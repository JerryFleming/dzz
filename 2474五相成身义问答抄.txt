No. 2474 五相成身义问答抄



    问。以五相成身而相配于真言门之发信心位。比观修行位。分证得位。因满位。果满位之五种阶级义有乎。答。有也。问。若有所依文证乎。答。明白虽无本经之证文。辨配此五位次第之说而细依其人师之所释意。而寻此义亦非其文证无也。复寻仪轨所说意而会此义也。且先安公菩提心义第一明五相成身之中。明第一通达心处文云。谓本净九识是所通达心。染秽九识是能通达心。心地观经云。自觉悟心有其四种凡夫二心。一者眼识乃至意识同缘自境名自悟心。二者离于五根心心所法和合缘境名自悟心。释云。初心六识后心七八九识。今喻曰。此即以第一能通达心之一分名为初发信心位意也。又已云染秽九识是能通达心。及云凡夫二心故。此即约前六识而明发信心位行相也。此位人是不三贤。亦不十圣。故云凡夫也。今私云。凡夫二心中初一者是现在五识心及五俱意识也。后一者是独头第六意识也。是二类识值善友等缘发起菩提心。但不可取后三识之发菩提心用也。此于凡夫位不能发菩提心故也（是依瑜伽唯识论等意。大乘义章意亦尔也）又菩提心义中明第二菩提心相处文云。于性得菩提心发修得菩提心。名菩提心也。又此菩提心义引用用心次第。所明真言门菩萨三贤十圣所修证菩提心行相也（用心次第者。私云金刚智三藏所述诸部结护法之异名欤）故知。此第二菩提心中以三贤十地而配第二菩提心也。又此菩提心义明第三金刚心文云。为欲加持此菩提心能令坚固犹如金刚。于心月轮令观金刚故名金刚心也。喻曰。此中虽无以金刚心显然配等觉位之文相。而其理已以显然也。谓前第二菩提心相中。以三贤十圣而为菩提心。亦后第四金刚身相中。即以佛果配此金刚身也。故知。中间第三金刚心是定当等觉无间道也。又菩提心义明第四金刚身及第四五本尊身文云。以金刚身为本尊身。名无上菩提也。喻曰。第四身为自证故名金刚身。是大日身也。第五身即为成所作智。是即为化他。成法界等流身。名曰证本尊身也。故善无畏三藏尊胜仪轨五智品云。次说成所作智真言曰。拽他萨啰□怛他^8□多婆多他痕意云。约利他门中用成所作智之方便作用究竟义边故。彼金刚界仪轨即以此成所作智之真言而为五相中第五相佛身圆满义中真言也。是即取佛地他用究竟义边也。又彼尊胜轨说方便究竟义文云。次诵方便究竟智真言曰。萨啰□三谟痕。此名方便究竟智化身之义（文）若约自内证义者。是即法界体性智者即是也。是正自行方便究竟义也。故尊胜轨云。或进修门中以方便为究竟。即是后得智法身之义者即此义也。而依此化他门之化用义边故。尊胜轨云。萨啰□三谟痕。此名方便究竟智化身之义（云云）安公依此文意良以此第五相为法界普门示现之应身云也。
    问。此文已非以五相成身如次配五位次第文证也。何者第二菩提心相中。是摄三贤十地。又第四第五相中全摄妙觉地也。故非可以五相如次一一配五位文证也。答。实知菩提心义文。以五相别别如次虽不配五位。而以五相即总摄四位义。此即有也。但圆仁和尚教王经疏云。五相中初四相是因。后一相是果（云云）问。仁和尚依文证以第五相佛身圆满偏判为果位耶。答。是方依菩提心论也。又无畏三藏尊胜轨云。次诵方便究竟智真言。乃至云。此方便究竟智。或进修门中以方便为究竟。即是后得智法身之义（文）故可知。以此轨所云或进修门中以方便为究竟之意。而仁和尚判第五相而为妙觉极位欤。此中方便为究竟。是自行之方便究竟义也。
    问约仁和尚御意以第五相为果位者。此第五相是五智之中何智耶。答。可云此第五相依金刚界轨说。是成所作智也。或依菩提心论者则相通是法界体性智也。故菩提心论云。然此五相具备方成本尊身也。乃至悟诸佛法身证法界体性智者此义也。故彼尊胜轨云。或进修门中以方便为究竟。即是后得智法身之义故也（文）是说当法界智也。二说互举体用各各边。故无相违失也。
    问。尔者五相成身之第五相者。若约化他用边者。良为成所作智也。若约自体边者。既可成法界智也。而第一通达心即是摄法界也。若然者。云何亦重第五相证本尊身。问。云法界智耶。答。第一通达相者。是性得之法界智性也。是取成所缘境义及所依因缘之体性意也。此第五相之证本尊心者。是□取修□得之法界智义也。是正取能证智体究竟果义也。故无相违咎也。若又依金刚界仪轨说者。第五相者。是当成事智也。是取利他德究竟义也。而彼仁和尚指前四相判因位文证。是又可谓依尊胜仪轨说也。故今以此和尚疏意而勘会前安公菩提心义大意时。仁和尚意而以五相即如次应配五位意有也。仁和尚已云后一相是果。故决应知。依凭尊胜仪轨说。法界智为究竟果义也。故当第四金刚身。是当等觉位也。既第四相是非配等觉者可许第三金刚心。是总可十圣位也。何以故。大仪轨明此第三相文云。令普周法界唯一大莲花（云云）是意云。此十圣分证位所观菩提。是周遍法界证实位言也。若许此义者将可许第二菩提心相。是即可当三贤。此观相似位也。何以故。仪轨云。能令心月轮圆满益明显等（云云）意云。以此第二三贤位所有菩提心。是望前通达相之中发信心位所观月轮时。此第二相所观已弥明了言也。何以故。此所观月轮是遍三千界等故也。前第一相中所观月轮此犹如在轻雾中。月轮未现净明月相故也。又依之义可许以第一相。是可为发信心位也。乃至以第五本尊身而可为妙觉位也。
    问。以第二菩提心相相配三贤位者。何说此菩提心相处用发菩提真言耶。故应知是发菩提心是即可初发信心之菩提心故也。答。此发菩提心真言是可为初住发菩提心。所以者何。华严经等说初住之发菩提心文云。初发心时便成正觉。故此义亦尔也。故尊胜仪轨云。此名发菩提心真言。亦名大圆镜智。速令发菩提心时使便成正觉。即是法身之义者此意也。
    问。第一心何故名通达本心耶。答。是性得法界体性智。是通涉四智。皆悉以法界体性智而为自体本性。故法界智则名通达本心也。通者总通也。达者彻涉义也。又此法界智之则悉通涉一切有情心识。故此法界智名通达心也。问。法界体性智是有于果位也。而何初发信心位名通达心耶。答。性得法界智之性遍通一切众生身心。故于初发信心人名云通达心。无失也。初发心菩提心是依止性得本觉法界智。故立通达心□也。此能通达初发信心位名为通达菩提心者。是依主及有财持业三释有也。
    问。以何文知第一通达心相通能缘心与所缘境义耶。答。大疏云。开者开佛知见即双开菩提。如初阿字是菩提心义者。此义意云。性得本有菩提修得最初发菩提心双为初阿字之菩提心是意也。问。第一通达心。是凡夫初发信心位。而何此位所在本觉。菩提心若在轻雾中月轮云耶。应言有重雾中也。答。此义正意。是约渐悟行者。一切义成就菩萨者。是既进虽断三重妄执障染已。而未断障性德圆满海佛果之一品无明事有。故云若在轻雾中月轮也。若约顿悟行人可云有重雾中也。
    问。设有人难云五相成身是从等觉位直转入妙觉地之行相也。而何此中开发信心等五位耶。今答云。于五相成身义而有二种行人。一者顿入人。二渐入者也。若约顿入者。从凡夫位直值三密教。虽顿入妙觉地而其发心修行之间。更有四位次第。而次遂成果也。故说之名五相成身之义也。约此意者。以此真言门发心修行力用之速疾成就之位。即为密教所说等觉位也。故云五相成身。从等觉转入妙觉地之行相。即其义相当也。何者大疏第一云。如余教中菩萨行。于方便对治道次第渐除心垢。经无量僧祇劫或有得至菩提或不至者。今教诸菩萨则不如是。直以真言而所乘超入净菩提心门（云云）私云。此净菩提心门者。此相当初证入真言门之位。或亦当密家之等觉地也。又是即当显教所言妙觉果地也。是当华严宗所言种因海圆满佛果。有天台宗所立寂光土毗卢遮那佛等是也。以此等佛今真言宗为净菩提心之门佛。而当判因位也。或亦名为等觉位义有也。故于所难义无咎也。又若约渐入行者。此人从先单于极无自性等显教中。能虽得随分究竟果位。未知此三密教法。故蒙金刚界诸佛惊觉时。即始令了知此内证教也。此惊觉以前分证果位。犹名为等觉也。稍近真言门故也。惊觉以后菩提名等觉也。是则入真言门之真实等觉位也。亦或以义名妙觉义有也。故菩提心论云。复修瑜伽胜上法人。能从凡入佛位者。是亦超十地菩提境界（云云）又秘藏义云。入曼荼罗灌顶授法之人所修之行。是佛境界之行也。非十地菩萨分际。是故曰超过十地所修之行。佛境界行者所得之果亦佛果（云云）故可知。显教果人尚为等觉也。密教因人形对显教中亦名妙觉。何况果满位耶。故言此五相成身者。惭悟人之回心者。从显教之等觉位转。而入真言门妙觉位时行相云也。设有人难云。若约顿入者。立四位尔也。若约渐入者而于何位地与何时分可立四位耶。答。是从蒙诸佛惊觉以后。及未证本尊身圆满以前犹名因位也。大日宗指此位而立大悲为根也。而此大悲为根位内则建立此发信心位比观位分证位因满位四阶也。此中虽有时节短促而所从历位地之行法其义何无耶。譬如象乘马乘迟速不同而所从历条里其数量不失也。此惭悟菩萨方蒙法身佛之惊觉以后。其时节虽短促而如彼直往行者是亦可经发信心等四位也。但此即暂时顷可经四位也。以之为少异也。十住心论云。此心望前二劫由如莲华盛敷。若望后二心即是果后成种。故经曰。如是初心说成佛因（前二劫者。指他缘一道二种。住心后二心者。示真言内根究竟二心。云云）今喻曰。约渐入人除极无自性之心外更别立后二心也。故知。是蒙诸佛惊觉以后而初入真言门之亲因位。是即大悲为根行是也。而于此大悲为根句中即可经历于三密法之中发信心等四位也。方便为究竟句名为妙觉果位也。问。圆成寺僧正金刚界仪轨记云。此五相成身是十地以前观行（云云）此义云何。答。是法方约顿悟行者。且于凡夫地常途以修习此行法。故且云地前观行也。乍言尔不谓于地上与佛果不通右此五相成身法也。
    问。于真言门中有立三贤十地义耶。答。尔有也。故仁王经仪轨及良贲仁王经疏云。三藏所持金刚瑜伽经明四种地。一信解行地。谓三十心也。二普贤地。谓十地也。三大普贤地。谓等觉也。四普遍照曜地。谓妙觉地也。又大疏文所所明真言门中三贤十地义甚以多多也。又金刚智用心次第立三贤十地义故也。问。若尔者何出生义云及乎大种性人法缘已熟。三秘密教说时方至。遂却住自受用身。据色究竟天宫入不空王三昧。普集诸圣贤削地位之渐阶。开等妙之顿旨（云云）故知。真言家无地位阶降义也。答。不尔也。但无渐次经历位地云也。不经三贤无数劫修行而速成佛故也。但不谓一生二生之间速疾不经三十地位也故不相违也。
    问。真言教法中不建立十信三贤十地义者有何咎耶。答。有违佛说咎。问。其意云何。答。不空三藏新译仁王经云。十方法界一切如来皆依此门而得成佛。若言越此得成佛者是魔所说。非是佛说。是故汝等应如是知见（云云）既有此具明诚证文而何背此明白经文。偏可依出生义ＡＡＢＢ说哉。甚以似疏略说也。又良贲师造新翻仁王经疏曰。受三藏微言而以释此经五忍四十二地中。既引成金刚顶经所说四种地位也焉。明知真言家依用仁王经说三贤十地位等义也。若不用此说者可同仁王经所说广说类也。又以出生义不可为一定诚证也。是他门之真言者之所述故也。又大师御作四种曼荼罗义云。问。于菩提未成就有种。答。大分有二种。一者地前。二者地上。问。何地前何地上。答。地前者十信十住十行十回向也。地上者一欢喜地乃至十法云地也（云云）私云。是义明真言一家所立地位意也。又慈氏仪轨所辨曼荼罗有地前四十心。是真言家之所立义也。是不谓显家所立义也。复次御作教王经开题云。金刚名约显乘有一百差别。五十位各有能入智所入定故。约秘密乘竖位有一百金刚义。又一一地位具能入所入故。私云。此等文皆明真言家五十位地有义也。又弥勒仪轨云。初位如是悉地即证五地八地已来真言菩萨（云云）又云。七金山间甘露香水等海。其中诸圣而居。又诸山中皆有诸贤圣地前四十心贤圣十信十住十回向十行等（云云）私云。此等文岂偏明显家之地位义耶。又有此五相成身。唯在妙觉果位义也。如十八会指归云。五相所谓通达心。修菩提心。成金刚心。证金刚身。佛身圆满。此则五智通达。今私案云。此义如宝钥云。五相智法界体有同此意也。又私案云。此指归文意但是不可必以五相如次配五智品也。但总以五相相通五智品云也。又五相能通达也。亦五智能通达也。又依安公义。以五智配五相者。此义意者五相成身唯在佛果位也。故与五智相配云也。此五相在佛果位义。当如因行证入方便究竟五种阿字如次配五佛义也。今私案云。若以无畏三藏尊胜仪轨五智品明五智次第义。而方可会释此十八会指归略说五相成身义也。此五相是即于五智相通义也。但且置第一发菩提心之大圆镜智也。故文云。复次修瑜伽者自住妙菩提心。故速入观菩提心智。观心真言曰。唵菩提质多牟怛簸那夜弭。此名发菩提心真言。亦名大圆镜智。速令发菩提心。初发心时便成正觉。即法身之义（文私云。是当五相中第二菩提心文也。此文所明真言并观行义即相通五相之中第二菩提心。是指归第二心是也）次明第二平等性智真言曰。唵底瑟□□曰啰。诵此真言速令心住不令散乱。即是应身之义（文私云。是当五相中第三成金刚心义也。是指归第三心也）次说第三成所作智文云。次说成作智真言曰。唵拽他萨啰□怛他^8□多娑多他痕（文私云。此所明第三成所作智是相当五相之中第五相佛身圆满义也。是即拽归第五相也。但金刚界仪轨等以此成所位智真言而为第五五相者。以成事智是佛之化身具足圆满义而为佛身圆满义故也。而今轨意是且约利他义边安第三心也。彼轨未具足成事智以前。当不为佛果。故以具此智为第五果相也。是佛变化身于是处具足圆满故也）
    次说第四妙观察智文云。次诵妙观察智真言曰。唵娑□婆□戍度痕（文此第四心是相当五相中第四相也。是指归第四相是也。理实以妙观察智可为第三以成所作智可安第四。轨文颇乱脱欤）次说第五方便究竟智文云。次诵方便究竟智真言曰。唵萨啰□。三谟痕。此名方便究竟智。化身之义。或进修门中以方便为究竟。即是后得智法身之义（私云。此智是约性得本觉门即相当五相中第一通达心相也。故安然云。通达本心即是通达法界体性智。余四如次以通四智。今又私案云。约法界体性智者。以成所依境界而所应通达之性得义边。而五相成身中名为第一通达心也。而以法界体性智之能通达用究竟果因极义边而是名为第五方便究竟智故也。指归与尊胜仪轨会释如是也。甚次妙也）
    问。以最初性得菩提心名通达本心故。即亦指此性得菩提心而不可名为大圆镜智也。而何尊胜仪轨意者。以五句之阿字中最初^h□字名为大圆镜智耶。答。性得菩提心名阿□佛。为大圆镜智。是常途义也。为菩提心之根本义。故即配大圆镜智也。故用心次第云。一切众生自性清净心名为大圆镜智。上从诸佛下至众生悉同等无有增减。但为无明妄想所覆令其法体不得现等。（云云此金刚三藏说。云云）问。以初阿字配大圆镜智意云何。答。以初阿字配大圆镜智义。是即阿字有性得菩提心与修得发菩提心之中。而取彼修得发菩提心之义边而为大圆镜智之种子字也。但以初阿字为通达心义。是取初阿字之本初不生理性得义边而为法界体性智种子之字也。故所望良异以一阿字为二智种子无相违。但明五相之次第中。最初安通达心。而以此通达心即名为法界体性智义。是如安公菩提心义云。问。大日宗以五种阿字为五佛种子。第一阿字为阿□种子。又云。以第一阿字为大日种子。此文何会。答。胎藏中初以行者意处为曼荼。上观莲华台中安阿字以为大日种子。若入佛地五智圆满大圆镜智成阿□佛。是菩提心。若约此门第一阿字为阿□种子。私云。菩提心论。莲华部仪轨。十八会指归等说。是以通达心安五相之中第一相。而即名法界体性智意。是胎藏中初以行者意处为曼多罗。上观莲华台中安阿字以为大日种子意也。此意云行处者。最初于八分心莲华台上观想本觉佛性时。以大日为其所观佛而以初阿字为其种子也。故胎藏界仪轨云。分明谛观初字门。轮围九重虚圆白等（云云）又莲华部轨云。观心如满月。若在轻雾中（云云）大日经第七云。一切法不生。自性本寂故。想念此真实。阿字置其中。次当转阿字成大日牟尼。无尽刹尘众。普现圆光中。私云。是以初阿字为大日种子义耳。又抄记若自果地而说者即以迦字最在内。次行。次菩提。次涅槃。次方便最在外也。其字同于阿体。即为法体之果。不能菩提心因地之说也。意云。此最初阿字门是性相常住而有佛无增减义也。在缠出缠无有增减时也。是即自性法身佛也。是本觉如如理即名第一通达心云也。又秘藏记云。中^h□（私云。五方中中方大日尊种子为第一^h□字也）因。本有菩提心。依是心发菩提心。故曰因（云云）私云。此秘藏记文即契安公以初阿字为大日种子说也。所以次明第二行菩提心处。用第二长声^h□字为阿□佛种子也。是当大圆镜智义也。此义秘藏记云。东^h□行。依本有菩提心发归本之心修行。故曰行。亦因（文）私云。依此义故彼尊胜仪轨中以十住之中初发心住名云发菩提心。亦为大圆镜智也。理实是行菩提义故以第二阿字可为种子也。约人名阿□佛也。约法即为大圆镜智也。第三成金刚心中用第三^h□字为成菩提果义也（意云。十地证道是有成菩提证果义故也）是名为平等性智也。约人名宝生佛也。故秘藏记云。南^h□证果也。私云。依此义意故五相之中第三相名云平等性智。菩提心论等亦名金刚心。亦成菩提心也。第四成金刚身。用第四^h□字而为方便具足义。其佛是^h□弥陀佛也。其智惠是妙观察智也。秘藏记云。西方^h□方便。是五相之中当第四相也。是妙观察智之说法教化众生妙用方便。名云方便也。第五证本尊身者。是入涅槃义也。以第五^g□字为其义也。若约自利德者。通法能界体性智即是法身般若解脱大涅槃是也。若即亦约化他门之智者。成所作智是也。是智起佛地之中三业化用。利益众生智也。若约人名不空成就佛也。故秘藏记云。北^h□入涅槃也。私云。大日抄记云是正觉之果果也者。即是义意也。故莲华部轨中取成所作智真言。而为第五佛身圆满之真言意者。因此义也。是成所作智者。是法界体性智之利他之作用也。即以大涅槃为其自性体故也。此大涅槃者即是法界体性智是也。等正觉果之果者大涅槃是也。是即举智用而取此体。意可用者即取成事智也。体者大涅槃是也（此^h□者理实可作^g□也）尊胜仪轨且取大涅槃之利益众生作用之义边而为第三成所作智之真言也。而莲华部仪轨但取大涅槃之自性体即为利他化用之德圆满义边故而约第五佛身圆满之真言者。即取是大涅槃之体。即成成所作智者。是取作用义边。而欲显示其自体法界体性智故也。是成事智。是大涅槃之作用也。大疏四云。鼓音如来如天鼓都无形相。亦无住处。而能演说法音警悟众生。大涅槃亦复如是。非如二乘永寂都无妙用故。故以为喻也。
    问。大涅槃体何物耶。答。密严经云。得解脱智惠如来微妙身。云何为涅槃是灭坏之法（云云）意云。以法身般若解脱三德一体常住不变法为大涅槃体云也。依此三德一体大涅槃义故。金刚顶经即说名不空成就佛者此义意也。问。若尔者何彼抄记云。初阿字在东方。如梵音东字。即有动首之义。以顺世间法诸方东上故。喻菩提心最是万行之初也。其名曰宝幢佛（云云）约初阿字有二义之中。而此抄记意者且取最初发菩提心之义边之一分意也。菩提心论云。东方阿□佛由成大圆镜智亦名金刚智也（文）又抄记云。次阿（私云。第二阿字）字是行菩提也。若但菩提心而不具万行终不成果。与先因菩提不殊。其佛是华开敷华也。又记云。次华开敷佛行义（文）论云。南方宝生佛成平等性智也。又抄记云。次暗字三菩提也。以满行故成正觉。其佛名阿弥陀即西方也（文）又云。次阿弥陀是受用佛成大果实。受用其果无量（文）论云。西方无量寿佛由成妙观察智也。又抄记云。次恶是大涅槃。其字曰天鼓音。是正等觉之果果也。论云。北方不空成就佛由成成所作智也。又抄记云。次恶即入中字。是方便也。此是毗卢遮那佛本地之身。花台之体超八叶绝方所。非有心之境界。乃至即是方便也（文）而何此秘藏记与抄记二说遥相违耶。答。此二说虽废立门别而各述异端。终无相违失也。以安公所云胎藏中。初以行者意处为曼荼罗。上观莲华台中安阿字以为大日种子。若约此门第一^h□字为大日种子。若入佛地五智圆满大圆镜智成^h□□佛。是菩提心。若约此门第一字阿字为阿□种子（文）可通释此上二说相违也。意云。以本觉佛性为大日尊之法界智时。以第一^h□为大日种子也。以始觉圆满果为大日尊之法界智时。以第五恶为大日种子也。依此义故莲华部仪轨及指归等同秘藏记义。故以最初安通达心体而配法界体性智也。余四相随次配四智也。尊胜仪轨是依入佛地时五智圆满次第义故。而先列大圆镜智。次列平等妙观成事。而后列法界体性智。次第如次以第一阿字配不动佛。乃至第五恶字配大日尊也。重意云。莲华部仪轨及菩提心论等。是举性得本有菩提心及修得一分之最初发菩提心而合立通达心名为第一相也。故大疏云。开者开佛知见。即双开菩提如初字。是菩提心义也者是意也。如尊胜仪轨者。且置性得法界体性智。而直举第二菩提行之中初发心住一分。而为第一心也。是发行之中以为最初行位故。配五佛中之第一宝幢佛之大圆镜智也。此义如抄记云。初^h□字在东方。如梵音东字。即有动首之义。以顺世间法诸方东为上故。喻菩提心最是万行之初也（云云）此义意也。莲华部仪轨菩提心论等意。是从法体而生起智用义也。是五智之本末次第也。尊胜轨等是始从初发菩提心之智用而遂得入法界体性义也。是得智次第也。体者法界体性智也。用者四智心品是也。彼十八会指归意直约佛果横义。而明五相成身义。故五相成身者即得五智云也。但不必以五相如次配五智次第义也。又义若约因位之分得智者。谓从第三金刚心行以后。小分得妙观平等二智也。菩提心论金刚界仪轨等约因果胜进之竖义而明五相身。故无二义相违咎也。复次金刚顶宗所辨五相成身义相当大日宗所明五相种阿字五因行证入方便究竟玄意也。是意又约竖义明之也。将可悉之也（是以上所引秘藏记五种阿字次第可配五相义也）
    问。如菩提心论十八会指归等说第三身名为金刚心。而何末代人师私记多分说第三心名云成莲华心耶。又菩提心论指归等说第四相名为金刚身。何亦人师等多分为证莲华身乎。答。今案云。彼论及指归等约金刚部义而立第三身第四身名。故名云金刚心金刚身也。余人师等所作记中依莲华部本仪轨而作记。故立成莲华心证莲华身等也。各各存一端无相违失也。
    问。五相成身通五部乎。答。尔通也。问。若尔者何仪轨唯用立莲华部名乎。答。五相成身是虽通五部而莲华部是殊要义也。故且莲华部而仪轨明五相成身义也。谓以一切有情之八分心莲华为因而成佛果。故殊约莲华部明五相成身云也。菩提心论且约金刚部辨五相义也。故大师口决云。次此心月轮上中央^h□字。前^h□字。右^h□字。后即^h□字。左^h□字是五字三遍念置令分明之。观念^h□字变成窣都婆。^h□字变成五股金刚杵。^h□字变成金刚宝。^h□字变成开敷红莲华。^h□字变成羯磨金刚杵。三遍念令分明之（云云）是义即以五相成身周普通观五部法义也。
    问。就此金刚界念诵供养仪式。始从初位普礼净三业以下次次若四礼乃至业障除成菩提心。是皆三密顿证法而无不五相成身所摄也。而初起从普礼行以下乃至业障除成菩提处已无不摄因行果满之德也。而有何意此后更作五相成身说。而更明发菩提心修菩提行成菩提果。而为真言。问。中成佛轨则耶。复次第五佛身圆满诸佛加持后又更明修佛所可具足相好庄严严。乌瑟尼螺髻等宝冠。五佛灌顶等种种事耶。又何于佛令具足如是种种庄严毕以后。更明现智身见智身等相好之观行耶（三问）又何说此观智见智后更为成菩提义。耶如是等意颇前后相违上下返乱。云何可通释乎。答诚如所难。此义最难决。古来诸德竞家家虽作此记释尚未见致此疑问者也。何未值述通释人也。今末学尝通此难。而甘心方方欲修此法也。且约修真言行菩萨大途有二类。其二类者。一者渐悟行人。谓仁和尚教王经疏云。且渐有二种。谓渐渐顿渐。所言渐渐者三乘教。是如来诱引众生之法。若秘密顿教是如来随自意之法。一即无量。无量即一。入有不有。入无不无。有无常一名为秘密顿。一即无量故不妨于顿。亦有次第是为顿渐。无量即一故不妨次第而亦有顿。是故渐渐不同顿渐（文）顿悟行人。谓菩提心论云。从凡入佛位者。是即三摩地者（云云）又大疏第一云。清净句者。即是顿觉成佛神通乘也。今此真言门菩萨若能不亏法则方便修行。乃至于此生中逮见无尽庄严加持境界。若欲超升佛地即同大日如来亦可致也。乃至云。唯以一行一道而成正觉（云云）而今案。此莲华部仪轨所明金刚界瑜伽念诵供养仪式前后次第。是大概约顿悟真言行者。而说此修行次第位法也。即其所行行法皆不出五相成身之五位行法也。此行法一一皆被摄尽五相成身法也。但于彼轨中业障除成菩提后而明白五相成身名义者。是且引渐悟一切义成就菩萨回心。遂胜进果海之傍。例而欲为今顿真言门菩萨修真言门行业之规模故也。故今此顿行人之所成业障除成菩提后（是初地成佛也。不妙觉成佛也）方更引用此一切义成就菩萨往昔所成五相成身轨则云也。又加之此顿悟行者之成菩提后。明一切义成就菩萨所行五相成身位法意者。此顿悟行人断除第三重极微细妄执事。可如彼一切义成就菩萨所离三妄执云也。此一切义成就菩萨方于有为缘生诸法。能以十缘生句法既证达此诸法无性空理也。而如彼一切义成就菩萨空惠。而此顿悟行人亦修习此空惠而能应离有着妄执云也。故可知。约此一切义成就菩萨而方所明五相成身位法。是不可开此连华部轨中前后所说顿悟菩萨所修真言门法则也。修此法事二类别故但取修渐悟之所成先例。而为欲助成当今顿悟行人修学故引此古迹之比例云也。是即为当今行人能以是例足为规模故也。故菩提心论云。如金刚顶瑜伽经说一切义成就菩萨。初坐菩萨座取证无上道遂蒙诸佛授此心地然能证果。凡今之人若心决定如教修行不起于座三摩地现前。又摄真实经云。尔时菩萨依前观照而白佛言。我今已见佛言。云何为见。菩萨答言。见满月中五股金刚。一切烦恼悉皆摧碎如销黄金。其色焕然。如此智惠最为第一。即是诸佛不生不灭金刚之身。如彼菩萨观于月轮。瑜伽行者亦复如是（文）此经论文证大明白而至要也。可察之也。意云。如彼渐悟一切义成就菩萨之善能修得此法佛所得果。便而今顿悟凡夫如彼修行者必定可得此佛果云也。故菩提心义云。一切如来大菩提心普贤菩萨一切义成就。五相成身须三十七尊心王境界自受法乐欲现成。佛示现凡夫。是释尊会圆教菩萨外迹以为真言行（文）此义意云。佛假示现一切义成就菩萨相。而所以表从显教极果方初归入密教佛果义者。与实行顿悟真言行菩萨而为欲令所学规模故云也。又解。举此一切义成就菩萨。从种因海圆满果位。初入三密三摩地门之所以者。欲此三密教出过余显教中一乘三乘法之不共德也。谓一切义成就菩萨究竟种因海果德成就人。尚遂归依此真言法而成辨自受用身究竟佛果云也。何况凡夫人岂不归此法乎云也。成菩提次后更明此五相成身无咎也。是约此顿入行者之其行业积集时。方追彼一切义成就菩萨之所行古迹。而以修学真言行。而后方可证真言门之佛果云也。成菩提者。不谓妙觉果也。此所云成菩提者。同古德记释此成菩提文云。一切众生各有菩提心性。是菩萨令发起自亦发起也（云云）意云。是非指究竟菩提果位也。是当真言法中发起初欢喜地成菩提义也。成此义正即于显密二教各有文证也。谓如法华论所明法华分别功德品所说五番成佛。皆是为初地成菩提义也。又如大疏第十五云。此初地十心满即能分别身为佛土等。以业障除所以摄入第三成金刚心者。此业障除灭义。是初欢喜菩萨之所得灭罪德故也。是断罪障方证初地功德义故也。业障者。三业不善决定业也。谓十恶五逆等也。又障者异性障等是也。又是于三妄执障中除灭真言门中所立之第一第二妄执障也。但未断第三极细妄执障故也。又解。是相当极无自性住心等中妙觉佛果也。若依此义者。分断三重三妄执。是因分所立物也（已上第一问答云）。
    此次明五相成身义。及诸佛加持真言意者。如前辨举惭悟菩萨入真言门所修轨则意也。是为顿入者所轨则所引傍例意也。此次乌瑟尼法螺髻相好藏。乃至甲胄结胄等庄严仪式等义有二说。一者是专不谓先所明一切义成就菩萨所应修习五相成身中庄严等义也。彼人入真言门而觉本觉本有之境界时。自然即所显得从本来具足成就法然诸相好庄严等功德之法也。故摄真实经云。复作是念。如斯观门是佛境界。我今始学知心清净。见身作佛。众相圆满得成菩提（文）私曰。是虽别不修相好业而自然所显得当此义也。又元晓师劫章云。十地外有一万一千一百劫。后千劫学佛威仪（文）此义即当一切义成就菩萨未入真言门之以前行也。彼菩萨若入真言门成法佛时。顿自然具足法身相好也。以此义故大师御作莲华部仪轨记云。次佛身圆满以证心清净自见身为众相皆圆满。首着五佛冠住于智拳印。皆有大月轮。坐白莲华座。即证萨般若（文）私云。此记文明一切义成就菩萨之入三密门后成法佛果时所得相好云也。而何今于此处初更可修习彼相好等事业耶。故知。是处所云事前顿悟真言行者之直所可修习相好庄严也。
    问。五相成身佛者。是既修生觉满始觉已成佛也。而何此记中云自身是以自性理成五相成身佛等乎。答。约以他人已成五相成身佛而返为今行者之己身佛身故。假以云自身是以自性理成五相成身佛等也。是又约入我我入意且成此义说也。实本尊是五相成身已成佛果也。而约今行者始觉未成人之所而成此说也。但本有佛性理者。自他平等佛与凡夫无增减差别也。依此义故说佛果已成五相成身位。而为今行者之自性理成佛性云也。故大疏云。如是加持受用身即是毗卢遮那遍一切身。遍一切身者即是行者平等智身（云云）问。有何意用此观乎。答。行者恒以他人已成佛果为本质本法。而能修习自身成佛观想。故以佛身为己身。以己身为佛身也。此中且就以佛身为己身义成此说也。约己身未成佛义故说他人已成之五相成身已成佛。为行者之自性理成佛云也（已上第问之答）次现智身者。此示明顿悟人行法也。古师记云。身前想月轮。于中观本尊。谛观于相好遍入金刚已（云云）次见智身者同古师记云。先行者前所观本尊相好重见也。自身是自性理成五相成身佛也。说是自性法身也。今行者前所观智法身也。故为令理智无二见行者前所觉佛召入于自身也（云云）又他师所造四卷记云。见彼智萨埵者。先行者前所观本尊相好重见也。又云。应观于自身者。自身是以自性理成五相成身佛说自性法身也。今行者前所观智法身故为令理智无二见行者前所观佛召入于自身也。故云钩召引入缘令喜作成就也。谓缚者竖住之义也。是故现智身即是观本尊也。之次见智身。是明见所观本尊召入自身也。故普贤仪轨云。次复观本尊心变为本尊身相如前自观。今亦然。为显法智体无二前观五相所成就所谓自性之法身。今观者是智身也。是说五相成身佛。乃现智身前见智身悉也就此文中。文云次复观本尊下至智身也者。普贤轨文也。是说五相成身等三句文者。是彼记主私释成彼普贤轨文所明前观五相乃至是智身也之文意也。意云。现智身者凡以普贤金刚萨埵而为一切义成就菩萨也。而今即以此菩萨所成就五相成身中佛身圆满德。而今为行者本所尊。而求成就此法事也。故行者于自心中变现彼尊相好庄严相。即以之轨则而为本尊。而求欲修成佛果功德也。故轨文云。见彼智萨埵等云也。所以释文云。是说五相成身佛乃现智身也。又文云。前见智身悉也者。此文意云。于前曾所见本尊之相好更重明了证见而为自身体也。故云前见智身悉也。无别意也。谓前见智身悉也者。现智身者。是见智身之前所观本尊相好。更亦今重明了见名云见智身也。又解。前见智身者是不谓前后义之前也。但是见智身观智面之前。将即见智身现前云也。
    问。其见智身之面前。即指名前。而云前见智身之文证如何。答。觉抄云。安公云。五秘密轨先成金刚萨埵大智印身。次于身前亦观金刚萨埵智身引入自身故（云）是文即其证也。问。引记文所云自身是以自性理成五相成身佛。说自性法身也者。此文意云何答。此文意云。行者之从无始法尔所成就本觉无漏法身功德者。与此今始所显现成就五相成身即无二无别意也。所以云以自性理成五相成身佛也。又解。此理智身中所现五相成身者。指性得本觉五智性也。此见智身者。指今行者之修得始觉五智也。又于上现智身中辨明见彼本尊相好庄严相也。于下见智身中。辨明见此行者之新成佛自身之相好庄严相也。是新现佛是依彼本尊。本尊即自身。自身即本尊。无二无别义。故以于本尊即召摄行者自身。是故现智身即见智身。见智身即现智身云也。又义如大师降三世五重结护记云。自五相成身至金刚拍。名理法身成（成者觉悟之义也。即身成佛义有此）理法身既出现智法身亦可出现。是故云现智身。即结印可诵真言。次智法身既现其体可见。是故云见智身。彼智身即自身故名为智法身成。理法身之上起智云智法身。智之下所显云理法身。所以理智二身无二平等。喻如有玉玉即体云理。玉光明云智。若宗意理智二身为别。当为一乎。不尔。一体异名。非名别体。何故建立理智二成乎。令易觉修行次第。立觉开无有次第各别之义。非前非后如有前后。非同非异而有同异也（文）私云。如本师所释者。此观智见智二身者是已成佛果位也。陈三昧耶者。是更所说显此已成始觉现智见智二身。而令同归本觉本有佛性义意也。亦是开显应身化身等义也。若约彼古师释意者。已上二智身是尚当因位行也。其所以者。于是所言本尊者。指金刚萨埵为本尊也。此萨埵者。是尚属因位行也。焉知。此二智身尚为可属因行位也。又前所引二家记文皆指此现见二智身正名行者。故此二智身尚摄因位行也。若约古师意而明其行位者。现智身是当第十地满心等觉位之中修佛地之相好业行也。于此位中显得随分之理法身也。见智身者是当于等觉中所已修得之相好业。而今更于金刚无间道则正所显得是见智身也。于此位中显得随分智法身也。又义约理法身方成始觉智之所观境界义边。而名为现智身也。约智法身方成能观始觉智义边名为见智身义也。又义现智身是约于他身所有本觉理佛性显现义也。见智身是约于自身所有始觉智今见了义也。于见智身而用四明印。其所以者。是表自他平等入我我入义也。次成菩提者。是正当妙觉佛果义也。是即前顿悟行者自身既成满妙觉佛果义也。若以此二智身即配当五相成身法者。现智身当第三金刚心相。见智身当第四金刚身。陈三昧耶当第五证本尊身相也。此现智身第三位约顿悟行立此名也。彼五相成身是约惭悟行而立其名也。轨云。成本尊瑜伽称诵三昧耶萨埵鍐明已。背后遍入于月轮。彼中尊观萨埵体我（云云）此中观萨埵鍐体我者。以始觉令归摄本觉义也是始觉本觉平等无二别义也。又成菩提亦名陈三摩耶者。约利他之本誓而立是名也。成菩提名是约自证果之名也。此中成菩提相是当已成五相成身中证本尊义云也（已收第三问之答）。
    前所辨五相成身是关渐悟成佛义也后所辨现智身见智身成菩提相。是关顿悟成佛义。故五重结护云。自五相成身至金刚拍名理法身者。是约对依是顿悟行者观之前方观彼渐悟所得五相成身佛。而为境界义。指彼五相成身佛。则为理法身佛云也。
   次明自性自受用法身如来所居器界也。是次明五相成身后之自受法乐境界义。是名为此轨中羯磨会也。故指归云。金刚界大曼荼罗菩萨说毗卢遮那佛受用身以五相现成等正觉（云云）是说自受法乐事业威仪相。良是名羯磨会义也。次此后明三摩耶会也。是说利他行法也。故指归云。成佛后以金刚三摩地现发生三十七智。广说曼荼罗仪则。为弟子受速证菩萨地法（云云）。是即此义意也。
    次明供养会。是通自行化他二义也。就中有三意。一者新成佛为报古佛恩故成供养行也。二者法佛直为引道弟子故说弟子所可成作之供养行也。故指归云。说引入弟子仪。此中说莲华部供养仪（云云）三者证得法佛果以后为自受法乐故。示现供养自身佛之诸供养事业也。故教王经分别圣位等云。自受用故现三十七尊等。而胎藏界为求成佛故先修供养行。金刚界成佛后为报佛恩等（云云）故修供养行也。其意可悉之。供养者。大日经秘密曼荼罗品云。供养有四种。谓作礼合掌。并及慈悲等。世间与花香（云云）意云。佛菩萨及一切众生能作自利利他三业一切作善皆名云供养也。谓取要言之。利益众生而令欢喜诸佛。故名为供养也。供养义是资益自他为义故也。
    问。从初普礼以下入真言门轨仪有重重轨则也。须先遇善友缘开此三密教法。而成信仰心也。次遇真言传授阿阇梨。而发起坚固深信心。归依三宝境界。方受此深密行法。而欲修此行法是时。先可奉礼拜三宝。齐是方且名可为第一通达心之前相也。此通达心有二种相。一者所通达境。所谓第九阿摩罗识是也。是即本觉常住佛性也。是本觉是一切有情心性中从无所具足成就法尔常存性得法也。是即阿字本不生理者即是物也。此理即一切三世十方菩萨当所应了知通达法。一切诸佛已所证达法。故名云通达心也。而此本觉性是即恒沙万德之所依体也。而一切众生为无始无明烦恼等被覆弊。而此本觉功德法不令显现也。而才遇善友等缘虽闻信此法。未逮开显觉悟此法故。因兹尚以最初发菩提心方属所通达义也。二者能通达心。谓若齐以闻思修三惠之随分了知此法。方属修菩提心地也。故以最初发菩提心方属所通达义者。大疏云。开者开佛知见即双开菩提如初阿字。是菩提尽心也者。即此义意也。是指初发信心菩提心云即双开菩提也。意云。是本有佛性与初发信心俱是菩提心之初因缘。故合以摄一种。而总只云开也。若譬者尚云晦夕月总无光也。虽云尔过日月合宿一刹那时。此晦夕月有少光。虽尔尚方属无光分也。是亦尔也。是即当是真言门十信位也。
    问。以何义知初普礼是摄第一通达心义乎。答。准渐悟一切义成就菩萨之蒙法佛惊觉。初回心真言门时。明第一通达心。其仪轨文云。告言。善男子汝之所证处是一道清净。金刚喻三昧及萨婆若智尚未能证知。勿以此为足。应满足普贤。方成最正觉。身心不动摇。定中礼诸佛。真言曰。唵萨缚怛他哦多波娜满南迦噜弭。此中普礼已毕是五相成身中通达心之最初相也。准之可知。于顿悟行中此普礼是相当最初通达信心相也。此后始从净三业之观行以下。乃至大乐不空等者。是可属第二修菩提心行法也。是即当此真言门三贤位行也。所谓十住十行十回向位是也。此净地净三业四礼等行法是稍成观行深远。故方摄第二修菩提心行也。
    问。以何义故以净地净三业行摄第二菩提心行乎。答。仪轨中法佛为一切义成就菩萨。示第二菩提心相。其文云。心为阿罗耶。修净以为因。六度熏习故。彼心为大心。藏识本非染。清净无瑕秽。长时积福智。喻若净满月。乃至踊跃心欢喜。复曰。诸世尊。我已见自心。清净如满月。离诸烦恼垢能执所执等。是意岂当净地净三业义乎。意云。净地者是觉知藏识心地之从本已来清净不染本不生理也。是名云净地也。净三业者。觉悟藏识所持三业之烦恼等杂染种子本不生义。而净除三业罪等。摄第二菩提心行也。顿悟菩萨之行菩提心义准此可知也。何况观佛金刚起四礼等岂不行菩提心所摄乎（具义可见莲华部仪执也）
    复次以初普礼行直摄第二修菩提心行义有也。普礼即行菩提心之行故也。若依是义者。以普礼以前信仰。归依三宝心可为第一通达心也。问。若先所明成菩提是言初欢喜地者。其以前若金刚缚若入智合智等是定可地前行也。而何彼轨说金刚缚文云即以缚能净第八识亦除杂染种。又说入智文云。想善无漏智。入于藏识中（云云）故知。是尚可属地上行也。答。此等文只或约观想之有胜用而引成后无漏德而言之。或亦约假立无漏义言之也。问。其假立无漏者何义乎。答。胜鬘经宝窟引佛性论意云。流有三义。一流入三界。二流退失。如退失色界生下界等。三流脱功德善根失戒定惠。今此三流故名无漏（云云）今此合智之无漏义准可知也。或又地前三贤位有成就生空智之无漏义也。又摩诃衍论三云。趣向行者位在三贤。于此位中人空无漏成就自在无所疑畏（云云）若亦金刚缚之净除藏识中杂染种子者。但是明三密法功用也。忽不可关行者无漏智力断惑德也。或行人观想前可谓依三密法身一切惑种尽义也。又入智观是地前观想也。故古师莲华部仪轨记云。次入智出本尊仪轨。八叶白莲一肘间。炳现^h□字素黄色。禅智俱入金刚缚。召入如来寂静智（云云）私云。此入智若是地上观想者。何于此处可用彼地前观行中所用一肘狭少月轮观乎。故知。入智是地前观想也。次合智者前观想增长成坚固也故古师记云。合智印名云如来坚固拳也但始从业障除成菩提以下。乃至现智身者。是当第三成金刚心也。此位即从欢喜至第十地位也。前所明普礼净地净三业四礼等。是修菩提心初相也。乃至大欲及大乐召罪摧罪一往可配住行向三贤位行也。若约人可配萨王爱之人。又释始从普礼净三业以下金刚掌名为第一通达心也。是真言门十信位相当也。始从金刚缚开心以下至召罪摧罪。是第二修菩提心行也。是相当真言门三贤位也。业除障以下如前释也。是释意云。金刚掌以上多依信心身修习行法。故名云发信心之中通达心也。金刚缚以下以无漏智除惑障。故名云三贤位之修菩提行也。业障除以下直断除惑障。证初地已上无漏智。故名为第三成金刚心也。但始从此普礼及净三业等乃至成菩提心者。是关顿行人也。此中意明顿悟菩萨成佛仪式故。此中不可关彼渐悟人也。此意正明顿悟菩萨成菩提相故也。约此顿入者之修菩提心行中业障除成菩萨。后方如彼一切义成就菩提。能修成十缘生句观法。而以后顿修得五相成身行法之果位。而今顿悟真言门菩萨能可修习此行法。宛可如彼一切成就菩萨行之得果云也。修此行法应成如彼一切义成就菩萨之五相成身作法故也。仍顿悟法中委不明之也。然即此中间必可有修学真言门菩萨之十地间所修行无量行法也。但是中且显示十地满心之间方修满此法佛相好庄严等业也。但于此中略说初地乃至第十地行。而摄取此中间八地行意耳。若依普贤仪轨等意者。此现智者是明修相好之行成辨义也。故轨云。次结现智身。二羽金刚缚。禅智入于掌。身前想月轮。于中观本尊。谛观于相好。遍入金刚已（云云）此文岂不此修相好业义意乎。次见智身者。是当五相成身中第四成金刚身相也。此法是当真言门中等觉成满金刚无间道位也。是即因位极成满位也。是位人即所修习诸业行皆圆满也。故轨云。次结见智身。印契如前相。见彼智萨埵。应观于自身。钩召引入缚。令喜作成就（文此良于本尊以四明印而摄入自身也）此即彼修相好业之业成就毕。而以此相摄自身。将欲入佛果时行是也。次陈三昧耶又名成菩提者。是即当第五成本尊佛身圆满相也。是即真言门究竟妙觉法身地是也。故轨云。成本尊瑜伽背后遍入于月轮。彼中尊观萨埵体我（云云）即此义意也。是前等觉已满菩提已升佛果。方自身背负月轮具足诸相好庄严而遍入金刚不坏体已云也。陈三昧耶者。成佛以后酬施陈利他本誓愿义也。或布陈供佛本誓故云陈三摩耶也。
    问。于五相成身中有广莲华敛莲华二心。是何身所摄乎。答。于是有二说。谓有相似此观与实证观故也。一者依用心次第说者。地前三贤有广莲华敛莲华云也。故是五相之中第二相之所摄也。二者依诸古师莲华部仪轨。私记者此广敛二心俱有第三证莲华心中（云云。是即金刚心第三也）次轨文云。次应想大海等者。是明法佛所居器世界相也。是准文可知也。大师金刚界无名略记云。既正报理智法身今已圆满成就。所以可有依报之净土。所以次有道场观（文）
    问。于胎藏界中何故于未成佛以前建立道场观也。而于此金刚界法中已成佛以后建立道场观哉。答。是有深意趣（云云）问。有此不同意也。答。且于胎藏界。是行者为修行法。先建立道场。而修三密行。行法成就事是依本尊之助成力故也。因之先建立道场安置本尊。而修供养行法。其行法成就以后方成佛身也。于金刚界者。金刚顶经大途明一切义成就菩萨经历显教之修行位。而以后顿蒙法佛惊觉。俄入真言法之顿成佛果义也。于此回心向密法中事。金刚界诸佛俄如胡麻。遍满大虚空界。而惊觉一切义成就菩萨。而令入真言法。故此中忽不建立道场庄严仪戒也。但以虚空为道场义也。而以此一切义成就菩萨之入真言门之轨则古迹。而可为顿悟真言行者之规横意也。但成佛以后要此佛可居自受用报佛之国土也。所以五相成身以后安置道场观。者。盖此义意而已。而以理实言之者。二界且其成佛前后道场观应齐等义也。

五相成身问答钞一卷

（文治六年二月二十九日在妙字大宫□五十五□午时许书了）
