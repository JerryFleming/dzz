No.2480
事相料简

    

    如射众星光事。
    决定如来事。
    仁王经法并曼茶罗事。
    金翅鸟法与佉楼罗同异事。
    摩诃迦罗与大黑天神同异事。
    本命供图位事。
    神供图样行法不可事。
    寔真言事相者密受口决信行为本。所以不及了简又非论谈。偏写瓶水无泄。相承之旨不误之宗也。而门传来年旧非无违失。师资累代讹谬几干乎。依之近来各思宗之失坠叹法之陵迟。或号别行或称抄物。虽记所传之尊法注异说之雅训。俱不辨。其文相者。义味还浅悉不了彼意趣者。肝要又阙。才抄记为事。不分别是非。诚可非不知。是可言不言欤。爰于本经仪轨等倩回愚案勘见始终。可改注事数多。且举一隅可察万端（矣）
    一。瑜只经如射众星光偈事。
    是迷安文烦竖义也。
    自上古以来就法悉地谈速疾之义各传样样说甚不可也。今案之此文意者只明本尊仪形之第三句也其基所以者。此尊六臂左右相对说其形像。前三句正明形相。次一句定说功能也。既第一第三手皆如此。岂于第二手阙此义乎。随文相显然也。更不可求义。早披经文可解郁法也。但于射空之势称三井之流或不渴仰之。是不知根本由绪欤。高祖大师御持像正射空本也。其间子细问答别纸注之。
    一。法华仪轨决定如来事。
    是对浅文徒谈深义也。
    就决定如来口传样样多者。多宝或释迦或弥陀也。付此又各传密义。自他门人以之为一法秘事。是即先德偏仰信仰信先师说于其文相全不加断简故也。私检仪轨。始终更无甚深之义。只此法先行也。三力偈后入供养法前为一切众生发收愿可诵此真言也。依之行者除悭怠昏沉悉地速可成也。仪轨文正举释迦多宝二尊了。有何故更以异名如来重可表二佛耶。随件如来见法天三藏译决定光明王经。西方净土教主现在说法佛也。自弥陀净土尚是西方仍非弥陀佛。彼经法天三藏所译清寻阇梨请来本是也。此仪轨真言与彼经陀罗尼存略不同。大旨无违。最可为此法先行方便之义有其谓之上。或交第云。法花法决定如来真言者如余法四无量观道理更无疑。润色尤有据。仍不可为本尊不可为秘事。子细注别纸。兼为自行草次第了。
    一。仁谷王法并曼荼罗事。
    俱仰相传不致料简故也。
    此法以五大尊为本尊条一方秘传也。是为五大力本故欤。一端虽然颇非法本意。其所以者。一部法门是尽净虚融如理般若菩萨三摩地也。依之以般若菩萨为本尊可修此法也。于五大力者守护经王之大士也。全非般若法体何以护大士可为所护本尊耶。若然者法华法以十罗刹为本尊。寿命经法以四天王可为本尊也。加之不空别本义轨无五大力文。知非决定法体欤。于本尊者两本仪轨第十篇意广泽御流是也。甚足信用次所用曼荼罗重重有疑难也。先中台五尊是仪所说正法轮五菩萨也。所谓转法轮普贤文殊空藏摧魔也。全以教令轮忿怒尊不可图之。随四菩萨如文何中尊一体不动尊耶。又文殊六头形像不详欤。次内院绘四菩萨之三形之中利菩萨位图钩甚谬也。以知不辨钩剑之相滥未达人师所为欤。随此曼荼罗不戴诸家请来。方方不能为指南欤。
    一。金翅鸟王与佉楼罗同异事。
    今私案之。鸟王法者调伏蛇毒殊胜秘法也。为权化身其德甚也。随有别部仪轨次第。最可传受修行之。今所云佉楼罗天者是列胎藏外位。八部众随一吹筚篥奏音乐天也。是佉楼罗中一类欤。付胎藏虽有印真言。不足别坛法。又无指功能文。但虽八部众大身大满等其德广大。是又别类众中之王也。今所论之外也。二法名号梵语同者。各身分同带金翅俱相似鸟类故欤。仍若是更可为别法也。互引交条颇无其谓也。不致此料简而只依名号许之相滥不存别体同名义而偏为一法欤。重重有问答。别抄注之。
    一。摩诃迦罗与大黑天神同同异事。
    名号同之上先德皆悉用一法来。依之近来抄中皆以同前。
    今案之。更非一法也。摩诃迦罗天者是胎藏外部三面六臂忿怒天也。种子三形印真言等出自胎藏。付调伏可行之也。是旷野神本身。或名斗战神又名闇夜神。大黑天神者出自南海传。安置厨家供食上分可祈福分。但持金囊坐像也。持袋立像是神恺记所说。全不能信用。是野客梦想记也。虽说印真夫言不足行法之所依。随先德不用之。名号梵谟相对者同付黑色得名也。于摩诃迦罗付所行之边立名又可无过。是闇夜神故大黑偏随形色立名也。如此料简时别体同名全非一法欤。总大黑天神乌帽子持袋像用瑜伽行法不可有事欤。子细问答别纸注之。已上二法别体同名互可为润色也。
    一。本命供图位不定事。
    小野说。劝修寺说。
    ○北辰  ○当年星
    ○本命星  ○本命星
    ○当年星  ○生月宫
    如此两说万人用之。今案之悉无其谓也。既号本命供而调三前供具。最可供三种本命星也。所谓本命星本命曜。本命宿。宿曜禄命家所用本命专此三也。必可连供之。若如先德图供北辰当年星或本命宫者只供要星也。更无本命供义。然者虽今案之义非无道。仍为自行草次第一帖了。号问答次第委注如此义间重重问答有之故也。愿早改旧图可用新义欤。其图如此。
    ○本命曜
    ○本命星
    ○本命宿
    一。神供图样行法不可事。
    新古次第图位皆如此。是偏护摩世天坛之行相也。今私案之颇无其谓也。先诸神供本意者。世天坛时以不动为上首。十二天悉纳受供具之间。日月梵天可无所部鬼类。上界空居天故。于侍者伴类何不临坛场。至八方天地天者虽同天众像人界。地居故所了眷属诸鬼神类不临结界坛场不入五色界道之内。故有不受供物之辈。依之  露地卜别闲所即施供彼等之仪式也。更重不可供十二天不名诸天供也。但各诵天等真言招请之者。是呼部主名召部类众之意也。如人间作法呼主君之名召僮仆之辈。依此等之义私次第图位别纸注之。且图样如此用之尤宜欤。
    右七个条任胸臆而改口传好今案而难先德甚虽可恐诽谤之旨。斩凭道理兼仰先踪也。唐土三藏既背古译有新译。岂无非前之意耶。就中金刚三藏寿命经不空重译之。无畏三藏胎藏仪轨法全阿阇梨改之。我朝奉始根本高祖次第作法重重代代改作之。见贤思齐。何无此事乎。抑虽耻高才贤智不足言。将贻愚案之意趣劝未学之稽古而已。
    永历二年二月二十六日。于白川僧房为改同法等侣之异执隐老觉印记之。安永四年六月二十九日书写比校竟。尊贤。
    宽政六寅年六月二日以右御本书写了同日对合了^h□^b□济豪。

事相料简
