No. 2567
彻翁和尚语录卷上

    但州安养禅寺彻翁和尚语录
        住德禅远孙比丘禅兴编
                

    佛殿非释迦非弥勒。殿里是什^8□物咦。
    土地堂。护法须护说法者。且道谁说法者。出头天外看。谁是我般人。
    祖师堂。千圣灵机。人天眼目。总在这里。如何是千圣灵机人天眼目。四七二三。
    佛涅槃上堂。生也两手指天地。死也双趺出金棺。世间无限意。悲泣忆瞿昙。
    上堂。举。世尊曰。道离文字不属因不在缘。师曰。咄这老汉。口喃喃地说之乎者也。与^8□道者什^8□交涉。虽然如是。谁知虫御木偶尔成文。
    复举。大川颂云。桂轮孤朗碧天宽。帘卷清光入座寒。方知大川老汉见。解异于凡见。若是凡见。岂恁^8□道底事。明明人不荐果然。有变通机末后道。又移花影上栏干。

紫野龙宝山大德禅寺语录

   住德禅远孙比丘禅兴编

    师建武五年三月二十六日入寺捧敕黄云九重降敕为祥为瑞。从兹遍界流通祖意。
    佛佛祖祖递代传受顶载披之。毕竟披底是什^8□吾无隐乎尔。
    升座此一瓣香爇向炉中。端为祝延今上皇帝圣躬万岁万岁万万岁。陛下恭愿尧仁广被舜德益新。
    此一瓣香爇向炉中。端为祝延太上法皇圣寿。恭愿保仙家之万年。辉佛月于百世。
    此香奉为敕使金紫光禄大夫黄门侍即增崇禄算。伏愿柱石皇家。金汤祖道。
    这个穿过鼻孔和气霭然。洛阳东畔云居室中。忽然拾得而囊藏久矣。今日人天普会。无端拈出爇向炉中。供养当寺开山特赐兴禅大灯国师宗峰大和尚。用酬法乳之恩。
    师遂敛衣就座。维那白槌云。法筵龙象众当观第一义。师曰。作家相见觌面当机。一挨一拶谁辨机宜有^8□时。有僧出众云。优昙花发普天香。师曰。时节难逢。进曰。举扬正法眼藏。转大法轮。正在此时。四众临筵。愿祝圣寿。师曰。海晏河清。进曰。记得世尊昔日在灵山会上。向百万众前拈起一枝花。意在那里。师曰。换却人眼睛。进云。唯有迦叶破颜微笑。未审见甚道理。师曰。来踢不报。进云。世尊曰。吾有正法眼藏。付属摩诃大迦叶。如何是正法眼藏。师便竖起拂子。进云。和尚为大灯国师的子。亲受正法眼藏付嘱是否。师曰。遍界曾不藏阖国咸知。进云。果是人天大导师。便礼拜。师云。放你三十棒。乃曰。法法本来法。心心无别心。春山叠乱青。春水漾虚碧。郢流难尽处。衲僧那觑破。穷则变。变则通。青转青。碧转碧。佛佛以之出世。祖祖以之立宗。恁^8□相承直至曹溪。曹溪正流。流入东海。龙宝山顶兴波起浪。头头合辙。处处逢源。随处作主。立处皆真。应用无亏。对扬有准。如天普覆。似地普载。法轮转时。金轮并转。佛日光时。舜日共光。毕竟以何为验凤凰来仪。麒麟现瑞。
    复举。三圣兴化逢人。则出不出为人不为人。公案。师曰。大众要见二大老汉为人处^8□。一亩之地三蛇九鼠。虽然如此据临济正宗二俱没交涉。喝一喝。维那白槌云。谛观法王法。法王法如是。便下座。
    次日谢两班上堂衲僧行履。七纵八横。左转右转。东边西畔。所所逢源。头头合辙。正与^8□时。毕竟承谁恩力量材补职。便下座。
    半夏因僧起单上堂。栴檀林无杂树。狮子窟无异兽。龙宝会中。近日起单者有许多打杀。不敢去者三十人不见道。此众无枝叶纯有诸贞实。更施敏手俾成法器。龙象蹴踏非驴所堪。他时拏云攫雾。佛祖难近傍。且道正当恁^8□时。毕竟承谁恩力日不待火而热。月不待风而凉。
    古藏主至上堂。古佛心。祖师意。水漫漫。风凛凛。耀天耀地。明历历。露堂堂。体露金风遍界不藏。有人恁^8□见。得透不妨独超。物外其如未然经归藏。禅归海。
    如藏主至上堂。如来藏里有摩尼珠。大唐国里无人识。东海依旧归龙宝。
    上堂。举。有一老宿问一童子云。如何是佛法子云和尚道。宿举拳头。子云不是不是。宿云老僧无端纳败缺。子云和尚知非始得。宿云诺诺。子呵呵大笑。宿摩顶云。他日兴吾宗。师云。好个童子。首正尾正。就中奇特。虎生三月□牛机。日有道他日作^8□生兴吾宗去也洪波浩渺。白浪滔天。从兹东海儿孙日转多。
    八月且谢首座上堂。举长沙一日游山归至门首首座问长沙公案云。长沙不辜负首座。首座不辜负长沙。彼此从来同见同用。虽然如是龙宝不敢釆伊何故芳草落花春已过。任他秋露滴芙蕖。
    上堂。古佛放光。大地震动。奇哉快哉。万人丛中。一个便见。且道一个是谁。
    上堂。觌面难藏今日相见。威风凛凛谁敢近傍。亲识得渠法王法主。天上人间绝比伦。释迦弥勒在下风。且道渠是谁切忌当面讳却上堂。圣人无虚言。唤钟作瓮。便下座。
    上堂法无异法。觉有浅深。南北顿渐。天地悬殊。
    四月八上堂。有僧出众曰。糁径杨花铺白毡。点溪荷叶叠青钱。师曰。看不破。进曰。老胡今日出母胎。未审如何是本来面目。师曰。眉毛突出。进曰。清净法身为点污。一盆香水为谁泼。师曰。铁丸无缝罅。进曰。衲僧家寻常呵释迦叱弥勒。因甚今朝瓣香杯茗齐之以礼。师曰。恩大难酬。进曰。云门一棒打杀报恩之分在甚^8□处。师曰。花落树梢缘。进曰。雪窦便与掀倒禅床端的也无。师曰。雨后青山青转青。进曰。和尚当初若在。未审行什^8□令。师曰。只知贵伊贱伊。进曰。争奈不出他二大老用处。师曰。非你境界。进曰。若不登楼望。争知沧海深。便礼拜。师曰。放你三十棒乃曰。亿劫利济。报恩有分。茗碗炉香。不可以礼。恶水蓦头泼。为他好雪屈世尊降生从天生从地生。且道生处何处毗蓝园里。摩耶胎内。
    佛生日上堂。僧问。满架蔷薇。一盆香水。不是目前机。又非目前事。正与^8□时如何相委。师曰。大海若知足。百川应倒流。僧曰。铁壁铁壁。号之曰佛。常在苦海中立。只如今日降生底是。苦海中立底是。师曰。两彩一赛。僧曰。作^8□生是我今灌沐诸如来。师曰。恶水蓦头泼。僧曰。作^8□生是净智庄严功德聚。师曰。是甚闲家具。僧曰。作^8□生五浊众生令离苦。师曰。道什^8□。僧曰。作^8□生同证如来净法身。师曰。兔子不离窟。僧曰。上来一蒙师指示。向上宗乘事又作^8□生。师曰。月转太清。僧曰。入水见长人。便礼拜。师曰吽吽。乃曰。麻三斤干屎橛。露柱横点头灯笼笑呵呵。洞山韶阳。面热汗出。路从平处崄。人向静中忙复举。僧问云门。如何是诸佛出身处。师云。诸佛出身处。东山水上行。大地无寸土。东西一波清。
    结夏小参。僧问。山前一片闲田地。又手丁宁问祖翁。师曰。是什^8□。进曰。红白落尽。懒绿上枝。圣制己临。安居时至。未审衲子如何安居去也。师曰。头上一堆尘。脚下三尺土。进曰。如何是圆觉伽蓝。师曰。牛栏马厩。进曰。平等性知又如何。师曰。泥团土块。进曰。不睹皇居庄。争知天子尊。便礼拜。师曰。能知始得。乃曰。一见便见。一得永得。挺拔清虚萧然物外。毕竟是何物咦。黑如漆。明似日。
    复举。沩山示众曰。有句无句如藤倚树公案。师曰。此二老。一人上无攀仰。一人下绝己躬。虽俱向壁立。万仞处去分明有优劣。诸人还会^8□。狮子咬人。狂狗逐块。
    次日上堂。僧问。糁径杨花铺白毡。点溪荷叶叠青钱。师曰。看不破。进曰。衲僧一机电转星飞。左右逢源处处合辙。因甚九旬禁足护黑柱。师曰。草绳自缚。进曰。此事既是白日青天。向甚处克期取证师曰。荐取一问。进曰。古人道。十方同聚会。个个学无为。如何是学无为。师云。山青水绿。进云。此是选佛场。心空及第归。便礼拜。师云看脚下。乃云。机前荐得底。犹是涉途程。何况吾这里结制教汝诸人护黑柱。所以适来禅客问云。此事既是白日青天。向甚处克期取证。诸人还知落处^8□清晓蔷薇带露寒。
    复举。僧问赵州。如何是佛。州云殿里底。师云。巍巍堂堂。炜炜煌煌。愦得其便。卒难近傍。结制小参。僧问曰。秧针刺水连青亩。麦浪翻云涨碧空。师曰。吾常于此切。僧曰。四日十五日。布袋头一时结了也。把定封疆不通水泄。正与^8□时转身一句作^8□生道。师曰。还见今宵月亏一分^8□。僧曰。宝山门下个个气宇如王。因甚今日堕在区宇。师曰。有例攀例有条攀条。僧曰。记得雪^2□领众到浮江乃问曰。欲寄二百僧过夏得否。此意如何。师曰。自领出去。僧曰。浮江以□杖画曰着不得又如何。师曰。手何亲。僧曰。若有人寄僧过夏。未审和尚容他也无。师曰。汝是甚人受业。僧曰。入水见长人。便礼拜。师曰。自作自受汉。乃曰。竺干大士为痴钝人。九旬结制克期取证。若其伶俐底有什^8□圣制。敢问大众龙宝今夏结即是不结即是咄个一队乱走汉。纵结得有什^8□益。
    复举。德山小参不要答话。赵州小参要答话古则。师拈曰。诸人要识二大老用处^8□。泥牛吼月。木马嘶风。
    次日上堂。僧问。三春已去。九夏已来。桃花李花零乱。桑条柳条成阴。不涉万绿如何举唱。师曰铁丸无缝罅。进曰。竺干大士为他乱走。杀生害命故立制谓之禁足护生。衲僧门下有与^8□事否。师曰。头上一堆尘。脚下三尺土。进曰。若有个朝游檀特。暮宿罗浮底汉。如何教他禁足。师曰。步步清风起。进曰。学人要咨问一则因缘请和尚赐慈悲。师曰。从头问将来。进曰。干峰示众曰。法身有三种病二种光须是一一透得始解稳坐意旨如何。师曰。得本者不患末。进曰。云门便出众曰。庵内人为甚不见。庵外事还端的也无。师曰。从此飞来峰下寺又添多少断肠人。进曰。峰呵呵大笑意在那里。师曰。桃花园里开。门曰犹是学人疑处在又作^8□生。师曰。从来疑着这汉。进曰。峰曰是什^8□心行如何领略。师曰。非得之难行之难也。进曰。门曰也要和尚相委悉此意如何。师曰。龙头蛇尾汉。进曰。峰曰直须与^8□始解稳坐地如何理会。师曰。锢県着生铁。进曰。云门应诺^8□。师曰。驴拣湿处尿。进曰。今日亲闻师提唱。学人作^8□生保任。师曰。参始得。进曰。恩大难酬。便礼拜。师曰。酬也不足。乃曰。无法可证。无生可护。阿谁禁足。阿谁安居。半夜放乌鸡。万里一条铁。一向与^8□去。土旷人稀。相逢者少。以绿水青山为圆觉伽蓝。普集四对六凡安居平等性智。扫荡在手。建立临时。即今是建立好扫荡好千溪万壑归沧海。四海八蛮朝帝都。
    复举。僧问云门如何是诸佛出身处古则。师拈□杖混沌未分前。拈出诸人面前了也还会^8□。
    结夏小参。有僧出众曰。山色夕阳时。泉声中夜后。师云。知时识节能几人。僧云。衲僧一机。石火莫及。电光罔通。岂涉解结修证。师云。试呈来看。进云。绿水青山成现圆觉伽蓝。清风明月全彰平等性智。师云。犹涉多端。僧云。恁^8□则绿水青山清风明月。师云。车不横推。理无曲断。乃曰。作家相见不涉多端。有问有答拳来踢报。其或论量圆觉伽蓝。有甚^8□眼目。辨长缁素。喝一喝云参。
    复举。夹山曰。路逢死蛇莫打杀。无底篮子盛将归。后来有人着语曰。手把夜明符几个识天晓。师曰。时人但看丝纶上。不见芦花对蓼红。
    次日上堂。僧问曰。红白凋零。懒绿上枝现成公案曾无迁变。师曰。通路难得。进曰。今日正当如来圣制之辰。四海高人罢摇金锡同此立期限。其要只在打破漆桶成就惠身。请师方便。师曰。雨下地上湿。进云。记得古者道护生须是杀。杀尽始安居。会得个中意。铁船水上浮。毕竟意旨作^8□生。师曰。天晴日头出。进曰。如何是护生须是杀。师曰。为我拈护生杀底来看。进曰。如何是杀尽始安居。师曰。话作两橛。进曰。如何是个中意。师曰。上无攀仰。下绝己躬。进曰。铁船水上浮又作^8□生。师曰。一二三四五。进曰。岂止乎龙宝一会沾师恩。师曰。静处萨婆诃。乃横按□杖曰。龙宝□杖子。横该十方。竖穷三际。乾坤大地。日月星辰。浑在手里。佛佛祖祖。蠢动含灵。亦复如此。情与无情。四圣六凡一斋身心安居平等性智。诸人还会^8□得分明。一切智智清净其如未然洞中山色四时好。云外溪声一样寒。
    复举。云门示众曰。十五日已前不问你日日是好日公案。师云。以答见问。问却似泥里有刺。以问见答。答自泥里有刺。且道似泥里有刺好泥里有刺好。诸人如不辨弄物不知名结夏小参。僧问云。山前一片闲田地。叉手丁宁问祖翁。师云。与^8□问得始得。僧云。德山小参不答话意旨如何。师云。严而无威。僧云。赵州小参要答话又如何。师云。恭而无礼。僧云。和尚今夜要答话耶不要答话。师云。常得其便。僧云。谢师答话。师云。放你三十棒。乃云。人人分上。壁立万仞。上无攀仰。不绝己躬。因甚圣制九旬禁足克期修证不行尊贵路。争踏上头关。
    复举。德山小参不答话公案。师曰。德山虽断此僧不知自纳败阙。此僧虽纳败缺得见德山心肝。且道德山败缺与此僧败缺相去多少。请试辨别看。
    次日上堂。僧出众曰。蚕熟簇攒千嶂雪。麦香磨动万家雷。师曰。能受用去。僧曰。龙宝山中道香果熟。四来高人同此结制。作^8□生是以大圆觉为我伽蓝。师曰。洞中山色四时好。僧曰如何是身心安居。师曰。云外溪声一样寒。僧曰。恁^8□则青山无处不道场。师曰。有甚交涉。僧曰。记得文殊三处度夏。迦叶欲摈出文殊。文殊即现百千身。未审文殊有甚^8□神通。师曰。牙齿一具骨。僧曰。迦叶不能举槌。世尊言。汝欲摈那个文殊。迦叶忙然。迦叶是龙华第一子为什^8□举槌不得。师曰。耳朵两片皮。僧曰。不行尊贵路。争踏上头关。便礼拜。师曰。苏鲁苏鲁。乃曰。衲僧行履。孤危峭峻。不慕千圣。不重己灵。说甚安居。说甚修证。要行便行。要坐便坐。其如未然万古碧潭空界月。再三捞摝始应知。
    复举。应庵问蜜庵。如何是正法眼藏。庵曰破沙盆。师拈曰。冲开碧落松千尺。截断红尘水一溪。
    结夏小参。处处是圆觉伽蓝。普集四圣六凡。步步是禁足护生。安居平等性智。诸人若恁^8□会云。剑树刀山任足游戏镬。汤炉炭从情逍遥。其如未然。万古碧潭空界月。再三捞摝始应知下座。
    次日上堂。九旬圣制。头上一推尘。禁足安居。脚下三尺土。要行便行。要坐便坐。有甚缺少作闲工夫。虽然如此衲僧家别有生涯在。还会^8□两中见杲日。火里汲清泉。
    五月旦上堂古人道。一尘才起。在地全收五月临平山下路。藕花无数满汀洲。
    上堂。举。洛浦曰。一尘才起。大地全收云门曰。鸟窠吹布毛。便有人悟去。师拈曰。韶阳老人在汝诸人眼睫上。打翻筋斗会^8□。若会得分明许汝。朝游西天。暮归东土。其如未然洞中山色四时好。云外溪声一样寒。
    端午上堂。龙宝门下。壁立万仞。问不容发。妖怪何来。喝一喝。便下座。
    复举。干峰法身三种病。乃云门出众古则。师拈曰。多添少减。青山青转青。绿水绿转绿。
    上堂薰风自南来。殿阁生微凉。善哉龙宝□杖子不会转身句便下座。
    复举。庞居士问大梅古则。师拈曰。大梅有转路。庞公知机变。
    半夏上堂。僧出众云。官池水清看云亭凉大家向这里好回避炎热。师云。万里一条铁。进云。半夏已前四十五日。学人空过了。半夏已后四十五日。和尚莫有方便^8□。师云。昨日雨今日晴。进云。人人眉横眼上。个个口在鼻下。有甚缺少朝参暮参。师云。万古碧潭空界月。再三捞摝始应知。进云。学人今日小出大遇。便礼拜。师云。多虚不如少实。乃云。法无定相。遇缘即宗。随处作主。立处皆真。有时唤晴作雨。有时唤雨作晴。言言合的。句句归宗。毕竟以何为验三冬枯木花。九夏寒岩雪。
    复举。五祖牛过窗棂话。师千个万个悉有疑团。点检将出来。咫尺隔关山。
    六月半节届立秋上堂时节迁变。变处无象。风未凉。月未明。难分灾中凉。难辨凉中炎。恰相似我家一段事。如何是一段事。佛法幽邃。红紫难分。
    七月旦上堂。西风一阵来。落叶两三片。不是时节因缘。亦非佛性义。毕竟是什^8□三贤十圣不曾知。只看一片月生海。
    解夏上堂。年年结制从这里结。年年解制从这里解。结也解也解也结也。解结都卢无两般。千里万里一条铁下座。
    解夏小参。有僧出众曰。庭梧一叶夜来秋。迫塞乾坤爽气浮。师曰。时莫空过。进曰。三月安居。九旬禁足。已是各各捱得期满。如何是秋初夏末一句。师曰。风凛凛水漫漫。进曰。西天将腊人为验。还端的也无。师曰。闲葛藤。进曰。龙宝一会个个石人铁汉之机。风吹不入。水洒不着。将个什^8□为验。师曰。昆仑嚼生铁。进曰。虚而来。实而归。便礼拜。师打曰吽吽。乃曰。答与不答俱没交涉。长处求短短处求长。今夜小参小涉多端。明处明如日。暗处黑似漆。大众还会^8□大难大难。佛祖难辨。
    复举。德山小参不答话。赵州小参要答话公案。师拈曰。诸人尽谓。一人云横谷口。一人月落寒潭。殊不知漆隐处黑。朱隐处赤。
    次日上堂。有僧出众曰。云物凄凉拂曙流。汉家宫阙动高秋。师曰。正与^8□时如何。进曰。学人承闻。龙宝元来龙象蹴踏狮子窟宅是否。师曰。从教无异兽。进曰。既是龙象因甚一夏已来蒙老师检责。师曰。大家在这里。进曰。马大师接八十四员善知识。和尚今夏接得几个衲子。师曰。人人个个气宇如王。进曰。结则针劄不入。解则处处通方。南北东西不妨去来。如何是途中受用事。师曰。清风匝地为谁寒。进曰。谢重重相为。但礼拜。师曰。好谢始得。乃曰。衲子从来呵骂佛祖。不拘规矩。不历时候。汝诸人因甚圣制九旬禁足安居。不因夜来雁。争见海门秋。
    复举。翠喦眉毛话。师拈曰。些三大老汉各出一只手。子细点捡将来看。未出翠喦关^8□子。龙宝今夏五十余员。僧人朝结眉暮交肩。山僧终无是非锥。岂敢入古人保社。
    次日上堂。僧问。结夏安居困鱼止泺。解制发足猛虎出林。正与^8□时请师不吝一句。师曰。咦。僧曰。烟云沙鸟归程远。明月清风眼界宽。如何是兄弟行脚事。师曰。步步清风起。僧曰。记得洞山示众曰。兄弟初秋夏末直须向万里无寸草处去此意如何。师曰。知洞山门下寸草不生。僧曰。石霜曰何不道出门便是草还谛当也无。师曰。知石霜门下荒草深。僧曰。洞山闻曰大唐国里能有几人。是何道理。师曰。第恨欠恶辣手段。僧曰。古德为人处则且置。未审和尚教人向甚^8□处去。师曰。南天台北五台。僧曰。处处逢源。头头合辙。便礼拜。师曰。莫乱走。乃云。行脚师僧家须具行脚眼其如未然前路颠蹶何故路从平处崄。人向静中忙。
    复举。赵州婆子偷笋话。雪窦云好掌更行两掌也无勘处。师拈云。好个婆子觌面当机当机觌面。虽然如此更须知。行到水穷处。坐看云起时。
    八月旦上堂秋风飒飒。秋水漫漫。锢県着生铁。千眼看不破。千眼看不破。大众且过那边。
    中秋上堂。举。仰山与长沙玩月次。山指月云。人人尽有这个。只是用不得。沙云。恰倩你用那。山云。汝试用看。沙便一踏踏倒。山起来云。汝大似个大虫。师拈云。好个大虫。只解露爪牙。未解藏爪牙。且道作^8□生藏爪牙底。以拂子打圆相下座。
    上堂举。心随万境转。转处实能幽。随流认得性。无喜又无忧这个是龙宝□杖子。阿那个是万境还有可随流^8□树顶老山颜醉。
    上堂。举。有僧礼玄沙次。沙云。因我得礼汝。其僧于言下大悟。师曰。今时丛林尽谓者僧元来有主人相。所以道得礼汝。若恁^8□会驴年梦未见。玄沙意在何故树顶老山颜醉。
    上堂。举。玄沙因我得礼汝古则曰。玄沙见解只是野狐精。者僧悟去依模脱出何故。月明四海。风清六合。
    九月旦上堂人人分上。壁立万仞。和云雾水月。不堕今时机。如何是不堕今时机底眼开秋风声。耳见黄叶色九月半上堂。无一法与人。无一句可说。从上诸圣将何为人翻空黄叶为谁飞。
  重阳上堂。重阳节釆黄花。何止陶渊明。就中有个奇特处。采菊东篱下。悠然见南山。虽然如此。若约我衲僧门下。犹隔天涯在参参。喝一喝便下座。
    上堂。龙宝有一句语举似汝诸人向人莫错举便下座。
    开炉上堂。有僧出众曰。听雨寒更尽。开门落叶深。师曰。看不破。僧云。今朝十月初一。大家要暖气相洽请师打开个火炉。师曰。谁家屋里灶无烟。僧云。恁^8□则深夜一炉火浑家身上衣。师曰。知汝怕寒贪暖人。僧云。记得沩山向火次问仰山。终日向火因甚无暖气。意旨如何。师曰。鱼行水浊。僧云。仰山作向火势是什^8□心行。师曰。鸟飞毛落。僧云。沩山云子只得物体能所未在是褒是贬。师曰。果然。僧云。仰山云。某甲只如此和尚作^8□生还端的也无师曰不信道。僧云。沩山亦作向火势莫是与仰山一般。师曰。青于蓝。僧云。仰山曰和尚得物体能所未在又作^8□生。师曰。寒于水。僧云。沩山曰如是如是必竟如何领略云。师曰。夜深共看千喦雪。僧云。即今忽有人问和尚。终日向火因甚无暖气^8□。师曰。劈口一拳教谁吃。僧云。不入红炉。争辨真伪。便礼拜。师曰。吽吽。乃曰。物体不论能所。不争不争不争争则别争则别别别。红炉焰上沃一点雪。
    复举。赵州火炉头无宾主话曰。若论无宾主话何止南方火炉头。虽然如是诸人还会赵州为人处^8□觅火和烟得。
    十月望上堂。举。药山示众曰。我有一句。子待特牛生儿。即向汝道。时有僧出曰。特牛生儿了也为甚不道。山曰。侍者点灯来。其僧便归众。师曰。一问一答。明投暗合。虽然如是大众还知落处^8□当头霜夜月。任运落前溪。
    上堂。举药山特牛生儿古则曰。奇怪药峤宾主具啐啄同时眼唱言表意外宗。且道作^8□生是言表意外宗霜花和月白。梅雪带烟寒。
    十一月旦上堂。鼻祖西天来。震旦传此事。从兹正法大兴。南北顿渐一时分。一人高高峰顶坐一。人深深海底立。法本一种。因甚有优劣鸡寒上树鸭寒下水。
    上堂□杖在手打杀问来者不曾将禅道佛法挂唇皮何故梅花擎雪影。和月度疏篱。
    上堂。举雪峰古镜阔一丈并玄沙脚跟未点地在一络索话曰。师资相见处太杀殷勤。虽然如此。玄沙当时若休去。使雪峰儿孙至今不断绝也。
    十一月半上堂。举。庞居士辞药山。山命十禅客相送。至门首问答。雪窦初问处握雪团便打古则。曰。有辨龙蛇眼。无擒虎兕手。
    上堂。举。雪覆千山。孤峰因甚不白。虚堂答此话云。消得龙王多少风。师拈云。一人要见彻万法根源。一人要表显自己胸襟。且道万法根源自己表显相去多少万里一条铁。
    上堂。举雪覆千山虚堂答话。师云。横该十方。竖究三际。
    上堂。举曹山雪覆千山公案。师拈云。曹山自尽力而要他尽力。如何是自他尽力处。二十年来于此切。便下座。
    因雪上堂。擎山涵海遍界不藏。乾坤大地一时露出。且道露出底是什^8□咦。东西南北白漫漫。
    因雪上堂。少林安心。鳌山成道。岂不是今日事便下座。
    上堂。举沩山示众云。有句无句如藤倚树。大惠云。上无攀仰。下绝己躬。大川云。斩钉截铁。师云。此二大老汉有烹佛煆祖手段。因甚意到句不到。且道合下得那一句免得此点捡。滴水滴冻。玉振金声。
    腊月望上堂。举僧问香林。如何是衲衣下事。林云。腊月火烧山。师云。一棒一喝斩钉截铁。纤尘不立鹭爇立雪。
    上堂。举。僧问巴陵。祖意教意是同是别。陵曰。鸡寒上树。鸭寒下水。师曰。巴陵实头此问难酬若据实商确此答犹未圆在若有人致恁^8□问但对他道骑一问来。
    上堂。举僧问琅琊。清净本然云何忽生山河大地。琅琊曰。清净本然云何忽生山河大地。师曰。诸人尽谓手握照雪截断葛藤。若恁^8□会梦未见琅琊在何故到江吴地尽隔岸越山多。
    冬至小参。举。德山赵州要答话不要答话公案。师曰。德山赵州暗里按剑。谁敢当锋。喝一喝曰。住住吾王库内无如是刀。便下座。
    次日上堂。阴阳不迁变。春风不管待。铁树开花。石笋抽条。灵山密旨。少林消息。曾不遮藏。句句漏逗。诸人还会^8□雪里梅花扑鼻香。
    腊月半上堂有一物。黑如漆。充塞宇宙。历亘古今。不干阴阳。造化功不堕时节。迁变机佛祖名邈。不出千眼觑着不破。毕竟是个什^8□。
    腊八上堂。无色可见。明星何处现。无心可明。瞿昙何时悟还会^8□不因一番寒彻骨。争得梅花扑鼻香。
    达磨忌。拈香。栴檀林无杂树。少室峰前一条生铁。生铁面颜劈不曾开。一句临机当下打彻。从兹曹溪。涨起滴水。直至如今。流犹不绝。
    大灯国师忌。拈香。报恩烧起沉水烟。酬德提唱祖师禅。毕竟唱底禅^8□巴陵三转语杨岐顶上拳。
    除夜小参。僧出众曰。城上已吹新岁角。窗前犹点旧年灯。师曰。知时识节能几人。进曰。年去年来。迎新送旧。衲僧门下如何免得随时逐节去。师曰。阿你衲僧始得。进曰。学人记得一则因缘和尚还许咨参也无。师曰。何妨问将来。进曰。僧问香林万顷荒田是谁为主。此意如何。师曰。客是主人相师。进曰。林曰看看腊月尽又作^8□生。师曰。和盘推出夜明珠。进曰。即今忽有人问和尚万顷荒田是谁为主^8□师曰当轩大坐。进曰。昔日香林今日和尚便礼拜。师曰。出头天外看。谁是我般人。乃曰。年去年穷腊尽春回见尽。阴阳造化渊源。南斗七北斗八。便下坐。
    正旦上堂。僧出众云。莺逢春暖歌声滑。人遇时平笑脸开。师云。时哉时哉时何孤负。进云天得一以清。地得一以宁。今朝正月初一英是个一^8□。师云。天高群象正。海阔百川朝。进云。和尚也得此一以建立法幢扬宗旨。师云。九州四海流通祖意。南北东西齐扇家风。进云。学人如何得此一以庆快平生去也。师云。涧底青松元有茯苓。进曰。与^8□则合山得此一以个个道体起居万福。便礼拜。师云。处处逢源。头头合辙乃云。岸莎步入祥麟稳。海树飞来白凤闲。好个时节。佛日重辉于灵山。舜日新明于魏阙。人人应时纳祐从此天下。日日是好日。时时是佳辰。
    岁旦因雪上堂。僧出众曰。正朝乍临。瑞气多端。林莺送好音。山花舒笑面。师曰。好个时节大平无象。僧曰。三通鼓罢四众临筵请师祝圣。师曰。瑞雪满地。僧曰。只冀四海宴清。佛日增辉。师曰。祥云遍空。僧曰。方知世出世间能事全无不凭师恩力。师曰。东西南北扇家风。僧曰。宗门中宗匠。祖室中祖师。便礼拜师曰一句道着乃曰。衲僧行履间不空发。铁壁银山以为门户。与^8□把得定随处作主宰。一回放开应用不亏。万邦有庆。万事大吉。且道以何为验看看。龙宝山高。大德门辟。
    复举。僧问镜清。新年头还有佛法也无。清云。有僧云。如何是新年头佛法。清云。元正启祚。万物咸新。师包容天地。该括山川。呈祥呈端。万物咸新。
    元宵上堂。僧出众曰。一轮宝月明如昼。万斛金莲开满城。师曰。天上人间齐光辉。进曰。今佛放光明。助发实相义。如何是放光明。师曰。弄光影作什^8□。进曰。实相义在甚^8□处。师曰。好恁^8□去。进曰。放光明与实相义是一是二。师曰。教阿谁看。进曰。学人更有小问。和尚还许也无。师曰。问来看。进曰。暗中忽得明时如何。师曰。照破阿你面觜。进曰。学人无处藏身。便礼拜。师曰。吽吽。乃曰。灯灯相续二千余年。递代挑起光辉闪烁。所以道今佛放光明。助发实相义。实相义且置。今佛放光明在那里我见灯明佛本光瑞如此。
    复举。盘山云。心月孤圆。光吞万象。光非照境境又非存。光境俱忘。复是何物。师云。末后殷勤。诸人还会^8□今夜一轮满。清光何处无。
    二月旦上堂。春山叠乱青。春水漾虚碧。千圣。灵机。万衲巴鼻。头头显露。处处漏泄。且道如何是千圣灵机万衲巴鼻挽回千古少林春。便下坐。
    佛涅槃上堂。有僧出众云。黄莺频织柳丝烟。子规犹哭松梢月。师云。现成公案。僧云。百花春到尽明媚。何事双林半树秋。师云。突出难辨。僧云。世尊四十九年未尝谈一字。还端的也无。师云。有甚交涉。僧云。三百余会横说竖说。因甚却道不谈一字。师云。守古冢汉。僧云。不因今日节。争得闻未闻。便礼拜。师云。好去好去。乃云。二月三月红白竞开。苦哉时人着虚幻相。所以吾佛开一路涅槃门。诱引十方诸子。截断生死流。到无差别境。且道如何是无差别境万里一条铁。
    三月旦上堂举。灵云见桃花悟道有颂。玄沙曰。谛当甚谛当敢保老吉兄未彻在。师曰。灵云谛当处。玄沙道未彻。诸人孟即不如此意。同坑无异土汉阿谁管阿你便下座。
    三月半上堂。举灵云见桃花悟道有颂。玄沙道谛当甚谛当敢保老兄未彻在。师曰。尽谓落花难上枝。破镜不重照。一向与^8□会。去三千里外绝知音。
    四月旦上堂。春去夏来。花落叶茂。时节因缘。其理自彰。切忌诸人被眼界。惑昧却佛性义。且道作^8□生是佛性义海阔难藏月。山深分外寒。
    五月旦上堂。举。僧问石霜。咫尺为甚不见师颜。霜曰。我道遍界不曾藏。其僧问雪峰。遍界不曾藏意旨如何。峰曰。什^8□处不是石霜。琅琊觉拈曰。雪峰虽有利人之心。且无出人之眼石霜虽有出人之眼。未知向上一窍。师别雪峰曰。是什^8□人别石霜。拨开眉毛曰。何似生待者僧才拟议便劈口打免见琅琊末后句。
    端午上堂。僧出众曰。蚕熟簇攒千嶂雪。麦香磨动万家雷。师曰。好恁^8□去。进曰。龙山门下个个无孔。铁槌风吹不入水洒。不着说甚要神符药草。师曰。车不横推。进曰。已是道泰时。清门安户静。师曰。理无曲断。进曰。记得古有老宿。于门上书心字。窗上书心字。壁上书心字。此意如何。师曰。云在岭头闲不彻。水流□下太忙生。进曰。后来法眼道。门上但书门字。窗上但书窗字。壁上但书壁字。又作^8□生。师曰。山高海阔。进曰。不因今日节。争知今日事。便礼拜。师喝曰。脱空妄语汉。乃曰。德山门下妖怪来。则一棒棒杀。临济门下妖怪来。则一喝喝散。龙宝门下妖怪不来。棒喝不施。门安户静。只见日月丽天。
    半夏因雨上堂曰。这个半夏已前。一点未楷磨黑如漆。半夏已后。都卢既楷。磨明似曰。正当今日。不涉磨与不^8□。不属不黑与不明。偶尔见天真毕竟见底天真^8□久旱檐头雨。桥流水不流。便下坐。
    中夏上堂。有僧出众曰。殿阁凉生绿树风。楼台影动池塘水。师曰。描不就画不成。进曰。半夏已前山青水绿。半夏已后水绿山青。正当今日半夏。山不青水不绿。还端的也无。师曰。大海若知足。百川应倒流。进曰。学人更有咨参请师决狐疑。师曰。一一问将来。进云。记得慈明问黄龙。云门三顿棒可吃不可吃。此意如何。师云。洞山吃何似慈明吃。进云。黄龙云可吃谛当否。师云。却较些子。进曰。慈明云终日鸦鸣鹊噪。可吃几棒又作^8□生。师云。不谬为慈明。进曰。学人今日小出大遇。便礼拜。师打一拂子曰。多虚不如少实。乃曰。诸佛出身处。东山水上行。天无四壁。地绝八维。因甚薰风自南来。殿阁生微凉。劝君尽此一杯酒。西出阳关无故人。
    七月旦上堂。时节迁变。暑去凉来。衲僧行履不涉迁变。铁作心肝间不容发。喝一喝便下座。
    解夏小参。僧问。一叶落天下秋。应节一句请师提唱。师曰。月明风清。僧曰。龙宝峰顶峭峻巍巍仰之无垠。瞻之无际。今夏九旬。制内禅徒五十余员。还莫有亲到得顶□底^8□。师曰。他家自有通霄路。僧曰。沩山问仰山。子一夏不上来在下面。作得个什^8□意旨作^8□生。师曰。龙戏沧溟。僧曰。仰曰锄得一片畬种得一萝粟。又作^8□生。师曰。虎啸南山。僧曰。沩曰子不虚过一夏。意在那里。师曰果然。僧曰。仰曰和尚作得个什^8□如何辨别。师曰。种瓜得瓜。僧曰。沩曰日间一食夜后一寝。还端的也无。师曰。翻□那。僧曰。仰曰和尚亦不虚过一夏道了吐舌^8□。师曰。见义忘利。僧曰。沩曰子何得伤己命如何领略去。师曰。何不行令。僧曰。毕竟沩仰父子相去多少。师曰。同坑无异土。僧曰。若不垂芳饵。争知碧沼深。便礼拜。师曰。赏你大胆。放你三十棒。乃曰九旬结制内。克期取。证事。人人有分。个个现成。顶门。上具行脚。眼脚跟下。齐起清风。楖标横担。直过千山。明月万里。为阿谁明。
    复举。陈操尚书见资福福见来便画一圆相古则。师云。尽谓陈操欠一只眼在。殊不知漆隐处黑。朱隐处赤。
    次日上堂。落梧一叶天下秋。个中端的若为酬。师云。正眼看不破。进云。九旬禁足期已满。东西南北脚头阔。如何是衲僧自恣一句。师云。要行便行。要坐便坐。进云。记得大隋和尚因僧辞大隋问什^8□处去意旨如何。师云。去来远近不可不知。进云。僧云峨嵋礼普贤去还端的也无。师云。实头人难得。进云。隋竖起拂子云。文殊普贤总在者里又作^8□生。师云。青于蓝。进云。僧画一圆相见抛向背后。是什^8□心行。师曰。寒于水。进云。隋曰侍者将一贴茶与者僧去作^8□生理会。师曰。犹不放过在。进曰。只将今日老师语。便当九夏之言荐赏劳。便礼拜。乃曰。教外别传事。容易难提唱。入作家炉□受煆炼。犹是半青半黄。一队逐秋风。东去西去汉。有甚^8□眼目。辨长短分缁素。至于夫开凿人天钳锤。衲子亦须具辛辣手脚始得。众中还有得体裁底^8□。如有其人出来唱和看其或未然还我九十日饭钱来。
    复举。翠岩眉毛一络索话。师曰。臭肉集蝇。
    八月旦上堂。举经曰经行及坐卧常在于其中。师曰。毕竟常在于其中底是什^8□胸驮背负。
    中秋上堂。有僧出众曰。团团离海峤。渐渐出云衢。今夜一轮满。清光何处无。师曰。知心能几人。僧曰。天上月圆。人间为甚月半。师曰。弄光影作什^8□。僧曰。不涉圆缺。明暗毕竟月^8□。师曰。突出难辨。僧曰。记得马大师玩月次问曰。正当恁^8□时如何意旨作^8□生。师曰。有权有实。僧曰。西堂曰正好供养又作^8□生。师曰。乞儿贪小利。僧曰。百丈曰正好修行与前头有几般差异。师曰。左之右之。僧曰。南泉拂袖便曰还端的也无。师曰。风光可爱。僧曰。马大师曰经归藏禅归海。唯有普愿独超物外。如何辨别去。师曰。似一人断三人相相似。僧曰。当初若遇马大师问。未审和尚如何只对。师曰。堪笑南泉犹随他去。僧曰。一句迥超千圣外。松萝不与月轮齐。便礼拜。师曰。知我罪我。乃举陈操尚书见资福福见来便画一圆相。操云。弟子恁^8□来早是不着便。何况画一圆相。福便掩却方丈门。雪窦云。陈操只具一只眼。师云。明处明如日。暗处黑似漆。从来龙宝不争多。但看今宵一轮月。便下座。
    重阳上堂。举。僧问古德。如何是祖师西来意。德云。东篱黄菊。师云。问处太杀的当。答处为甚不当机。
    开炉上堂。僧问。木叶辞柯霜气清。虎头戴角出禅扃。正当恁^8□时如何。师云。归依佛法僧。僧云。今朝十月初一。大家围炉打坐。不要明招暖处商量不举赵州无宾主话毕竟作个甚^8□事。师云。三个死柴品字烧。僧云。枯木倚寒喦。三冬无暖气。意旨如何。师云。无目不画眉。僧云。婆子因甚烧却庵。师云。果然忍俊不禁。僧云。若不因今日节。争知作家体裁。便礼拜。师云。放你三十棒。乃云。木佛不渡火。家富小儿娇。金佛不渡炉。国清才子贵。壁立万仞。间不容发。镬汤无冷处。万里一条铁。
    复举赵州火炉头话云。古今不举着处赵州分明举着还会^8□。其或未然。方知汝诸人道火烧却口。
    开炉上堂。僧问。霜风戒晓。黄叶堆云。师曰。能知初得。僧曰。学人记得一则因缘还许咨参也无。师曰。从头一一举将来。僧曰。雪峰曰。世界阔一尺古镜阔一尺。世间阔一丈古镜阔一丈。此意如何。师曰。莫弄鬼眼睛。僧曰。玄沙指火炉曰。火炉阔多少又作^8□生师曰。劈面来。僧曰。雪峰曰如古镜阔便的当否。师曰。拳来踢报。僧曰。玄沙曰脚跟未点地在如何辨明。师曰。半合半开。僧曰。不因今日节。争知恁^8□事。但礼拜。师曰吽吽。乃曰。若夫论古镜阔。如虚空无边际。论甚尺丈有甚世界。雪峰老汉无处容身。龙宝恁^8□道。早知没交涉。何故树顶老山颜醉。
    开炉上堂。龙宝今日觅火和烟得。因甚二祖当初觅心不可得大海若知足。百川应倒流。
    因雪上堂。少林家风。鳌山成道。今日初新见见底何遮藏乾坤擎出白漫漫。
    因雪上堂。有句无句。如藤倚树。滴水滴冻。明月藏鹭。
    腊月半上堂。因雪举庞居士指雪古则。师曰。居士恁^8□具大机。禅客恁^8□纳败缺。虽然如是难分霜里粉。难辨雪中梅。
    冬至小参。有僧出众曰。中宵忽见动葭灰。料得南枝有早梅。师曰。阿你如何定当得。进曰。时节既至。其理自彰。今当书云令节如何是彰底理。师曰。吾无隐乎你。进曰。记得洞山冬夜吃果子次。问泰首座。有一物黑似漆。常在动用中。动用中收不得。过在什^8□处。此意如何。师曰。洎乎放过。进曰。首座曰。过在动用中还端的也无。师曰。泥多佛大。进曰。洞山令掇退果卓是何道理。师曰。夜深共看千岩雪。进曰。千峰势到岳边止。万泒声归海上消。便礼拜。师曰。好恁^8□去。
    复举德山赵州答话不答话公案。师曰。七尺□杖不打问话者。三寸舌头不要答话在。二老汉败缺不少。只看南枝开早梅。
    次曰上堂。冬至一阳生。枯木再开花。好个时节。愿闻法要。师云。乌飞兔走。僧云。及乎一气不言发自九渊底。初爻无象肇为万化宗。依旧看来不出仲冬严寒。如何是不涉阴阳造化处。师云。天盖不得。地载不得。僧云。学人因今日节举扬一则公案。还许咨参也无。师云。也何妨。僧云。慈明冬日画三圆上九卦云。若人识得不离四威仪中意在那里。师云。鹫峰山色青转青。僧云。首座一见乃云。和尚今晚放参又作^8□生。师云。松直^8□曲。后来虚堂别首座云。某甲代和尚下延寿堂如何领略。师云。同病相怜。僧云。上来一一秖对分明。更请和尚别首座下一转语看。师曰。今日一阳生。僧曰。非止学人今日亲闻未闻。合山诸衲沾恩去也。便礼拜。师曰。天高群象正。海阔百川朝。乃曰。一尘起大地全收。一花开天下尽春。竖极三际。横该十方。所以鸟窠吹毛俱胝竖一指。若是当下有人悟去。且道。见什^8□道理阳气发时无硬地。
    复举。僧问古德。如何是冬来事。德曰。京师出大横。师曰。尽请古德答冬来事。殊不知竖卓□杖云。横捞竹篦。
    冬节小参。僧问。冰锁瀑泉声细碎。风摇危木影挛拳。现成公案如何商确。师曰。好恁^8□去。僧曰。巴陵有三转语。还许学人咨参也无。师曰。一一问将来。僧曰。如何是道陵曰明眼人落井。此意如何。师曰。何止三句体调。僧曰。如何是吹毛剑。陵曰。珊瑚枝枝撑□月又作^8□生。师曰。滴水滴冻。僧曰。如何是提婆宗。陵曰。银碗里盛雪意旨作^8□生。师曰。半夜放乌鸡。僧曰。不因樵子径。争到葛洪家。便礼拜。师曰。行到说到始得。
    次日上堂。僧问。群阴剥尽。一阳复生。云物呈祥。山林改观。好个时节。愿闻举扬。师云。铁壁银山。进云。冬至月头。卖被买牛。冬至月尾。卖牛买被。是佛法要妙。是世谛流布。师云。银山铁壁。进云。古人云。有物先天地。无形本寂寥。能为万象主。不逐四时凋。毕竟是什^8□物。师云。挺拔清虚。进云。于此作^8□生受用。师云。突出难辨。进云。学人沾恩去也。便礼拜。师唱云。画饼不充饥。乃云。衲僧面前。壁立万仞。一机不来。谁截钉铁。一向与^8□去。土旷人稀。相逢者少。灵山密旨。今日漏泄。少林消息。又重剖露铁树开花。石笋抽条。
    复举。赵州因僧问。如何是祖师西来意。州曰。庭前柏树子。僧曰。和尚莫将境示人。州曰。老僧不将境示人。僧曰。如何是祖师西来意。州曰。庭前柏树子。僧有省。师曰。赵州为人处。只要不受境。惑不要不受人惑。何故不令第二问。头觉不是好心也。
    次日上师。僧问。葭管飞灰。绣纹添线。此是时节底。请师更别举扬。师曰。彩凤舞丹霄。进曰。记得洛浦因庞居士来参礼拜起曰。孟夏渐热。仲冬薄寒。浦曰。莫错意旨作^8□生。师曰。洪波浩渺。白浪滔天。进曰。士曰庞公年老。浦曰。何不道寒便道道寒热便道热又作^8□生。师曰。龙戏沧海。虎啸南山。进曰。士曰患聋作什^8□。浦曰放汝三十棒还端的也无。师曰。铁骑突出刀枪鸣。银瓶闭破水晶迸。进曰。士曰哑却我口。塞却汝耳。如何领略。师曰。截断红尘水一溪。进曰。古人恁^8□相见电转星飞。犹未出褒贬中。和尚亦免得他后点捡^8□。师曰。今日一阳生。进曰。不因射雕手。争识李将军。便礼拜。师曰。被汝觑破。
    复举。僧问南院。日月交谢。寒暑迭迁。如何是不涉寒暑。院曰。紫罗抹额。绣裙装腰。僧曰。向上之机今已晓。中下之流如何解会。院曰。炭席里藏身。师曰。南院老汉虽不被寒暑所迁不受。衲僧欺瞒。争奈有问不有答。泥多佛不大。
    冬至小参。僧问。当头霜夜月。任运落前溪。正与^8□时。愿闻提唱。师云。正眼看不破。僧云。只如阴阳代谢四序变迁。衲僧家还莫有不被寒暑所迁底^8□。师云。万里一条铁。僧云。不因霜雪寒。争知松柏操。便礼拜。师云。南地竹北地木。
    复举。五祖演示众云。但只吃果子。谁管木曲彔。师曰。贫士不可作此说话。
    冬至小参。僧问。一阳来复。云物呈禅。那个是呈底祥。师曰。天高群象正。僧曰。天不言四时行焉。地不言万物生焉。万物生则迁谢不停。四时行则寒暑流转。转底与不停底是同是别。师云。耳朵两片皮。牙齿一具骨。僧云。学人上来秖对分明。衲僧门下事又作^8□生。师云。败也。僧云。小出大遇。便礼拜。师便打。乃曰。群阴剥尽。一阳来复。铁树发花。石笋抽条。现成公案。正眼难看。大众且过者边归去那边。
    彼举。夹山曰。路逢死蛇莫打杀。无底篮子盛将归。又曰。手执夜明符。几个知天晓。师曰。美则美矣。可惜忤何不道镬汤无冷处。
    次日上堂。枯木花开劫外春。不知一气从何发。师曰。天无四壁。地绝八维。僧问。如何是物不迁义。师曰。镬汤无冷处。僧曰。不涉迁与不迁如何领略去。师曰。万里一条铁。僧曰。记得沩山问仰山。仲冬严寒年年事。晷运推移事若何。仰山近前叉手而立。此意如何。师曰。鱼行水浊。僧曰。沩山曰诚知子答者话不得。又作^8□生。师曰。青于蓝。僧曰。香严至沩山。举前话问香严。严又近前叉手而立。如何定当。师曰。鸟飞毛落。沩山曰。赖遇寂子不会还端的也无。师曰。冷于水。僧曰。仰山近前叉手。香严近前叉手。却有胜劣也无。师曰。左眼半斤。右眼八两。僧曰。忽有问和尚仲冬严寒年年事晷运推移事如何^8□。师曰。乌飞兔走。僧曰。和尚恁^8□答话胜他仰山香严多少。师曰。十万八千。僧曰。上来一一只对。珠转玉回。别有一问许咨参也无。师曰。佛不夺众生愿。僧曰。如何是冬来事。师曰。天寒地寒。僧曰。学人今日得闻未闻。师曰。闻得始得。乃曰。世尊拍花。迦叶微笑。只见锥头利不知鉴头方况亦死在句下驴年孰知宗旨。宾主相见有问有答。平地陷虎。遥天罗禽。句中无眼。莫将问来。恐劳我入泥入水。喝一喝。
    复举。僧问古德。如何是冬来事。德曰。京师出大黄。师曰。古德只知冬来事。不知问头意冬至小参。举慈明冬至榜虚空别语。师云。诸衲多谓。人无远虑必有近忧。殊不知深深处佛眼难窥。密密处魔外无测便下座。
    冬至小参。阴尽阳回。铁树开花。衲僧门下不涉迁变。暗夜放乌鸡。亘空一片石。
    腊八上堂。僧问。晓天云静浓霜白。千峰万峰锁寒色。正与^8□时请师提唱。师云。谁敢视破进云。世尊弃金轮宝位。受雪山苦行。忽睹明星悟去。岂不是一翳在眼空花乱坠^8□。师云。镬汤无冷处。进云。奇哉一切众生悉具如来智慧德相。但以妄想执着而不证得。可怜鼠口终无象牙。师云。放你一着。进云。记得孝宗皇帝宣问佛照。释迦老子六年所成何事。意在那里。师云。谢高垂天鉴。进云。奏云将谓陛下忘却意旨如何。师云。照破龙颜。进云。孝宗龙颜大悦。见何道理。师云。君臣道合。进云。和尚若遇与^8□敕问。未审如何奏对。师云。得人一牛还人一马。进云。昔日佛照。今日和尚。但礼拜。师云。莫错。乃云。闻声悟道。见色明心。隔山见烟。早知是火。隔墙见角。便知是牛。观音菩萨。将钱来买糊饼。放下手云。元来只是馒头。人无远虑。必有近忧。且道色与声心与道相去多少天上星。地下木。
    复举。孝宗皇帝敕问佛照。释迦老子六年所成何事。佛照奏曰。将谓陛下忘却皇帝。龙颜大悦。师拈曰。答应敕。敕应答。所以龙颜大悦。虽然如是彼此不免老僧怪笑。
    佛成道上堂。僧问。鸡声茆店月。人迹板桥霜。正与^8□时。学人上来请师指示。师曰。知来处好。进曰。瞿昙当年睹明星悟去。人人而今睹明星不悟。未审为是眼目有亲疏为星辰有古今。师曰。镬汤无冷处。进云。未睹明星已前^8□。师曰。鹫峰山色青更青。进曰。睹明星后又如何。师曰。雪山雪色白转白。进曰。悟与未悟是同是别。师曰。万里一条铁。进曰。毕竟其功归何处。师曰。静处萨婆诃。进曰。四众尽临法席。各各敛衽耸听。学人更咨参一则话。和尚为众不肯覆藏。师曰。佛不夺众生愿。进曰。仰山指雪狮子曰。还有过得此色者^8□意在那里。师曰。大似争色。进曰。云门曰当时便与推倒是什^8□心行。师曰。勘破了也。进曰。雪窦曰。只解推倒不能扶起。还端的也无。师曰。鬼争漆桶。进曰。四众沾恩。学人礼谢。便礼拜。师曰。能有几人。乃曰。生佛不分。迷悟何立。黑漆桶里盛墨汁。从教夜夜明星现复举。城东老母与佛同时生。而不顾见佛。每见佛来即便回避。一日回避不及。以手掩面。于十指掌中悉皆见佛。师拈云。金不博金。水不洗水。忍俊难禁。佛现十指。
    腊八上堂。有僧出众云。天上有星皆拱北。人间无水不朝东。师云。描不就尽不成。进云。释迦老子。弃万乘尊荣。受六年饥冻。不离草坐。成等正觉。岂不是鬼窟里作活计^8□。师云。天上星。地下木。进云。教中道。若有一人发真归源。十方虚空悉皆消殒。意旨如何。师云。锢県着生铁。进云。五祖演和尚云。我即不然。若有一人发真归源。十方虚空筑着磕着。又如何。师云。充塞宇宙。进云。古德恁^8□提唱同途不同辙。和尚也莫别有条章草^8□。师云。山青水绿。进云。昔日古德。今日和尚。便礼拜。师曰。能知始得。乃曰。释迦老子六年苦行。芦芽穿膝。刍尼巢头。到腊月八明星现时。一失人身万劫不复。既是失人身。因甚还道一切众生具佛智慧劝君不用栽荆棘。后代儿孙惹着衣。
    复举。云门上堂。明星现时成道。有僧问。如何是明星现时成道。门曰。近前来近前来。僧近前。云门以□杖打趁。师曰。者僧若拂袖去韶阳□杖子更长打他不着。
    腊八上堂。悟与未悟。金不搏金。疑与不疑。水不洗水。因甚瞿昙今朝特地成道去。明星灿灿雪漫漫。
    大灯忌拈香。金机作用。壁立万仞。滴水滴冻。何谁通信。放过一着。宾主历然。惯举巴陵三转语。安着杨岐头上拳。虽然恁^8□不涉二途。毕竟作^8□生报谢一炉沉水腾薰烟除夜小参。僧出众曰。寒梅香动旧年枝。岸柳拖金新岁叶。师曰。现成公案。进曰。旧岁今宵去向何处去。师曰。铁壁银山。进曰。新年明日来从何处来。师曰。银山铁壁。进曰。衲僧门下不干新旧。岂涉去来。师曰。万里一条铁。进曰。北禅当初烹露地白牛分岁。如何是露地白牛。师曰。看看头角峥嵘。进曰。和尚今夜有甚^8□施设。与诸人分岁。师曰。三尺竹篦。七尺□杖。进曰。谢与^8□施设。便礼拜。师曰。莫错谢。乃曰。一年十二月。月月不逐月。一月三十日。日日不逐日。铁作心肝得不变机。堪笑汝等诸人逐时逐节区区去。且道者里还有解笑者^8□半夜放乌难。
    复举。僧问古德。如何是道德。曰腊月三十日。师曰。山僧不然。有人与^8□问对他道脚下底。何故要教此人知有三句体调。
    岁夜小参。僧问。好个时节。时康时清。凤凰来仪。麟麟现瑞。师曰。车不横推。理无曲断。僧曰。龙宝门下今夜莫有与诸人分岁^8□。师曰。夜夜抱卧。朝朝共起。僧曰。如何是圣人。师曰看看面前辉大宝光。僧曰。炜炜煌煌。巍巍堂堂。谁敢近傍。便礼拜。师曰。亲相见始得。
    复举。僧问赵州。如何是佛。州云。殿里底。师拈云。今日逢着。
    除夜小参。有僧出众云。腊雪连天白。春风逼户寒。师云。试呈受用底来看。进云。诸方今夜烹龙肝凤髓分岁。衲僧门下虽蔬食菜羹。其中清味胜地禁脔。师云。莫嫌冷淡无滋味。一饱能消万劫饥。进云。学人今夜小出大遇。便礼拜。师云。弄物不知名。乃云。诸人不孤负。我我不孤负。诸人朝结眉夕交肩。到腊月三十日不烹龙肝凤髓。只调木札羹与诸人分岁。又要知道来朝定是大年朝景星耀而泰阶平。圣人作而万物睹。
    复举。僧问古德。年去年来。这里还有不受岁者^8□。德云。作^8□作^8□。僧云。与^8□则不受岁也。德云。城上已吹新岁角。窗前犹点旧年灯。师云。只要成人不要败人。所以今晚遭人点捡。
    除夜小参。年穷年尽。乌飞兔走。明年新底。锦上添花。堪笑以一重去一重。塞北天寒。江南地暖。
    除夜小参。举僧问古德。旧年已去。新年到来。这里还有不受岁者^8□。德云。作^8□作^8□僧云恁^8□则不受岁也。德云。城上已吹新岁角。窗前犹点旧年灯。师云。无宾主无缁素。焦砖打着连底冻。
    岁旦上堂。僧出众曰。时哉时哉。优昙花发普天香。师曰。一句道着。僧曰。大机圆应。大道无方。师曰。出头天外看。谁是者般人。僧曰。古佛放光。光辉普天。便礼拜。师日。天上人间谁不受恩看看凤历开元日。瑞气锁乾坤。龙宝山头建立法幢。古佛放光光辉普天。正与^8□时。人人个个庆快平生底一句。毕竟落在甚处圣人复生。
    复举。僧问镜清。新年头还有佛法也无。清曰有。僧曰。如何是新年头佛法。清曰。元正启祚。万物咸新。师曰。古人为人处。只要现成受用者个是现成底。阿那个是受用底突出难辨。
    正旦上堂。有僧出众曰。东风吹散梅梢雪。一夜挽回天下春。从此阳春应有脚。百花富贵草精神。师曰。亲受用始得。进曰。年年是好年。日日是好日。为甚有新有旧。师曰。天上星。地下木。进曰。记得云门垂语曰。乾坤之内。宇宙之间。中有一宝。秘在形山。作^8□生是秘在形山底一宝。师曰。以吾为隐乎吾无隐乎尔。进曰。作^8□生是龙宝那一宝。师曰。立宗旨。进曰。恁^8□则人人共唱万年欢。个个同语百国清。便礼拜。师曰。露柱灯笼笑满腮。乃曰。元正有庆。瑞雪满地。五谷丰熟。四时调和。正令当行。邪魔降伏。佛祖大机。全归掌屋。人天性命。悉受指呼。与^8□手脚是何人行得出头天外看。谁是我般人。
    复举。僧问境清。新年头还有佛法也无。清云。有僧云。如何是新年头佛法。清云。元正启祈。万物咸新。师云。只知有时节。不知有有宗旨。如何是宗旨。具眼者辨取。
    岁旦上堂。僧问。开端令节。法鼓轰雷。四众临筵。请师祝圣。师云。四海而今清似镜。进云。与^8□则尧风舜日又重新。师云。三边谁敢犯封疆。进云。记得僧问古德。新年头还有佛法也无德云。有僧云。如何是新年头佛法。德云。元正启祈。万物咸新。意旨如何。师云。莺逢春暖歌声滑。进云。即今问和尚新年头还有佛法也无^8□。师云。人遇时平笑脸开。进云。四海九州悉沾师恩。但礼拜。师云。吽吽。乃云。年年是好年。日日好日。为甚有旧有新四海隆平烟浪静。斗南长见老人星。
    元宵上堂。僧出众曰。家家门首家家月。处处楼台处处灯。师曰。天下人间明历历。进曰。今日正当三五夜。月与灯争明。争似衲僧争。师曰。何处学得来。进曰。世间之灯莫若心灯最明。如何是心灯。师指面前灯烛曰。岂不是心灯。进曰。恁^8□则光明寂照遍河沙。师曰。白马入芦花。进曰。记得香林因僧问。如何是室内一盏灯。意在那里。师曰。日下挑孤灯。进曰。林曰三人证龟作鳖又作^8□生。师曰。据款结案。进曰。即今忽有人问。如何是室内一盏灯。和尚作^8□生只对。师曰。劈口便打。进曰。暗而来。明而归。便礼拜。师曰。吽吽。乃曰。天上明月不如心月。人间明灯不如心灯。心灯心月光不照境。境亦不存。光已不照不知光境亡不亡我见灯明佛。本光瑞如此复举。云门问僧。光明寂照遍河沙。岂不是张拙秀才语。僧曰是。门曰话堕也。师曰。宾主纳败缺。具眼者辨取。
    元宵上堂。僧出众云。春宵一刻直千金。花有清香月有阴。师云。如何会得。僧云。一灯相续百千灯。如何是那一灯。师云。明历历。白的的。僧云。天地以此光而盖载。月月以此光而照临。和尚亦以此光而光辉佛法。师云。何止佛法。僧云。放光动地。动地放光。便礼拜。师云。能承当结得。乃云。灯灯相续二千余年。正法眼藏瞎驴边灭。从此临济家风委地。彼此交加五逆闻雷。杜撰无眼得人欺瞒复举。光明寂照遍河沙。是什^8□光明今夜一轮满。清光何处无。
    元宵上堂。有僧出众曰。月似罗中镜。星如雾里灯。师曰。莫弄光影好。进曰。天下今夕烧灯之节。人人个个要出无明。窠子请师烧一碗灯发光明去。师云。未烧一灯早照你面觜了也。进曰。好个一灯。迥照大千。师曰。放你三十棒。进曰。僧问药山。药峤灯连师当第几意在那里。师曰。雨中见杲日。火里酌清泉。进曰。山曰。相逢尽道休官去。林下何曾见一人。未审如何理会。师曰。月明照见夜行人。进曰。不因今日节争闻未闻。便礼拜。师曰。能听取始得。乃曰。鉴古鉴今。照天照地。明杲杲。白的的。人间天上。情与无情。一等无不受此光辉。毕竟是什^8□光辉。我见灯明佛。本光瑞如此。
    复举。云门间僧。光明寂照遍河沙。岂不是张拙秀才语。僧曰是。门曰话堕也。师曰。者僧分明话堕。还有具扶起手底^8□具什^8□。眼出扶起手。具眼者辨取。
    元宵上堂。僧出众云。柳梢挂月黄昏后。花市张灯白昼前。师云。莫弄光影好。进云。节届上元。处处烧灯。和尚门下随例也烧一碗。大家喜向个影子里游戏。师云。千峰向壑。百川归海。进曰。世间之灯莫若心灯。最明。作^8□生是心灯。师曰。月明明。日杲杲。进曰。世间之灯又作^8□生。师曰。春色无高下。花枝自短长。进曰。不因今日问。争得闻未闻。便礼拜。师曰。闻得始得。乃曰。团团离海峤。渐渐出云衢。孤明历历。照破刹尘。南泉拂袖未出影子。灵山曹溪齐蒙光辉。毕竟是什^8□光辉今夜一轮满。清光何处无。
    复举。云门问僧。光明寂照遍河沙。岂不是张拙秀才语。僧云是。云门云。话堕也。师云。韶阳须扶起者僧。山僧亦须扶起韶阳。
    二月旦上堂。山叠乱青。水漾虚碧。现成公案。转身无路。无路处急走过。走过后落在那边古路草漫漫。
    二月旦上堂。山叠乱青。水漾虚碧。现成公案。大难大难。达磨不知。二祖不会。从教挽回千古少林春。
    二月旦因雨上堂。一尘起大地收。一花开天下春只这些子。横该十方。竖穷三际虾跳不出斗。南山起云。北山下雨。
    二月旦上堂。举。世尊一日于灵山会上。向八万众前拈一枝花。八万众悉忙然。唯有迦叶一人破颜微笑。世尊曰。吾有正法眼藏涅槃妙心。付属摩诃大迦叶。汝护持莫令断绝。师曰。拈花微笑。明投暗合。二千余年间无人圆此话。眼难亲手未亲。
    佛涅槃上堂。有僧问云。常在灵鹫山及余诸住处。慈颜今在什^8□处。师曰。高着眼看。僧曰。恁^8□则灵山一会。俨然未散。师曰。当面蹉过。僧曰。世尊临入涅槃。以手摩胸普告人天大众曰。汝等谛观吾紫磨金色之身瞻仰取足莫令后悔。是什^8□心行。师曰。裂破。僧曰。若言吾灭度非吾弟子。若言吾不灭度。亦非吾弟子。毕竟如何定当。师曰。桃花红李花白。僧曰。时百万之众见闻悉悟道^8□。师曰。落霞与孤骛齐飞。春水共长天一色。僧曰。释迦老子颠言倒语。众等各各将错就错。千古之下遭人怪笑。请和尚出一只手为他扶起。师曰。放你三十棒。僧曰。将此深心春尘刹。是则名为报佛恩。师曰。相识满天下。知心能几人。乃曰。生死涅槃。无孔铁锤。刹刹尘尘。紫磨金身。花须连夜发。莫待晓风吹。   
　　复举。僧问干峰。十方薄伽梵。一路涅槃门。未审ＲＲ头在什^8□处。峰以□杖划一划云。在者里。云门拈起扇子云。扇子^8□跳上三十三天筑着帝释鼻孔。东海鲤鱼打一棒似雨盆倾相似会^8□。师大包虚空。小入微尘锢金ＲＲ着生铁。彩凤舞丹霄。
    佛涅槃上堂。僧问。十方薄伽梵。一路涅槃门。未审路头在什^8□处。师云。万里一条铁。僧云。大觉世尊为见众生执妄为本当。百花明媚。万葆敷荣。示以入灭之相。不知他向甚^8□处去。师云。日面佛月面佛。僧云。和尚恁^8□只对还为释迦老子报恩有分也无。师云。苏嘘萨婆诃。僧云。不因风撼庭前树。争得山花入袖香。便礼拜。师曰。莫错好。乃云。天无四壁。地绝八维。佛祖出气无处。衲僧措足无路。所以道十方薄伽梵一路涅槃门。大众还会^8□彩凤舞丹霄。
    佛涅槃上堂。僧出众曰。掬水月在手。弄花香满衣。师曰。知心能几人。进曰。毗蓝园里降生。双林树下入灭。既是坚固法身。为甚^8□有生有灭。师曰。君子爱财取之有道。进曰。椁示双趺。未审明得个甚^8□边事。师曰。突出难辨。进曰。今日即有。明日即无。紫磨金色身。即今是有是无。师曰。巍巍堂堂。炜炜煌煌。进曰。不得春风花不开。花开须藉春风力。便礼拜。师打曰。脱空妄语汉。乃曰。毗蓝园里出生。双林树下入灭。因甚道十方薄伽梵一路涅槃门。若会得分明。青松青转青。其如未然。翠竹翠转翠。
    复举。今日即有。明日即无。师曰。紫磨金色身心。即使得是非锥。
    佛涅槃上堂。举僧问干峰。十方薄伽梵。一路涅槃门。未审路头在甚^8□处。峰以□杖面前划一划曰。在这里。师曰。此答孤负问处。若是龙宝理不曲断。
    佛涅槃上堂以此深心奉尘刹。春入千林处处花。秋沈万水家家月。上下四维无等匹。归去来归去来。
    佛涅槃上堂。僧问。世尊入涅槃。尽山河大地。草木悉为叫唤声。意旨如何。师云。处处绿杨堪系马。乃曰。无生亦无灭。一路涅槃门。正当恁^8□时。如何万里一条铁。
    三月旦上堂。举。僧问大龙。色身败坏如何是坚固法身。龙曰。山花开似锦。涧水湛如蓝。师曰。举大美者不疪细瑕。虽然如此。何不劈口与一拳。教他到活脱田地。
    上堂。举。香严上堂。有僧出问。不慕诸圣不重已灵时如何。严曰。万机休罢千圣不携。疏山在座下。作呕吐声曰。是何言欤。严问阿谁。山曰师叔。严曰不诺山僧那。山出众曰是。严曰师叔莫道得^8□。山曰道得。严曰试道看。山曰若教某甲道须还师资之礼始得。严乃下座大展坐具三拜准前。问山曰。万机休罢犹有物在。千圣不携亦从人得。何不道肯诺不得全。严曰。肯又肯个甚^8□。诺又诺阿谁。师拈曰。人无远虑必有近忧。虽然恁^8□银山铁壁。壁立万仞。
    端午上堂。有僧出众曰。白绵飞尽苏公柳。青豆实尝处士梅。师曰。如何受用去。进曰。衲僧家寻常不慕千圣。不拘旧规。因甚今日认文殊。令善财采药花底样子。师曰。阿你众生毛病不可不医。进曰。记得僧问九峰。亲见先师是否作^8□生问着。师曰。问得始得。进曰。峰曰山前麦熟也未作^8□生答得。师曰。不解败人解成人。进曰。忽有人问。和尚亲见先师是否^8□。师曰。不要成人要败人。进曰。今日亲见和尚体裁。便礼拜。师便打曰。不信道。乃曰。五月五端午节。天平地平。门安户安。人人个个无不快乐。且道正与^8□时得谁恩力四海隆平烟浪静。斗南长见老子星。
    复举。大梅因庞居士问久响大梅古则。师拈云。觌面当机不容拟议。闲电光中夺得枪旗。且道夺得后作^8□生到江吴地尽。隔岸越山多。
    端午上堂棒头打魔。喝下摧邪。犹有正令在未是清平时节。毕竟作^8□生是清平时节今日五月五击鼓上堂。吾有神咒。一回诵之。便妖怪摧伏。天下安宁。且道那神咒。喝一喝。
    半夏上堂。僧问。薰风自南来。殿阁生微凉。好个时节。愿闻举扬。师云。描不就画不成。僧云。欲识佛性义。当观时节因缘。六月初一时节既至。佛性义在甚^8□处。师云。偏界不曾藏。僧云。热时寒向甚^8□处去。师云。九九八十一。僧云。寒时热向甚^8□处去。师云。朝三暮四。僧云。不涉寒暑底在甚^8□处。师云。是什^8□。僧云。谢重重相为。便礼拜。师云。驴年梦见^8□。乃云。阴阳造化渊源时节迁变因缘。半夏已前黑如漆。半夏已后明似日。正当半夏不黑不明。必竟是什^8□充寒乾坤之间。能养浩然之气。
    复举。赵州七斤布衫话。师拈云。问难见答易见。何故得人一马还人一牛。
    六月旦上堂。僧问。荷叶团团。菱角尖尖。千眼大悲因甚觑着不破。师曰。收归上科。僧云。临济半夏上黄檗看和尚看经次曰我将谓是个人元来是掊黑豆老和尚道得端的也无。师曰。龙头蛇尾。僧曰。临济住数曰乃辞去。檗曰。汝破夏来何不终夏去。意在那里。师曰。见子不如亲。僧曰。临济曰某甲暂来礼拜和尚如何承当。师曰。果然。僧曰。檗遂打越令去。是什^8□心行。师曰。不谬为黄檗。僧曰。临济行数里疑此事却回终夏。作^8□生领略。师曰。虎头虎尾一时收。僧曰。不因今日争明古人^8□讹。便礼拜。师曰。犹隔五须弥在。乃曰。半夏以前。诸人分上黑暗暗地。半夜放乌鸡。半夏以后。诸人分上明皎皎地。日下挑孤灯。正当半夏。前后际断。上无攀仰。下绝已躬。且道上来三件毕竟是同是别泣露千般草。吟风一样松。
    复举。僧问洞山寒暑到来如何回避古则。师拈曰有问有答。有答有问。宾主交加箭锋相□。虽然如此洞山门下还具恁^8□眼目^8□。
    半夏上堂。半夏以前。平地上死人无数。半夏以后。过得荆棘林好手。正当今日汝等诸人是死人是好手。毕竟是个什^8□人六月卖松风。人间恐无价。
    六月上堂。举。僧问洞山。寒暑到来如何回避。山曰。何不向无寒暑处去。师曰。如向无寒暑处回避。何必用洞山为人处。可悲可痛。取笑于作者何故。何水无鱼。何官无私。
    七月旦上堂。不欲识佛性义。不可观时节因缘何故西风一陈来。落叶两三片。
    七月旦上堂欲识佛性义。当观时因缘时节既至。其理自彰。作^8□生彰底理西风一陈来。落叶两三片。
    七月旦上堂不涉阴阳。不历时节。□天□地。黑粼皴地。一回入手。打破漆桶。且道以何为验看看等闲提掇起。清风生八极。
    解夏小参。僧问。秋初夏末残暑未退。自恣斯临请师赏劳。师云。好吃三顿。进云。修心炼行。三世佛冤。因甚今夏九十日内禁足护生克期取证。师云。上无攀仰。下绝已躬。进云。记得赵州因僧辞。州云。有佛处不得住。无佛处急走过。三千里外逢人莫错。举此意如何。师云。为人有时。进云。僧云。与^8□则不去也又作^8□生。师云。可惜。进云。摘杨花。摘杨花如何领略。师云。谢重重相为。进云。上来一一蒙师指示。者边那边东去西去。毕竟作^8□生是履践真实一句。师云。一不是。进云。随处作主。立处皆真。便礼拜。师云。果然。乃云。圣制九旬中克期取证事。天无四壁。地绝八维。因甚月明四海。风清六合。诸人还会^8□其如未会勤君尽此一杯酒。西出阳关无故人。
    解制小参。僧问。秋初夏末布袋头开。如何是衲僧自恣一句。师云。要行便行。要坐便坐。进曰。临济曰。一人在途中不离家舍。一人离家舍不在途中。那个合受人天供养。意旨如何。师云。惯得其便。进曰。即今学人为在途中不离家舍耶。为离家舍不在途中。师曰。青似蓝。进曰。为受人天供养。又不受人天供养师曰。寒于水。进曰。不因夜来雁。争见海门秋。便礼拜。师曰。放你三十棒。乃曰。辨龙蛇眼容易难明。擒虎儿手等闲难行。行得手亲。明得眼亲。煆炼衲僧。穿凿佛祖。其如未然万古碧潭空界月。再三捞摝始应知。
    次日上堂。僧问。月明四海。风清六合。好个时节。愿闻提唱。师曰。天盖不尽。地载不起。进曰。记得翠岩夏末示众曰。一夏以来为兄弟东说西话看翠喦眉毛在^8□。意旨如何。师曰。有例攀例。进曰。保福曰作贼人心虚还端的也无。师曰。可惜许。进曰。长庆曰生也意在那里。师曰。一向一背。进曰。云门曰关作^8□生领略。师曰。自作自受汉。进曰。不因今日问。争得闻未闻。便礼拜。师曰。吽吽。乃曰。古来作者通方有路。路从平处险。人向静中忙。不堕平处险。不于静中忙。草鞋跟断。步步清风。
    复举。虚堂云。□杖子寻常口吧吧地道我能纵能夺能杀能活及问他远法师因甚不过虎溪便道不得。且道病在那里。师云。五逆人闻雷。
    解夏小参。举德山小参不答话。师云。诸人尽谓。把定要津不通。凡圣殊不知。要不受人惑底。
    次日上堂。举翠岩眉毛话。师拈云。二大老汉各虽出只手。不免坐在云门关里。且莫有超越一句^8□西风一陈来。落叶两三片。
    结夏小参。举德山小参不答话至好与三十棒。师拈云。彼此俱纳败阙。者僧败阙如是。如何是德山败阙处。具眼者辨取。
    结夏上堂。上根人向虚空里安居。中根人向拂子头上安居。下根人向枯木堂里安居。龙宝一众不是下根向虚空里安居底。多向拂子头上安居底。多请各自道来。看要识多般底。
    八月旦上堂。阴阳不迁。日月不照。夜半正明正晓不露。虽然如是。吾此临济门下不说剩语不谈回互。只看西风一陈来。落叶两三片。
    八月旦上堂。法法本来法。心心无别心。今日是八月初吉。阿那个是本来法这个是黑漆□杖子。阿那个是无别心。山僧恁^8□道言犹在耳。
    中秋上堂团团离海峤。渐渐山云衢。毕竟见什^8□物照见三千与大千。
    中秋上堂。举马祖玩月次问三弟子古则。师云。马祖覆水难收终归大海作波涛。
    重阳上堂。举僧问古德如何是西来意。德云东篱黄菊。师云。只知祖意不解祖关。
    重阳上堂。诸子悉谓贼心已虚指天作地。殊不知重阳。九日菊花新。
    佛涅槃上堂。举生死烦恼菩提涅槃。师云。如何是生死烦恼南地竹。如何是菩提涅槃北地木。毕竟是同是别南地竹。北地木。
    闰月旦上堂。举梁武帝问达磨如何是圣谛第一义。磨云廓然无圣。帝云对朕者谁。磨云不识。师云。直饶武帝恁^8□剔起去。达磨更下切磋手始得何故。先行不到末后为初。
    上堂。举船子和尚示夹山云。垂丝千尺。意在深潭。离钩三寸。汝何不道。师拈云。若知钩离三寸。便知上钩来。何故何官无私。何水无鱼。上堂。举古人云。三界无法。何处求心。师云。尽道无心无法有有。
    中秋上堂。有僧出众曰。时哉时哉。天上人间增光辉。师云。吾于此切。进曰。恁^8□则天垂十二栏于角。月满三千世界中。师曰。劝君尽此一杯酒。西出阳关无故人。进曰。人天众前信受奉行。师曰。能受用始得。乃曰。云外突出。光辉灿然。无幽不烛。且道是甚^8□光辉今夜一轮满。清光何处无。
    复举。长沙与仰山玩月次。仰山指月曰。人人尽有这个只是用不得。长沙曰。倩你用那。仰山曰。试用看。长沙一踏踏倒。仰山起曰。汝大似个大虫。师曰。诸子须知。故人饱饭弄箸。人人有分可杀。分明只是问头意。超越这般标格。
    开炉上堂。举火炉无宾主话曰。自古至今无人举着诸子还识落处^8□近火者先焦。
    开炉垂示曰。赵州门下火炉头无宾主。临济门下为甚一喝分宾主。又曰。临济门下一喝分宾主。赵州门下为甚火炉头无宾主。
    大灯忌拈香。一段灵光迥辉象外。体露圆明天不得盖。大众恁^8□见得便见国师不去。既是不去今在甚处不审不审。
    大灯忌拈香。萩原太上法皇敕翰林降御香。师拈香曰。此香包容天地。有仁有德。干旋造化。允圣允神。毕竟以何为验烟起处泄天气。
    大灯忌拈香。萩原法皇敕四条相公降香。师拈。御香曰。此香充寒天地。遍界不藏。为祥为瑞。金炉腾香。
    大灯忌拈香。眼眼相对。心心相知。金不搏金。水不洗水。所以一年一度烧一炷香供者老汉报恩谢德。虽然如是子细点捡将来。彼此没交涉。何故鼻孔元来挂上唇。
    大灯忌拈香。先师三昧山僧不知。山僧三昧先师不知。彼此既不知。因甚特地烧一炷香还钝置地一上水长船高泥大佛大。
    大灯忌拈香。先师三昧山僧不知。山僧三昧先师不知。彼此既不知。为什^8□一年一度特地烧香礼拜。牙齿一具骨。耳朵两片皮。
    大灯忌拈香。薰一炷香。点一杯茗。为礼为义不是好心。遥天罗禽。平地陷虎。惯得其便。酬三唤机。
    大灯忌拈香。粉骨碎身。恩不足酬。瓣香杯茗。得马还牛。
    落庆大德寺上堂本尊点眼安座像。
    开却五眼。圆备四身。了达三世。转大法轮。坐断三界。为万德尊。利济亿劫。无不沾恩。点一盏茶。焚一炷香。仰谢恩德。俯赞威光。拥护围绕二八善神。灵山会上今日重新。
    此一瓣香爇向炉中端为祝延今上皇帝圣躬万岁万岁万万岁。陛下恭愿金轮统御。玉烛调和。四海归仁。万邦拜手此香奉为敕使谏议大夫。增崇禄算。伏愿咫尺龙颜。扶持拂法。
    此香奉为征夷大将军资陪禄算。伏愿寿山坚固。福海渺弥。握阃外权。扶寰中主。钦衣就座云。有口慵开。三十余年。深云掩户。独坐兀。再应。
    敕命。重开法筵。谁为我报来拳有^8□时。有僧出众云。建大法幢。击大法鼓。祖道中兴。正在斯时。祝圣一句。请师举扬。师云。海晏河清。进云。昔日瞿昙亲受然灯记。说法于波罗奈。未审说什^8□法。师云。一句道着。进云。今日和尚恭奉圣旨演法。又作^8□生。师云。天高群象正。海阔百川朝。进云。昔日与今日相去多少。师云。觌机无改路。进云。此是佛祖日夕受用三昧。作^8□生是觌面事。师云。一句合头语万劫系驴橛。进云。不因入水争见长人。便礼拜。师云。三生六十劫。乃德山棒。临济喝。天回地转。崖崩石裂。衲僧相见有问有答。宾主交加电转星飞。有意气时添意气。不风流处也风流又云。臣僧某甲。恭奉圣旨。今日落庆此大梵宇。此大梵宇非人力作。自天功成。般若灵光。腾今耀古。不见吾佛。有云后五百岁东北方角此经流布。上下四维三界三界四圣六凡悉皆来集。低头合掌随喜听法。正知本朝扶桑日域如来记□净处。上自一人下至兆民。一佛一性善种无二。无二分无别无断故。凭兹天长地久。国泰民安。草木丛林。情与无情。等沾皇泽。臣僧某下情不胜感激屏营之至。诚惶诚恐顿首顿首。
    复举。大宗皇帝因僧朝见赐座宣问从何处来。僧奏曰。庐山卧云庵。帝曰。卧云深处不朝天。为甚^8□至这里。僧无语。师曰。泽广藏山狸能伏豹。虽然如此臣僧今日。若有敕问奏曰。谨谢陛下高垂天鉴管取。皇情大悦。

彻翁和尚语录卷上
_
彻翁和尚语录卷下

            灵山语录
        

法语
示玉峰璨居士

    此事古今独露。法法不隐藏。经行及坐卧。常在于其中。盖为尘劫来背觉合尘故。处处筑着处处违背。千匝万匝脚下踏过。而流浪生死如汲井轮。略无停息。良可悲也。若要得不受如此殃过便休歇去。更觅个什^8□物。上无攀仰。下绝己躬。有甚一法可证。有甚心地可印。无可无不可。无孔铁锤无前无后。万里一条铁。便与^8□去得。着衣吃饭。屙屎送尿。唤男呼女。抱子弄孙。一等总是本地风光。本来心地。更无他物无别事。正好自受用三昧时节也那时。不妨与古庞老一路行而同闻同见同知同用也。善男思之念之。
示宗赞知客
    教外别传旨。迥然离言辞。所以灵云见桃花到不疑地。玄沙云。谛当甚谛当敢保老保未彻在。且道玄沙与^8□道意在甚^8□处。若未彻在因甚道谛当。若是谛当为甚未彻在还会^8□。须向言外知归始得。其如未然。百花春到为谁开。
赠病僧示之
    衲僧行履。壁立万仞。上无攀仰。下绝己躬。有甚^8□生而可死。有甚^8□来而可去。要行便行。要坐便坐。莫带情带识。轮转三界受殃过矣。
示富永宗伴居士
    佛祖不传妙。人天性命道。秋风吹渭水落叶满长安。宗伴居士若向者里履践真实。上无攀仰。下绝己躬。有甚禅道佛法可了。有甚生死烦恼可脱。要行便行。要坐便坐。不用徒劳精神打闲工夫。其如未然。提撕一则因缘猛着志捱将去。忽然一回打着。明知其落处矣。
示宗绍禅人
    佛祖灵机。衲僧巴鼻。亘古亘今。辉天辉地明历历露堂堂。挺拔清虚遍界不藏。当人会得不离目前。人人个个鼻孔辽天。此外更无可道。思之念之。
示宗简禅人
    虚玄大道逼塞目前。学者乱走追寻外边。只要直下识得。目前一刹那间。便与此相应那时。处处逢源。头头合辙。虽然如此更须勉旃何故不见道。行到水穷处。坐看云起时。思之思之。
示宗义禅者
    今时学道人十个五双。以无念无心而凝会矣。不知为甚^8□事。若以是为大道现前时节。无心犹隔一重关有甚交涉。若也为趣向时节。无情不解道有甚^8□相应时节。须知以心传心以心明心。如云见色明心。闻声悟道。岂是无心而见色。无念而闻声。亦如云即心即佛。即今心外岂别有佛。非心非佛。亦岂可无念无心而承当。既云非心非佛。岂不是呈心佛语。行住坐卧造次颠沛。不是非心非佛时节。着衣吃饭屙屎送尿。不是非心非佛时节。所以道经行及坐卧常在于其中。若于此知归。即不以无心无念为道。不以无心无念为道。而于天然无理会处着勇猛志。忽然明见即心非心即佛佛矣。思之。
示荧炫徒
    参须实参。悟须实悟。且道如何是实悟实参。闻我呵责汝之语。不逐言句乱走。一句下领略。直拔地为人之宗旨去。名之曰实参实悟。其或不实参。而谩逐言句走。向理路去。则驴年无实悟时矣。见我怒骂呵咄而乃发愤云。若不存宾主礼。则祸事忽生矣。便取我直拔地为人之金言。弃掷泥土不知彻困恩。名之曰宿根浅薄流。嗟汝有荧炫意故。当参不参。当究不究。只拟欲学得模样禅。而着得相似句直饶。汝千转万转下得相似句。不知句中意。恰如鹦鹉学人语。有甚用处。明眼看来。惑人底魔魅子当下向汝痛处下针锥。便见败缺矣。达者下一言半句。意在言外。死在句下。焉知言外宗旨。模样易参。宗旨难参。我见汝下个相似句。便挨拶将来果然未了。便向汝道语句相似切。须会得意旨始谛当矣。只肯相似句。则既自谓得证明矣。汝莫错。汝若明宗旨。我便证明。汝见其未了。而夺相似句去。则汝望洋而罔措。我却似无眼而不成得人。于相似句而不勘辨。未了意而放过去。则汝外边打之绕而不得真正见解。我却似不见尽人。而一盲引众盲。我只肯汝相似句。未许汝未了意。汝亲记取我处分。莫实相似语可以退步。而究明未了意。汝错勿谓得我证明矣。夫言句多用处。用处无障碍也。随处用之。因人看之。愚人因己见看之。智者随处用之。汝舍己见。直须知句中宗旨。莫以己见为师。宜以明眼人为师。汝以己愚鲁为是。不知达者归诚可怜愍。汝今受我呵责。犹自可也。忽逢着具眼学者。当面被骂詈了。大丈夫汉何皮下无血。何不知羞□。凡为人须得真实体裁而妙。汝自救尚不了。何况为人实参须饱参。实悟须大悟。古人名之云到圆融无际境界。那时方始堪为人。汝自知未到未了。而诳惑于无限痴男女。咄这无惭愧汉。胸襟所介。只为世缘。咄哉咄哉。出家岂为世缘咨参。岂为惑人咨参。为求实悟。为得度人。不得度人而却得惑乱人。不求实悟而求世缘。方是出一家造业异类俗汉。将佛法当人情一种剃头外道。一念之错。旷却难改。荧炫意今日不改。又期何时。只管留心于道中不见苦乐。不见苦乐不求世缘。不求世缘自然舍荧炫意。舍荧炫意而发起真正学道志愿。蓦忽到了实悟实参田地。便见我直拔地为人之宗旨。则不错体裁也。

广语

    诸禅德尽谓教外别传。且问汝。如何是教外别传宗旨还会^8□。汝若道以说心说性谈玄淡妙为教外别传。他教主为众说法。不是说心说性谈玄谈妙而说。个什^8□法明知者般说非教外别传宗旨。汝若道以悟心悟性明玄明妙为教外别传。他教主皆有付心。不是悟心悟性明玄明妙而付。个什^8□法明知者般悟非教外别传宗旨还会^8□。释迦老师。四十余年。未曾等闲提唱。到于末后。已知有其人。拈起一枝花。百万大众果然罔措。唯有迦叶一人亲破颜微笑。从此便受正法眼藏付嘱。四七二三递代相承来。祖师门下别有举扬。体裁直至。如今风规不坠地。第恨法器者稀。由是惠命如悬丝。咄哉诸禅德。只如教外别传名句。不知教外别传意旨。汝若不知教外别传宗旨。何以辨邪正分缁素。若不辨邪正分缁素。何以为人天眼目乎。咄哉诸禅德。不知吾宗体裁与他教相法互相混杂。而自谓我是禅师有甚交涉。汝欲知教外别传宗旨。须受明师锻炼始得。若不受明师锻炼卒难明得。汝等尽谓己证自证不由他。而冷暖自知。己证自证。上更无事也。访甚明师莫错直饶己证自证谛当分明。更到于衲僧门下。句里呈机。言中有响。汝手脚忙乱无安身立命处。明知教外别传宗旨。不以己证自证为足也。从上先德入室请益。昼参夜参未必为己证。盖为捱穷此宗旨体裁也。不见沩山垂示云。有句无句如藤倚树。疏山云。树倒藤拈。后句归何处。此语不是无己证自证分。只是不知句中宗旨。故三千里外上钩来引得。二尊宿笑到末后解道。笑中有刀果然而改换眼目。会教外别传宗旨。何教中有如此悟。何教中有如此说。汝等须知。唤之曰教外别传宗旨。若会得有句无句如藤倚树意旨不疑。山僧今日说也珍重。
示忠庵居士
    参学紧要只在见性。见性如未脱。日用参差天地悬隔眼见如盲。口说如哑。左转右转。步步勿交涉。拟登月出峰。似伴夕阳行。脚头脚底走差路。进前退后失途辙。若要得不误错直下便去。即今蹈着看脚下是甚^8□。忠庵居士留心于此道三十余年矣。旦夕以此事为念。予且作此言切。须看末后一句矣。
示宗全道人
    古佛心。祖师意。亘古亘今。辉天辉地。若是宿根灵利汉。一见便见。一得永得。处处逢源。头头合辙。其如未然。二六时中单单看取觅一语底是谁直饶到恁^8□田地更须勉旃。何故禹力不到处。河声流向西。
因读碧岩录示众
    碧岩是佛祖心肝。苍生命脉。为命脉则虚玄而盖天地。为心肝则虚直而谈宾主。且道虚玄与虚直是同是别。若道同虚玄有两意。作^8□生道同。若道别玄直一致也。争敢道别。若道非同别间。莽莽卤卤引得人笑。毕竟如何道得惬于老怀去也。具眼者请试道看。

佛祖赞
观音
    坐石耸玉。瓶柳垂金。善财不用。外边寻声。前句后愿海深阿谁愿海深。南无观世音。
文殊
    手握如意。跨金狮子。跨底是谁文殊师利。
布袋
    弥勒未正觉。见性隔罗縠。时时为人知弄瓦砾。西风一阵来。秋已行万国。任他分身如麻似粟。
又
    既是兜率陀天主。为甚明州长汀宾布袋元来弥勒佛。从上那边有伊人。
达磨
    九年面壁不是好心。遥天张网几打飞禽。
渡江相
    廓然无圣有剩语。不识一死不再活。觌面当机期甚时。梁王殿上纳败缺。败缺败缺见重重。一苇棒足堪打折。神通妙用弄精魂。千载下孙为雪屈。
    师书此赞次。僧请代不识语。师代云。劈开而待武帝不契。乃云。陛下何忘灵山付属。僧问师云。劈开面意旨如何。师云。骑贼。马趁贼。僧又问。如何雪屈。师云。青天白日。
携只履相
    扬子江水浮一苇。葱岭那畔携只履。佛法曾不让祖翁。神通妙用还阿你。
渡江相
    一句临机不劳手脚。振起金声言前吐却。梁王不知者个消息。暗渡江过魏国。
大灯国师
    透过韶阳万衲关。果然用岭口诀来。轻轻三唤。平处崔嵬。妍丑易分。明镜当台。东海从兹起云雨。龙宝镇长震法雷。
    觌面当机不容拟议。吹毛一挥血溅万里。珊瑚撑月滴冻滴水。从此东海洪波涨起。
    钳锤佛祖鍜炼衲子。辛辣手段卓荦宗旨。千圣不到万人为毁。从教九天月明万里。
    这老汉不好心。平地陷虎。遥天罗禽。轻轻三唤谁是知音。扶桑依旧山高海深。
    这老贼心既虚。唤驴作马。此马是驴。驴元非马。马亦非驴。山上鸟海底鱼。
点眼安座
    目光射人觌机寒。等闲近傍丧心肝。恶辣手段得人憎。鍜炼佛祖凿衲僧。坐断一天四海中。独提起临济正宗。从兹敕为两朝师。百辟仰德口如碑。合国竞无不汲流。有巴鼻又有来由。祖翁记□何蹉过。东海儿孙日转多。谁是的骨孙众眼难瞒。
自赞
    雪覆千山。末山不白。白寥寥青的的。多少雨风龙王消得。知也不知那边一着舌根藏身卒难名邈。
书山石
    头头物物道合心同。心无心。道无体。无体是大道。无心是佛心。佛心锁山。大道耸石。锁山耸石。不异灵山。佛日光新。亦兴大法。大法不断。递代相承。师资手亲。将来永劫。正传密旨。善挑心灯。
立石
    空劫前有这个。坚如铁击不破。山擎海涵风磨雨洗。直得佛祖保爱庄严门庭。且道庄严谁家门庭。看看灵山孤顶石斓班。

小佛事
    征夷大将军特进亚相宝箧院殿忌。
　　此香灵根蟠塞外。枝叶茂寰中。声重百辟。位列三公。佐赞宸极存许国忠。削平戎夷有盖代功。百世施武德。千载仰威风。机轮瞥转不得罗笼迢迢归路踏破虚空。如今岂是有遮掩香气氛氲帝释宫。
    宝箧院殿忌五百年间。亚圣者生。仁风宣扬。祸乱削平佛佛授手。祖祖相承。信手拈来。公案圆成。是什^8□炉烟为瑞古风清。
    大田墙善公居士忌声闻悟道见色明心。放下手来拈起一宝。此宝四时迁变之清气。阴阳造化之渊源。日月照临之光辉。乾坤覆载之至理。佛祖以之立宗旨。武家以之立战功。俊侍者以之显发玄机于三呼了毕。出家之本志。六趣拔苦。九族生天。所以大田墙里德根深培。灵苗繁茂。佛法僧普同供养。持地借山野。手爇一辨香。荐他亡灵登到佛地。善公居士若是宿根猛利汉。不劳倒用横拈。其或未然。山野回互去也分明领会臭烟拂拂博山炉。丈六金身一茎草。
    愿西禅尼忌举香云。只个些子。薰天炙地。多风流有意气。横拈自由倒用自在。善男善女。伏值先妣一十三回忌辰。经过山川远赠家财。供养三宝烧一瓣香。诱引灵魂安住净邦也。只恁些子炉烟扬处分明看。发起西来端的意。喝一喝。
    性护居士忌外护正法三十六年。扣问禅室直指单传。灵山付属今犹俨然。一机瞥转蹈翻黄泉。拂衣归去兜率陀天时如何。清香拂拂火里红莲。
    源初居士忌劫初清气浊世流通。海岸横烟博山炉中。南阎浮州庄严报土。琉璃殿上安他大雄。且道他大雄是什^8□耳卓逆头髼松。
    金紫光禄大夫一超头居士忌头头是物物是。逼塞目前突出机外。佛祖为人宗旨。衲僧向上巴鼻今日忽然落在山僧手里。爇向炉中作祥作瑞。且道其要何也不要庄严报土于净邦。亦不要诱引灵魂于觉路。只愿一超大居士言不知归超佛祖地香烟为谁起。
    翰林学士范翁道规居士忌这个充塞乾坤之间。能养浩然之气。仁者见之谓之仁。智者见之谓之智。翰林学士博爱则谓之仁。格物则谓之知。应用无亏立处皆真。如天普覆。似地普载。虽然如此吾祖师门下未敢放过在何故看看遍界香风起。
    八代宗真居士忌清机历掌曾不遮藏。为君提起爇散清香。且道君是谁。天真独露巍巍堂堂。
    宗玄居士忌转玄机利人天。腾香烟薰大千。上透霄汉。下到黄泉。一尘收大地。一毛吞乾坤。方圆长短一任君看。去来生死不妨往还。头头合辙。处处逢源。南山起云雨北山。
    宗惠首座无惭愧汉我不管你。黄金非粪土。指天莫作地。心迳苔生。谁来拜谢。言下若知归。遍界香风起。
    宗喜禅者忌喜怒哀乐未发前。只个些子薰天。山僧不别下手。以此余薰供三世诸佛。假他威神力庄严宗喜禅者报土。诱引灵魂入涅槃门。且道甚处是此门一炉沉水散清烟。
    宗禅居士忌禅非意想。寒云抱幽石。道绝功勋。雨过竹风清。当人若与^8□受用去。去来不以象。动静不以心。跳出生死关。游戏涅槃城。其如未然看看野火烧不尽。春风吹又生。喝一喝。
    心禅尼忌当阳突出迥脱根栽一见便见信手拈来收放随处倒用横拈插向炉里少减多添毕竟是什^8□三点如流水曲似刈禾镰。
    宗幸禅尼忌七通八达。性地明白。那待炉烟。更成正觉处处常寂光土。尘尘妙庄严域。白雪铺银。寒梅吐玉。供养在天真庄严不造作。宗幸禅尼与^8□安住与^8□受用去。本有如如佛有慈悲喜舍乐。其或未然。杯茗炉香邪师作略。修善生天无绳自缚。
    宗英居士忌英灵士不回头。一句下罢林无巴鼻没来由。梧叶片片鸣秋。此是英公居士平生行履自在自由。虽然如此末后一句始到牢关还会不炉烟扬海底。烧却宝兜楼。
    宗有居士忌一气含有象耳朵两片皮吹毛高提起南泉斩猫儿。衲僧行履壁立万仞。上无攀仰。下绝己躬。荐却甚灵魂庄严甚报土。宗有居士若与^8□受用去。瓣香杯茗有甚用处。何故破镜不重照。落花难上枝。
　　源初禅尼忌鼻祖将来心。嗣祖不可得。鹫峰山色青转青。雪山雪色白转白。初禅尼若与^8□承当云。不妨与总持尼行遍一路无二无别。其或未然。山僧为阿你重通线路分明听取挽回万古少林春。叶叶栴檀香馥郁。
    宗明禅尼忌明历历露堂堂。突出物外。遍界不藏。只这些子人天性命佛祖心肠。山僧未免由之出气诱引灵魂入作觉路。庄严报地。安住净邦。明禅尼还会^8□薰风自南来。殿阁生微凉。
    了妙禅尼忌了妙谁知水月难比。薰风生微凉。蔷薇带露香。以此无味一句子教他灵魂荐觉场。喝一喝。
下火
朝散大夫宗玉月公居士下火
    玉转珠回。七花八裂。半转星飞。不留朕迹。
    某人一回入祖门得恁^8□行履。所以去来不以象。动静不以心。要行便行。要坐便坐。虽然如此末后一句始到牢关始得。如何是牢关火里优昙香馥郁。
住吉国实朝臣下火
    阖国人不知涅槃门头事。清风生九天。明月行万里。应用现成显实相理。宗实相峰大居士若于此见得透去。当生不生。万死不死。去来不以象。动静不以心。起居三昧一条生铁子无二无二分无别无断故。其如未然。君自看猛焰堆里臭烟起。
住吉禅主金紫光禄大夫下火
    当生不生。当死不死。落落声光。擎天□地。所以去来不以象。动静不以心。要行则行。要坐则坐。步步清风。处处净土。左转右转逍遥自在。且道是何人行履处看看横身火里。
性见禅人下火
    见色明心。独步丹霄。近水者温。近火者焦。
    某人向者里会去履践真实变化逍遥。如何是履践变化一句入火不烧。
长谷河宗光居士下火
    一点灵光独耀乾坤迥出。阴阳造化千古万古长存。居士恁^8□见得透去。不妨游戏涅槃城透过生死关。其如未然。山僧为君重说破大地炎炎火一团。
宗性禅尼下火
    一性坦然。无去无来。片两片晴。数峰崔嵬。
    某人若恁^8□去得。不妨透过生死关游戏涅槃城。穿南岳入天台。正当恁^8□时如何火里红莲朵朵开。
光禄典药宗头居士下火
    头头是物物是。包容古今。该括天地。遍界不藏。处处现瑞。为人天性命。为列祖巴鼻。以之换骨。以之起死。只这些子得入手。佛病祖病总医治。毕竟是甚人分上事看看疏疏莲花开火里。
宗愿禅尼下火
    自利利他。愿拈茎草作金身。遍界齐顷首。火里转法轮。当人会得不妨百草头上见祖师。意说甚刚有不明人。其如未然。山僧为君重说破自须亲闻。看看一花开天下春。
宗门道人下火
    十方薄伽梵。一路涅槃门。春入千林处处花。秋沈万水家家月。大悲千眼看不得。桃花依旧笑春风。某人若能恁^8□得透去。当生非生。当死非死。去来不以象。动静不以心。呼女唤男。抱子弄孙。一等是个风光无不自受用。直饶到与^8□田地更须看云起始得。且道如何是起底云看看碧波心里猛焰起。
道观禅者下火
    有观非念。有见非色。桃花红。李花白。某人恁^8□见得透。不滞生死关。虽然末后一句始到牢关。如何是末后一句火里优昙香馥郁。
月峰圆大姊下火
    公案圆成。九天月清突出难辨海足逆流生。此是某人平生行履处。通变自在自由。超无著机踏末山顶。虽然恁^8□金自有金价。更须勉旃。何故火里清泉水冷冷。
忍大姊下火
    忍俊难禁。握土成金。西来祖意。不是别心。庭前伯树。胸中森森。劫火烧空。亘古亘今。
三宝院北坊宗赞大德锁龛
    赞叹无分。公案现成。梧叶索索。桂花明明。某人还会^8□。直饶会得分明先行未到在。更须末后为初当恁^8□时把断要津。如何是末后无踪藏全身。
同起龛
    赞佛赞祖。图画太虚。唤马作驴。太杀萦迂。某人若是伶利汉。岂惹许疑情言下剔起去。游戏涅槃城。
同下火
    毁佛赞祖。判顿渐宗。祖门体裁。爱顿嫌渐。见性成佛。直指人心。越格风流。超宗玄旨。教家利济。果海遍圆。演说随机。五时五昧。凡圣不断。如汲井轮。轮转三界。停息无时。不可不诫。今日某人听顿法乃知归^8□隔山见烟。早知是火。隔墙见角。便知是牛。
升座
    玉峰道璨居士一百个日忌。
    一挨一拶。机如闪电。不容拟议。出来相见。时有僧出众云。松挂昼不动。阳鸟飞半天。稻麻倾结实。沙石欲生烟。师云。好个时节。莫辜负时。僧云。今朝六月初二。炎炎普热。正当恁^8□时。纷纷下雪底一句作^8□生。师云。开口舌头重。僧云。六月卖松风。人间恐无价。师云。今日输却一着。僧云。今日正当金紫光禄大夫玉峰大居士一百个日忌辰。孝子尊男尊女请师升座说法。未审有什^8□施设。师云。薰风自南来。殿阁生微凉。僧云。玉峰大居士即今在那里成佛作祖去。师云。日出乾坤耀。僧云。上来一一只对有权有实。离却两头如何举唱。师云。斫额望天衢。僧云。和尚只恐道半边。师云。天下布单增高价。僧云。若不登楼望。焉知沧海深。便礼拜。师云。三生六十劫。乃云。大用现前不存轨则。筑着磕着迥绝多瑞。迄于夫拈花微笑。不风流处也风流。递代传授。承虚接响。所以韶阳关字相酬。雪窦失钱遭罪。天下衲僧跳不出。俗人沽得酒三升。一问一答宾主历然。虽然如此大众还会宾主^8□白云深处金龙跃。碧波心里玉兔惊又云。在家菩萨行出家事。火中生莲花。阿那个是火中莲花。不见则川与庞居士摘茶次。士云。法界不容身。师还见我也无。北斗里藏身去。川云。不是老僧几乎答公话非得之难行之难也。士云。有问有答盖是寻常。果然走向异路。川不答。大众不游于兔径。士云。适来莫怪相触忤恰似翻款。川又不答多添少减。士喝云。者无礼汉待我对明眼一举似云相送不辞山路远川放下茶篮便回斩钉截铁。若会得问话时节。便见火中生莲花。则川作家寸钉入木。验人端的处下口便知音。吾大檀越金紫光禄大夫继庞公躅外护祖门久仰先师风触。恶辣手段同参面前不敢相瞒。从来与龙宝见齐知齐矣。所谓在家菩萨行出家事便是此也。且道作^8□生是见齐知齐底事荷叶团叶团似镜。菱角尖角尖如锥。
    复举。王大尉入佛殿指钵盂问僧。者个是什^8□钵。僧云。药师钵。尉云。秖闻说有降龙钵。僧云。待有龙即降。尉云。忽遇拏云攫浪来又作^8□生。僧云。他亦不顾。尉云。话堕也。师云。作家中作家。宗师中宗师。点检将来首正尾正。虽然恁^8□大众救取龙宝而始得。何故话堕也。
    玉峰七周忌书写法华八轴师索话云。觌面提当机利一句。临机谁辨的旨有^8□。僧问。春山叠乱青春水漾虚碧现成公案。大难大难学人如何受用去也。师云。好恁^8□去。僧云。今日当于光禄大夫七周忌长升座说法。顾问亲切一句。师云。桃花红李花白。僧云。记得长庆问秀才。佛教曰。众生日用面不知。儒书亦曰。日用而不知。不知个什^8□意旨如何。师云。常得此便。僧云。秀才云。不知大道还端的也无。师云。三十年后胁下汗流。僧云。云门云酌然不知。又如何。师云。一槌两当。僧云。不因风撼庭前树。争见山花入袖香。便礼拜。师云。道易知难乃云。生前一机。机前呈解。山花开似锦。涧水湛如蓝。便见处处漏灵山密旨。头头通少室真宗。四海九州风行草偃。东西南北水到渠成。只如人人沾恩个个蒙德底一句。毕竟作^8□生落霞与孤鹜齐飞。秋水共长天一色。又云。百千法门无量妙味。收得一毫头上都卢不涉多端。所以道一尘起大地收。一花开天下春。一念万年万年一念。一劫多劫多劫一劫。金乌急。玉兔速。光阴荏苒又逢七春。风作悲哀。两洒涕泪。情与无情等知时节。须知古日月今日月。古长空今长空。莫言玉峰居士过去久矣。即今分明不离当处。坐底坐。立底立。为法作证。为道耸德。闻闻与释迦不别。见见与弥勒不异。同闻同见同知同用。无二无二分无别无断故。以去来为大寂灭。以生死为大涅槃。天堂地狱火聚刀山。一等是个逍遥游戏道场。不动一步而遍历诸佛净邦。毕竟向什^8□处安禅静虑去也。红轮决定沈西去。白云依旧覆青山。
    举。陈操尚书见资福。福见来便画一圆相公案。雪窦者语曰。陈操只具一只眼。师云。一人高高峰顶立。一人深深海底行会^8□。
    玉峰十三年忌石含玉。山擎峰。虚而灵。空而妙。以个无味语报先考德功毕竟报底如何。玉炉香散。遍界香风。
    牧田宗惠居士十三年忌师云。一挨一拶饮气吞声。一起一倒谁敢辨明。时有僧出众云。冰锁瀑泉声细碎。风摇危木影挛拳。师云。如何受用去。进云。和尚今日升座说法。愿闻紧要一句。师云。霜花和月白。梅雪带烟寒。进云。记得陆亘大夫问南泉。弟子家中一片石。有时坐有时卧。拟镌作佛得^8□。泉云。得意旨作^8□生。师云。眼亲手亲。进云。莫不得^8□。泉云。不得又作^8□生。师云。得之行之。进云。上来秖对一一分明。只如惠居士即今在什^8□处。师云。日出乾坤耀。进云。不因一番寒彻骨。争得梅花扑鼻香。便礼拜。师云。雨下地上湿。乃云。问在答处。答在问处。宾主交参。电转星飞。抑扬褒贬。与夺擒纵。千变万化迄于尽体裁彼此无缝罅共看千岩雪。一宾一主。一长一短。缁素分明。红紫相分。狮子嚬呻。野干恼裂。龙象蹴踏。非驴所堪。问话禅客问得一边。若下恶辣手作^8□生酬对还有相酬手脚底。试出来重剖露看。其或未然劝君尽此一杯酒。西出阳关无故人又云。人人分上壁立万仞。个个面前放大宝光。处宾不宾。处主不主。宾主双泯。眉横眼上。唤之云佛。唤之云祖。阿谁无分。阿谁缺少。便更成佛。何更作祖。所以道大通智胜佛十劫坐道场。佛法不现前。不得成佛。道宗惠居士恁^8□会得。不庄严而安住净邦。不诱引而游戏觉路。天堂地狱火聚刀山。处处总是自家屋里事。一画二夜二六时中。时时都卢自受用三昧。更无别事。又非他物。那时不妨只管看。三冬枯木花。九夏寒岩雪。其或未然晓天云静浓霜白。千峰峰锁寒色举。云门问示众云。平地上死人无数。透过荆棘林是好手。师云。成人者少。败人者多。何故何官无私。何水无鱼。
    祐德满庵和尚大祥忌师钩语云。饮气吞声闪电光中。人天众前谁辨的旨。僧出众云。钝鸟离巢。逆风难飞。师云。风光可爱。进云。今日正当满庵和尚大祥忌辰。请师说法。将何为他。师云。百花春到为谁开。进云。满庵和尚即今在甚^8□处。受恁^8□供养。师云。遍界不曾藏。进云。德山一日迟斋老师托钵自方丈下来。是什^8□心行。师云。鱼行水浊。进云。雪峰云。钟未鸣鼓未响。托钵向甚^8□处去还端的^8□。师云。从者里来者多。向那里去者少。进云。山低头便归方丈意在那里。师云。青于蓝寒于水。进云。岩头闻得云老汉未会末后句在意旨如何。师云。莫道非非想天无人。进云。山云你不肯老僧那又如何。师云。他家自有通霄路。进云。头遂密启其意^8□。师云。彼此要翻款。进云。山次日上堂与寻常迥异如何领略。师云。不信道。进云。头于僧堂前抚掌云且喜老汉会末后句此意作^8□生。师云。若天下有人如何。进云。虽然恁^8□须只得三年活见何道理。师云。顶上无骨颔下有须。进云。德山果三年而示寂是否。师云。雨后青山青转青。进云。古人^8□讹处。和尚已点检了。也和尚^8□讹处。未审何人勘破。师云。卧龙不鉴止水。进云。作家宗师天然有在。便礼拜。师云。赏汝大胆放汝三十棒。乃云。临济喝。德山棒。崖崩石裂。瓦解冰消。天无四壁。地绝八维。佛祖出气无处。衲僧措足无由。虽然如此。只如朝游西天暮归东土底。左右逢源处处合辙。脚头脚底无不活路。且道前头便是后头。便是必竟如何处处绿杨堪系马又云。灵山密旨不曾遮藏。山花开似锦。涧水湛如蓝。瞿昙难提拨处宾屈觑着不破莫教和春风挂在玉栏干。青寥寥白的的。烛日月光辉。抽松竹枝叶。骑声透色为万象浩气。胸驮背负为千圣灵机。满庵曾坐道场。建法幢。立宗旨。豁开户牖。诱引一城。随机徇情。觉己身自性性体。临时应节。见阴阳造化渊源。且道作^8□生阴阳造化渊源。己身自性性体弄花香满衣。掬水月在手。
    举。定上坐一日路逢岩头雪峰钦山。头问云。甚处来。定云临济来。头云和尚万福也。定云已迁化了也。头云未审有何言句请举看。定遂举临济赤肉团上有一无位真人之话。头不觉吐舌。峰退身三步。山云何不道非无位真人。师云。者三人结眉交肩。二十年来同志同途。遍参诸方。因甚迄于逢着定上坐二人大机大用隐显纵横。一人当面蹉过了也。若道人根利钝法有二法。若道无两个分明有优劣。毕竟如何春色无高下。花枝自短长。
    满庵和尚七周忌水漾虚碧山叠乱青现成公案。谁敢辨明众中还莫有领略得此旨底^8□。僧问。亲切一句试道看。师云。昆仑嚼生铁。僧云。记得僧问德山。从上诸圣向甚^8□处去。意旨作^8□生。师云。冲开碧落松千尺。僧云。山曰作^8□作^8□意在那里。师云。截断红尘水一溪。僧云。上来只对一一分明。只如满庵和尚毕竟向甚^8□处去。师云。铁壁银山。僧云。若不得流水。几乎过别山。便礼拜。师云。能去得始得。乃云。棒头领旨犹隔天涯。喝下承当全没交涉。衲僧行履不涉多端。要行便行要坐便坐。前后际断谁敢近傍。虽然如此龙宝□杖子未肯横点头在何故。大海若知足。百川应倒流。又云。释迦掩室摩竭。净名杜口毗耶。无一法与人。无一句为说。便见当人分上壁立万仞。日用应缘。孤危峭峻。处宾不宾。处主不主。佛眼难觑。魔外难窥。正与^8□时毕竟清景。满庵老汉向甚处安身立命去也青山依旧白云中。
    举。南泉归宗麻谷同往礼拜忠国师。泉至中路画一圆相曰。道得即去。宗于圆相内坐。谷作女人拜。泉曰恁^8□则不去也。宗曰是什^8□心行。师云。依俙似曲才堪听。又被风吹别调中。
    满庵十三回忌师云。优昙花开枉为今时。无相光中举扬宗旨。众中还莫有知时识节底^8□。僧问。鼓声才动。灯烛交光。学人上来请师提唱。师云。天高群象正。进云。恁^8□则群生悉沾恩去也。师云。海阔白川朝。进云。昔日云门忌辰。巴陵不设斋供。只举三转语。今日当于满庵和尚一十三回忌辰。门弟设斋。请师升座说法。还与古人有优劣也无。师云。落霞与孤鹜斋飞。秋水共长天一色。进云。毕竟满庵和尚即今在甚处作证明。师云。觌机当面回避无处。进云。一朝得意春风里。活却从前死路头。便礼拜。师云。三十年后胁下汗流。乃云。有问有答。宾主历然。互换机锋。电转星飞。七纵八横。千变万化。无不风流。彼彼出家。彼彼行脚。草鞋跟断。步步清风。如其一长一短一明一暗。机宜不辨休咎不分。与谁携手入屋头山。且道即今问话禅客携手底汉不辨底汉。毕竟落在那边劝君尽此一杯酒。西出阳关无故人又云。满庵辞世一十三回矣。门弟普会供养佛僧实无碍法界。于菩提场成无尽功德。于宝藏殿报恩谢德之至诚。上透霄汉。下倒黄泉。四生六凡。草木丛林。情与无情均为证明。刹刹尘尘奉此深心。山僧失口道着。言言合的。句句归宗。不干我事。赞他恳志。勿怪勿怪。如何是道着底宗的千溪万壑归沧海。四海八蛮朝帝都复云。夫学般若菩萨党理不党情。一句未了。百亿未超。粉骨碎身。酬恩报义。为前古榜样。为后昆擎策。老怀不胜感激之至。虽然如此打破镜底汉。因甚抬脚不起。且道。为笑杀此机底具眼灵利衲僧。为孤负此机底不义无面目漆桶毕竟如何。人无远虑。必有近忧。
    举。僧问大龙。色身败坏如何是坚固法身。龙曰。山花开似锦。涧水湛如蓝。师云。以问见答。答处无眼。以答见问。问头无眼。
    松井坊誉大德三十五日忌师云。太山不让土壤。何海不厌细流。有疑请问为分金□有^8□有^8□。时有僧出众云。白绵飞尽苏公柳。青豆初尝处士梅。师云。劝君尽此一杯酒。西出阳关无故人。进云。一灵真性不假胎。如何是无生一曲。师云。日出乾坤耀。两下地上湿。进云。记得云门因僧问。生死到来如何排遣。门曰在什^8□处意旨作^8□生。师云。车不横推理无曲断。进云。上来一一蒙师指示。毕竟莫有不干生死底^8□。师云。静处萨婆诃。进云。与^8□则誉大德天然有大人相在。便礼拜。师云。日不待火而热。月不待风而凉。乃云。尽大地撮来。在诸人掌握。如粟粒米大。芥子纳须弥。抛向面前。遍界不藏。漆桶不会。黑漫漫地。会与不会。无孔铁槌。雪峰老人莫说闲梦。鍜头无冷处。万里一条铁又云。信心不二。不二信心。眉横眼上。口在鼻下。十方智者皆入此宗。所以吾大檀越道誉禅者弃小乘归大乘。嫌渐教慕顿教。山僧为人处他曾无疑也。唤山作山他又不疑。唤山作水他又不疑。言言契的。句句会宗。不是一生两生际遇。恰是百劫千劫作主伴。扶竖宗乘。建立梵宇。且道即今在什^8□处成恁^8□功勋去也青山依旧白云中。
    举。赵州曰。有佛处不得住。无佛处急走过。师云。诸人尽谓赵州蹈断有无两途。若恁^8□有甚赵州为人处。且道。如何是赵州为人处薰风自南来。殿阁生微凉。
    松井坊尊海律师第三年忌问答罢师乃云。经归藏。禅归海。牛头没。马头回。百千法门从者里流出。无量妙义从者里流出。顿教渐教从者里流出。教内教外从者里相分。向上向下从者里相分。且道者里是什^8□。若道向上文言太长。若道向下不付来日。若道教内不立文字。若道教外依经赞叹。毕竟如何长忆江南三月里。鹧鸪啼处百花香。
    复举。传大士颂夜夜抱佛眠。朝朝共佛起。欲知佛法处。只此语声塞断多少人咽喉。
    富永伴左金吾即心居士十三回忌师拈香云。即心非心。挺拔清虚。即佛非佛。萧然物外。山僧未拈香以前。诱引灵魂。安住净邦虽然如此左金吾还会落处^8□一架蔷薇满院香。师遂敛衣就座。有僧出众云。水晶帘动微风起。满架蔷薇一院香。师云。鼻孔裂破。进云。恁^8□去时如何。师云。山前麦熟也未。进云。左金吾还会恁^8□意旨否。师云。劝君尽此一杯酒。西出阳关无故人。进云。宠居士问马祖。不与万法为侣者是什^8□云。意旨作^8□生。师云。弄精魂汉。进云。祖云。待汝一口吸尽西江水即向汝道又作^8□生。师云。一句道着。进云。毕竟问与答相去多少。师云。主山高案山低。进云。上来秖对一一分明蒙指示。如何是宗门中事。师云。曾问几人来。进云。牢记取者一转语举似天下禅衲去也。师云。一任诸方贬剥。进云。若不登楼望。焉知沧海深。便礼拜。师云。吽吽。乃云。古佛心。祖师意。亘古亘今。辉天耀地。杲杲如日。明明似月。云山不藏。当阳突出又云。从上来事不曾缺少。人人具足。个个圆成。顶门上辉大宝光。脚跟下壁立万仞。起居动静唤男呼女都卢是个时节。全体现前间不容发。谁与佛异。谁与祖别。所以道即心即佛。既是即心即佛。何更可愿作佛。若能如是风尘草动把定杷柄。随处作主立处皆真那时直得。剑仞上走马。火焰里横身。顺行逆行任情逍遥。且道因甚得如是功勋洞中山色四时好。云外溪声一样寒举。僧问云门。如何是诸佛出身处。门云。东山水上行银瓶闭破水晶迸。
    光忍居士十三年忌垂语云。为人体裁不惹尘埃。端的指示却着疑猜。时哉时哉。百花春到为谁开。众中还莫有领略得此旨底^8□。僧问。春色无高下。花枝自短长。与人短长是同是别。师云。风光可爱。僧云。只如光忍居士在生死中耶居涅槃城耶。师云。问得恰好。僧云。生死涅槃合成一块时作^8□生。师云。滴水滴冻。僧云。与^8□则截断红尘水一溪。便礼拜。师云。定当始得。乃云。脱白露净犹带泥水一丝不挂又涉廉纤现成公案。山耸海涌。佛祖难辨。谁成指注。虽然如此衲僧门下未为极则。觌机当面犹隔万重。一起一倒忘绝境界。何故曹溪波浪如相似无限平人被陵沈。又云。生佛不二。迷悟一致。上无攀仰。下绝己躬。彩凤舞丹霄。万里一条铁。忍居士那边行履。去来不以象。动静不以心。所以道清净行者不入涅槃。破戒比丘不堕地狱。直饶与^8□受用去。未得真实体裁在落霞与孤鹜齐飞。秋水共长天一色。举那吒太子拆骨还父。拆肉还母。然后现本身为父母说法。师云。青山青转青。绿水绿转绿。虽然如此诸人还要见本身^8□吾无隐乎尔。
室中垂示问答代语。
三转语
    这个非目前。目前非这个。若人透得个两转语心径苔生。
又垂三转语
    何似生。者边那边一句道将来。末后句作^8□生道。自书云。此三转语是老僧日用之处也。各各切急着眼看。一回明得必须别有生涯焉人人为甚不出这里。一日云。本有现成。堆山填岩。盖天盖地。白马入芦花。无佛祖无凑泊处。诸人如何行履。山青水绿。时有伏碎因由即空四种见一一分将来看。一日云。作^8□生是真正见解。有时云。曲中有直。直中有曲。盲者不辨。如黑漆桶里盛墨汁相似。明眼底辨别分明请试道看。识得这个一生参学事毕。冬至日暖。临济正宗。遍界不藏显露人前。且道露底^8□。师俄尔□头云。吾无隐乎尔。令众下语。众不契。代云。五逆人闻雷师问僧。心径苔生底。为甚一步左一步右。僧不契。代云。只为心径苔生。又云。地藏种田搏饭吃。夜半正明天晓不露有舍底句试取看。骑雨骑风渠是谁。问藏身露影时如何。众不吃。代云。觌机无改路。问。如何是句中机。僧不契。师代张口云见^8□。问者边那边一句道将来。一僧云。和尚速道。师云。何不道。僧劈口与一掌。师把住手云。只是锥头利不见凿头方。僧云。不审不审。师蓦面唾便托开。问云。汝受用作^8□生。僧云。上无攀仰。下绝己躬。问。一句该通时如何。众不契。代云。明眼人唤驴作马。问。如何是衲僧奋发处。众不契代近前与一掌云。和尚道什^8□。自云。汝犹得我力。又代僧云。学人罪过。便礼拜。问。黄昏分缁素时如何。众不契。代云。学人不可更道也。问。觌面相见时如何。二僧同时喝。师云。还有宾主^8□。一僧连喝两喝。一僧云是。师云。一宾一主。僧无语。师云。到江吴地尽。隔岸越山多。一僧劈口与一掌。师云。一掌后如何。僧与两掌。师云。试转那边去看。僧叉手近前云。不审师蓦面唾。一僧云。相逢尽道休官去。林下何曾见一人。师云。目前阇梨此间老僧又作^8□生。僧云。重叠关山路。师拈棒云。重叠关山路。进那一步看。僧便喝。师便打云。看汝迥绝境界。代僧喝处云谢和尚着个踪迹看。一日垂语云。德山当初下僧堂。山僧今日入厨库。且道是同是别。若道同昔日低头归方丈。今日恶发归方丈因甚道同。若道别古也饭迟今也饭迟。自方丈下来总由饭迟。因甚道别。道得点一盏茶吃。道不得肚里冷如冰。问。南山北山终日往来。狮子象王为甚不动。一僧云。上透霄汉。下到黄泉。师云。意旨如何。僧不契。代云。落霞与孤鹜齐飞。秋水共长天一色。问。性地明白时如何。一僧云。眼不见耳不闻。师不肯。代云。仰之弥高。钻之弥坚。又云。仰之弥高。钻之弥坚。意旨如何。僧云。话尽山云海月情。问。以机攻机时如何。一僧云。觌机无改路。师云。更道。僧云。谁敢近傍。师云。虾ＬＯ不出斗。僧云。学人罪过。师云。停囚长智。僧礼拜。问。祖师巴鼻。衲僧巴鼻。全一般而有些子差异。如何是些子差异处。僧云。洎分差异。师云。意旨如何。僧云。勘破了也。师云。勘破个什^8□。僧无语。代云。者贼问以机攻机时如何。一僧云。鬼争漆桶。师云。汝何不争。僧云。和尚英杀活人。师云。何不道杀人刀须活人剑。代初问云道道。

勘辨

    同参僧某甲上座。一日来告别。师送到门首。僧行数步。师唤上座回首。师云。我不如公上座无语。师举似大灯。大灯云某甲上座无后语耶。师云。纵有后语贼后弓灯乃吐舌。
    一日大灯谓师云。某甲上座自大唐归朝。要知他见解汝去勘过他看。师次日访某甲上座。上座为师汤果次问云。牛过窗棂头角四蹄全出尾巴为甚出不得意旨如何。请下一转语看。座云。多年虽在唐。因无知识。只游山玩水。蹈破草鞋而已。恁^8□事不敢会也。师云。只下一转语看。座再三辞之。师犹讶之。上座云。大灯为我等初心学者如何指示。师失笑云。若老老大大不越海来蓦口与一拳。上座云。是何言耶国师手段如此耶。师呵呵大笑云。弄物不知名。师回举似大灯。灯云。甚辛辣。师行路次。于街头邂逅于一尊宿。师问云。透金刚圈底人将甚为业。宿便打。师礼拜而退。师后举似大灯。灯云。更行一棒免汝点检。
    一僧一日访师。师问云。清风凛凛正与^8□时如何。僧云。从者里来者多。从者里去者少。师云。未在更道。僧便喝。师云。我被汝一喝。僧又喝。师云。三喝四喝后如何。僧连喝两喝。师云。待我与汝把手共行。僧举似大灯云。某人败缺也。灯云。何处是他败缺处。僧云。待我与汝把手共行。此败缺也。某甲四喝总无空处也。他错见我。大灯大笑云。他是大人境界。非尔境界。他转转挨拶。恐是从上大老汉行履也。且归寮舍绵绵密密究决看。师发悟后。性坦率而与时寡合。有三个僧语大灯云。某人风狂也。大灯云。汝等不知他。唤来为汝等勘过他看。师便来。大灯举长庆投机颂兜率三关松源三转语诘征之。转转契合矣。大灯谓三僧云。某人不风狂。汝等各风狂也。他行履汝等不可知。太可敬太可愧也。
    一尊宿窃教僧传语而问于大灯云。某人证悟谛当否。和尚印可滞。灯云。此是非你问。问者我知之。要知实处自勘辨看。灯又谓使者僧云。要知某人行履^8□。近来有自唐归朝僧问云。老僧为初学者如何指示。某人云若老老大大不越海来蓦口与一拳。此僧云是何言耶老僧手段如此耶。某人呵呵大笑云。弄物不知名。岂是汝等所可测度。速去举似教汝问者。
　　偈颂
    雪
    大地山河无寸土。东西南白漫漫。鳌山成道即今事。遍界从教毛骨寒。
　　云叟号
    生涯淡泞自忘机。归隐青山正此时。犹为儿孙应覆荫。行藏多被业风吹。
　　颂古
　　万法不侣话
    逼塞头上。现前目前。佛祖不识。白日青天。
    黄檗山头。曾遭痛棒。大愚肋下。方解筑拳。
    滴水滴冻。六花翻空。飞禽绝迹。知难罗笼。
瘗鹿镇坛
    出鹿野苑里。入鹫峰山中。披毛载角。日轮当空。从此吾法繁兴。契合祖记海东。且道吾法繁兴得多少年代看看永劫镇宗风。
语录终
行状
    师讳义亨。号彻翁。山阴道云州人也。俗姓宇多源氏。母梦抱利剑因而娠焉。逮诞之夕颇多异瑞。自六岁而闻有此事。直要究万法根源。年十有九而出家。遂奋方游志。振锡东上。礼建仁镜堂圆和尚以为师。二六时中惟以坐禅为务。一日谓其法兄云。天下方今有真善知识否云有云谁云关东佛国禅师。京师大光国师。即日往参大光。光一见云。他日宜为人天眼目。逮天再参。恰值大光适异国而不在。到门首叹云。我福缘浅薄不及再见。时有异僧。指教见大灯国师。国师时栖止于东山云居。乃欲就而见焉。数日不许相看。情切怀香俾侍僧通报。某为究明己事而来也非一度也未得而禀。恐失出家本志。国师知是法器。即出而接焉。决意参扣期厌初愿。大灯看临济语次问云。不与物拘脱体现成意旨如何。师下数转语皆不契也。一日豁然大悟呈一偈。大灯深肯之后看牛过窗棂话辨得真伪。国师移居于城北紫野。师与俱往奉定省旳夕不少懈。龙宝会中头角兄弟虽多。惟师表率人天分座说法开凿后昆。建武丁丑冬大灯将入灭。命师主寺事手自书云。亨首座相从久矣。悟彻既人皆知之。宜为当山第一世住持。慈育一众。仍付老僧常用法衣。深思善念。明年戊寅春奉敕住大德敕使入寺以作证明。大德禅寺萩原法皇草创之。后醍醐天皇践祚而再崇重之。再朝降手诏。有一门相承泾渭殊流之言。师虽为本寺主。相寺前地别开山。山名灵山。寺号德禅。凿池叠石。宛有尘外。数致贵官问者伙矣。天台座主二品亲王竹苑。三宝院玄俊僧正。花山中纳言。日野中纳言。征夷大将军特进亚相正二位源公。纪州国造住吉神主。赤松自天祐公。皆深所景仰也。贞治六年秋。征夷大将军上表于后光严院太上天皇而乞俾大德德禅两寺师之子子孙甲乙侍持。乃见诏许。又以天龙禅寺固请。辞而不就。又命而行。入室学徒听举话而下语。一一记录至今存焉。后圆融院上皇临御初。又奏于朝降敕落庆大德禅寺。三十余年垂三转语征问衲子少有契其意者。迫于晚景叹息云。我个会中。究理于教内者虽惟多。悟彻于教外者无一个。入夏之日于佛前誓云。今夏若不得此人。将利刀截我舌。而尽未来际不敢开口也。便俾衲子不论昼夜咨参请益。半夏以前某人深明此事。仍俾罢参问而告众云。某人不令老僧舌而截也。言外忠和尚是也。卓然立和尚备于参徒。亦见称证悟谛当矣。每语人云。两人知老僧舌头落处。应安己酉夏忽得疾。封一帖子。书其上云。待我灭后开之。后门弟遵其治命。剥封而视之。云如来正法眼藏无付人。自荷担至弥勒下生噫。临迁化书遗偈云。觌面当机。佛祖吞气。一机转处。虚空落地。掷笔泊然而逝。实五月十五日也。予窃闻于老宿。师赋性真率。临事而拙。于学者慎许可故。虽饱参宿德无所容其喙。荼毗后。门人奉灵骨塔于德禅。寿七十五。腊五十六。法嗣数十人。皆奉诏住大德。若夫为人风骨体裁见于语录。昔临济临迁化云。正法眼藏向这瞎驴边灭却。松源亦云。后世兄弟有正路上行者不用黑豆法难以荷负临济正宗。临济正宗至我平沈。若哉苦哉。言讫示寂。师亦有无付人语。由是观之。临济正宗两次灭却诸方皆谓此事至师断绝矣。嗟乎为合如是不合如是。
　　应永乙已三月日。
　　住灵山德禅第四世孙小比丘禅兴谨状。
    吹灭大灯之焰争。光于槫桑杲日者。实虚堂曾孙南浦的孙。敕谥天应大现国师彻翁和尚是也。粤宗白居士。叩陋室于十里松间。倾护念于紫阜门下。曾欲国师语要广传于世。遂行檀波罗蜜。命工锓梓重布。陈烂葛藤狭路碍人。知居士罪居士非居士之所为。意要人之入光明藏里。照破从前痴阇耳。
　　时宽文第九己酉蕤宾望。
　　敕赐万年崇福禅寺法裔比丘江云宗龙

彻翁和尚语录卷下
