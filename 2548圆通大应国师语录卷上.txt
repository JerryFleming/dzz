No. 2548 圆通大应国师语录卷上

    日本国建长寺明禅师语录叙


    吾佛以教外别传之旨。付大迦叶。二十八传至菩提达摩。当梁武帝时徕中国。以无上心印授可大师。而中国始有禅宗。自后派别支分弥布华夏。唐宋之间号为极盛。日本国远在大海之东。虽自唐以徕若空海最澄^8□然寂照之流。但徕中国传教乘而已。至宋南度千光禅师荣西者。徕参天童虚庵敞公。得禅学以归。日本之有禅宗。则自西公始。而觉阿徕参灵隐瞎堂远公。妙悟心要。亦言彼国未有禅学。由是而言。则西与阿盖同时云。厥后学禅自中国而归者。不可胜计。至今彼国禅宗大盛。凡丛林典礼。一放中国之制。兹读建长寺圆通大应国师明公语录信然。公得径山虚堂愚公之道。归化其国。四迁名刹。大敷玄旨。学徒骈集。而王公贵人入室问道者甚众。盖其履践真实。开示学者之语简古严整。无毫发虚伪。真一代宗师也。嗟乎中国之于日本。同在阎浮提之内。同一天地。同一日月。虽有山海之限。而人物性情。与夫所得道德之懿。其有不同者乎。观公之言行卓异如此。古人所谓何地无才良有征矣。三复感叹。乃叙其录之首。
    洪武八年仓龙乙卯五月十有九日戊寅。
    天界善世禅寺住持天台释宗泐叙
    圆通大应国师初住筑州早良县兴德禅寺语录
    待者祖照等编
    师文永七年十月二十八日入寺
    山门。无门之门了无遮护。若是真正道流。这里便进一步(弹指一下)。
    佛殿。德峤韶阳。只见锥头利不见凿头方。新兴德别有条章。山门头合掌。佛殿里烧香据室。百千诸佛不出这里。且道这里是什^8□所在(卓□杖一下)。
    拈衣。佛佛授手祖祖个傅。毕竟传底是什^8□看看欢喜受之顶戴披之。
    法座。八面四方通霄活路。要行便行。要坐便坐。须弥灯王也须退堕。
    师升座拈香云。此一瓣香。爇向炉中。恭为祝延。今上皇帝圣躬万岁万岁万万岁。陛下恭愿。尧天等覆舜日普临。四海归仁万邦拜手。
    此香曾在凌霄^8□顶。无心之中忽然拾得。今日人天普会不敢囊藏。爇向炉中。供养前住大宋径山兴圣万寿禅地虚堂和尚大禅师。用酬法乳。
    师敛衣就座乃云。望刹竿便回。正在半途。见招手横趋。犹隔江在。何况棒头领旨喝下承当。万里崖州未为远在。所以道。向上一路千圣不传。未曾亲近早隔大千。与^8□告报尽法无民。退身三步如何相见(乃竖拂子云)还见^8□。霜花和月冷。梅雪带烟寒。若向这里见得彻去。皇恩佛恩一时报毕。其或未然。切忌唤钟作瓮(叙谢不录)。
    复举。保寿开堂公案。师拈云。大众要知二大老落处^8□。象王回顾师子嚬呻。凛凛神威谁敢近傍。虽然如是。点检将来总被这僧勘破。且道。那里是他勘破处。具眼者辨取。
    当晚小参。德山小参不答话。寰中天子□。赵州小参要答话。塞外将军令。二老汉等闲一拶一挨。自然风行草偃太平得路。然虽如是。不可重行此命。今夜只据自家有一条活路子。共汝诸人同行一步(卓□杖一下)。
    复举。僧问香严。如何是直截根源处。严掷下□杖归方丈。师云。若论直截。早是纡曲了也。古人即且置。而今合作^8□生云。天寒久立珍重。
    次日谢两班上堂。衲僧家一动一静无非活路。退一步踏着瞿昙眼睛。进一步耽着达磨鼻孔。只如不退不进。又且如何(良久云)吹毛元不动。遍界髑髅寒。
    冬至小参。法法本来法。日日杲日丽天。心心无别心。处处清风匝地。便恁 ^8□会去。释迦不用出世。达磨不必西来。人人分上壁立万仞。个个面前飞大宝光。一念万年万年一念。饥来吃饭困来即眠。谁管阴阳代谢四序变迁。说甚滴水^8□生天寒人寒。虽然恁^8□去。犹是寻常行履。毕竟向上如何显露(击拂子云)冬不寒腊后看。
    复举。古德云。要识佛性义。当观时节因缘。时节既至共理自彰。今当书云令节。且道彰底理又作^8□生(击拂子云)一阳生万汇生。
    次日上堂。一言道尽崖崩石裂。一着当机头头漏泄。洞山□子沩仰家风。陈年滞货不用旋设。毕竟今朝如何可说(卓□杖云)时哉时哉。一阳复来家家闹热。
    上堂举。赵州卧雪中云。相救相救。时有僧便来赵州身边卧。州便起去。师云。这僧虽然救得赵州。争奈得便宜处落便宜。且道。那里是他落便宜处。具眼者辨。
    上堂举。僧问赵州。如何是道。州云。墙外底。僧云。不问这个道。州云。□问那个道。僧云。大道。州云。大道透长安。师颂曰。分明指示处。觌面不相谩。大道如弦直。行人自作难。
    上堂举。僧问镜清。如何是佛法之源。清云。从这里流出。师云。大众流出则不问。且道。这里是什^8□所在(击拂子云)诸人若也会得。四海浪平百川潮落。
    上堂。山僧佃在早良县里。开个小小茆香皂角铺子。争酬竞买者不道全无。只是罕有价数相当者。今朝腊月十五。未免折本卖与诸人去也(卓□杖云)。有利无利不离行市。
    腊月二十五日上堂。云门有一曲。腊月二十五。流落几多年。今日重新举。重新举。巢知风。穴如雨。
    岁夜小参。高肥宝鉴。列万象于目前。横按镆^8□。截群机于量外。盖天盖地透色透声。卷舒在我杀活临时。把定放行全归掌握。所以衲僧家。说到行不到处。行到说不到处。千变万化七纵八横。乱却六十甲子。末过七十二候。不为分外。虽然如此。今夜且放过一着腊。尽依旧还他春回。何故。也要诸人顺时保爱。
    复举。北禅烹露地白牛公案。师拈云。北禅老师恁^8□按排。可谓是富贵。兴德家贫无许多按排。只据现定与诸人分岁。虽然教汝诸人快活不彻。何故(卓□杖云)献佛不用香多。
    岁旦上堂(卓□杖云)一处透而处处透。一处真而处处真。毕竟如何见得(又卓□杖一下云)元正启祚万物咸新。
    元宵上堂(以拂子打圆相云)点这一灯。灯灯即明。森罗万象。无处逃形。若也覆盆之下。争怪得山僧(良久云)且道那一灯。
    上堂。马祖升堂百丈卷席。风尘草劝便如来由。好大众。衲僧家须是恁^8□始得。一等是个般时节。切忌开眼醯睡。便下座。
    佛涅槃上堂。不住涅槃一片心。无端卖弄紫金身。至今丑恶难遮掩。狼籍年年桃李春。
    三月旦上堂。说禅说道谈妙谈玄。好肉剜疮。毕竟如何。常忆江南三月里。鹧鸪啼处百花香。
    上堂。春日晴黄莺鸣。春风浩浩。春水冷冷。妙德空生都不会。善财走得太忙生。
    上堂举。真净和尚示众云。头陀石被莓苔裹。掷笔^8□遭薜荔缠。罗汉院里一年度三个行者。归宗寺里参退吃茶。师拈云。真语者实语者不妄语者。所以兴德依而行之。大众下座巡堂吃茶。
    浴佛上堂。衲僧家寻常高揖释迦不拜弥勒。因甚今日特地调和香汤灌沐金躯。三尺一丈六。且同携手归。
    结夏小参。云山苍苍。成见圆觉伽蓝。海水泱泱。全彰平等性智。灯笼露柱狸奴白牯。若凡若圣情与无情。同此结制安居。无有平等。无平等者。一夏九十日内。经行及坐卧。常在于其中。然后山僧不入这保社。行是自行坐则自坐。何故不是时人难共住。大都缁素要分明。
    复举。古德云。若是全举宗乘。汝等诸人向甚处领会。所以古今独露隐显无方。拈云。依稀似曲才堪听。又被风只别调中。
    次日上堂。兴德一众虽是不多。个个顶天履地。人人鼻直眼横。说甚三月安居九旬禁足。毕竟如何。南地竹北地木。
    上堂。干^8□和尚示众云。法身有三种病二种光。一一透得始是稳坐。云门大师出众云。庵内人因甚不见庵外事。师拈云。韶阳老人也是随邪逐恶。当时只是冷笑一声。管取干^8□隐身无路。
    端午上堂。诸方今日不说善财采药。便说东山神符以为佛事。只是兴德门下浑无可说。何故。家无白泽之图。妖怪自然消灭。灭灭。长安夜夜家家月。
    上堂。结夏已经一月。山僧日日业识茫茫。无本可据。未曾与兄弟说着本分事。且道。本分事作^8□生说(良久云)今日大热且行别时。
    中夏上堂。九旬已过半也。诸人自合知时。寒时寒杀阇梨。热时热杀阇梨。切忌当面讳却。空度光阴更恨阿谁。
    七月旦上堂。一叶落天下秋。一尘起大地收。未言先知犹是钝汉。未举先领不是俊流。何故。定光招手智者点头。
    解夏小参。一结结定针^8□不入。一解解开处处通方。东去也得。西去也得。说甚万里无寸草。净地却迷人。谁管出门便是草。眼睛流出血。恁^8□恁^8□。大地踏翻信脚行。不恁^8□不恁^8□。横担榔栗舞秋风。虽然如是。兴德挃杖子。犹未放过在。何故。吾王库内无如是刀。
    复举。临济无位真人话雪^8□语。举了。师拈云。白拈未白拈即且置。若是无位真人。非但面门出入。要见^8□(掷上□杖喝云)元来只是□杖子。
    次日上堂。布袋口打开。遍界有路通。露住灯笼一一眼活。狸奴白拈各各心空。汝等诸人。因甚更来这里低头接耳叉手当胸。可杀不知向背不辨东西。忽有个出来道。长老不可压良为贱也。怪他不得。何也西风一陈来。落叶两三斤。
    中秋上堂。秋声日高秋水澄清。秋风飒飒秋月圆明。画又画不就。描又描不成。不是王老师。谁能拂袖行。
    上堂秋风吹八极。木落露千山。见成公案。达磨不识六祖不会。大难大难。便下座。
    开炉上堂。火焰为三世诸佛说法。人贫智短。三世诸佛立地听。马瘦毛长。更有一句子。且去暖处商量。
    虚堂和尚忌日拈香(以香打圆相云)只这个是什^8□。没巴鼻有来由。杨岐顶上拳。镇州萝卜头。
    上堂。南来者三十棒。北来者三十棒。梁山彻骨贫穷亦能济人。兴德虽然有棒不曾动着。何故。黄金自有黄金价。终不和沙卖与人。
    十一月旦上堂。明招风头稍硬公案。师拈云。明招老汉。欲以斯道觉斯民。嘱之又嘱。是则是矣。兴德则不然。者里风头稍硬。切忌商量。
    冬至小参。^8□玑未动时道得一句。铁树开花。朕兆才分处转得一机。^8□河发焰。直得嘉州大象满面生光。陜府铁牛通身汗出。洞山□子又见一番新。皓老布^8□依旧赫赤。虽然如是。若也向上全提。冬至到寒食。更有一百五在。何故。当头霜夜月。任运落前溪。
    次日上堂。一冬二冬叉手当胸。达磨不会只履聪聪。寒山抚掌呵呵大笑何故。海水知天寒。枯桑知天风。
    除夜小参。古往今来日上月下。一年十二月。月月一般。一日十二时。时时相似。见成公案回绝按排。德山有棒无下手处。临济有喝无开口分。山僧与^8□告报。别也无他。只要诸人知时知节。不涉化机。自行一条活路子。然后与之把手共行。其或未然。明年更有新条在。恼乱春风卒未休。
    复举。东村王老夜烧钱公案。颂云。东村王老夜烧钱。岁晚年年事不迁。若向个中求指的。新罗鹞子过天边。
    上堂举。僧问香林。如何是祖师西来意。林云。坐久成劳。师拈云。大众切忌动着。动着则祸生。何故。白玉无瑕。雕文丧德。
    上堂。临济因问院主曰。什^8□处来。云州中籴黄米来。济以□杖划一划云。远粜得这个^8□。主便喝。济便打。须臾座来。济举前话。座云。院主不会和尚意。济云。□作^8□生会。座作礼。济亦打。颂云。姚李无言相映开。红红白白自何来。忽然一陈春风恶。狼籍园林点录苔。
    拽佛殿上堂。云门大师示众云。如尚子莫妄想。山是山山水是水。时有僧出云。某见山是水是水时如何。门云。佛殿因甚从这里过。僧云。恁^8□则不妄想去。门云。还我话头来。师拈云。然则易开始终口。难保岁寒心。这僧当时才闻他。云门道佛蓼因甚从这里过。但云应当如是。不唯表显自己光明。亦乃^8□破云门脚跟。
    佛涅槃上堂。佛身充满法界。普现一切群生前这个是拂子。佛身在什处。诸人若向这里着得一只眼。便见灵山一会俨然未散。其或迟疑。古佛过去久矣。
    三月半上堂。正法眼涅槃心。头头显露不用追寻。陌上桃花都落尽。黄莺啼在绿杨阴。
    法堂前^8□除青草布白沙上堂。若是一向举扬宗乘。固是法堂前青草离离。未免咬定牙关放一线道去也只这些儿得人僧。亘古亘今无变易。恶。无端撒沙撤土了。靠□杖下座。
    浴佛上堂。未离都率已降阎浮。天高东南。未出母胎度人已毕。地倾西北。恁^8□会得。黄面老子岂但今日始降生。如其未然。兴德又费一杓恶水去看看。我今灌沐诸如来。
    结夏小参。以大圆为我伽蓝。天网恢恢□而不漏。身心安居平等性智。十方刹海包括无遗。衲僧做尽伎俩。自谓有多少奇特。殊不知总跳这二千年前影子不得。兴德恁^8□道。莫有放不过底^8□。出来掀倒禅床喝散大众。如无。高挂□囊拗折□杖。长夏之中不得向外打之绕。何故赵州东壁挂胡芦复举。天平到西院公案。师拈云。天平当时才闻西院道上座错西院错。但云错。待西院拟开口。佛袖便行。不惟塞断西院口头。亦乃免见诸方检责。
    结夏上堂。云门示众云。闻声悟道见色明心。师云。筑着磕着无处回避。观音菩萨买胡饼。放下手元来是馒头。师云。只这些子说话。多少人妄生卜度。殊不知兔马有角牛羊无角。会得展眸终一夏。不然更有九旬禁足在。
    上堂。古者道。结夏已十日也。水牯牛作^8□生。又云。结夏已十日也。寒山子作^8□生。抑逼人作^8□。兴德则不然。结夏已十日也。但是饥吃饭热乘凉。且恁^8□过时。何故。智者见之谓之智。仁者见之谓之仁。
    端午上堂。今朝五月端午。不用桃符艾虎。免角□杖龟毛拂子觌面全提。佛病祖病俱拈却。魔孽妖怪都扫尽。正恁^8□时毕竟如何。出头天外看。谁是我般人。
    上堂举。僧问六祖。黄梅意旨什^8□人得祖云。会佛法人得。和尚还得否。不得。因甚^8□不得。我不会佛法。师拈云。既是不会佛法。因甚作祖师。会^8□。此地无金二两。俗人沽酒三升。
    上堂。今朝六月一。那事本见成。水上青青绿。元来是浮萍。
    兴德禅寺语录
    太宰府万年崇福禅寺语录。
　　待者慈禅等□
    师于文永九年腊月二十五日入院。
    山门。山横翠壁。水出高源。解脱门开。大众归去来归去来。
    佛殿。麻三斤殿里底。狭路相逢卒难回避还见^8□。若也迟疑。古佛过去久矣。
    方丈。德山棒临济喝。这里一时倚阁大坐当轩壁立万仞敛。□等诸人。拟向甚^8□处相见。吽吽。且居门外。
    法座。向上一路滑。壁立万仞崄。且道。如何进步看看因行不妨掉臂。
    拈香云。此一瓣香。根盘左空劫以前。叶生于威音那畔。曾在早良县里兴禅德寺。拈出一番熏天炙地。今日人天普会。未免重新拈出。供养前住大宋径山虚堂和尚大禅师。用酬法乳之恩。
    师趺座乃云。道远乎哉。岭头云淡淡。圣远乎哉。□下水冷冷。须知瞿昙日日出现。达磨时时西来。灵山一会何异今日。少室家风正在此时。便见佛日增辉尧风永扇。世出世间能事云毕。然虽如是。与^8□告报也是应个时机。若是向上全提。远之远矣。何故。青山不锁长飞势。沧海合知来处高。
    复举。张无尽相公请玉泉皓老开堂。升座云。君不见君不见。无尽云见。皓老便下座。师拈云。恁^8□事遇恁^8□人拈出故是。且道。无尽相公云见。毕竟见个其^8□。若也会得。明上座今日开堂功不浪施。其如未然。切忌妄通消息。当晚小参。法无定相遇缘即宗。立处皆真随方作主。离兴德到崇福。莫非其缘。建法幢立宗旨。不择其处。直得风清六合。月明四海。头头合辙。诮用无亏。所以道。要知佛性义。当观时节因缘。时节既至共理自彰。时节则诸人共知。且道。彰底理又作^8□生吾无隐乎尔。
    复举。僧问云门。如何是云门一曲。门云。腊月二十五。师拈云。黄钟大吕阳春白雪。固是古今绝唱。明上座今夜试唱一曲看意随流水远。声遏暮寒云且。道与故相去多少。
    上堂。崇山家风别无奇特。黄叶满庭际。野鹿叫林坳。虽然如是。祖意教意□揍得恰好。且道。以何见得。具眼者辨取。
    上堂。三九二十七。篱头吹筚觱。三世诸佛不知有。狸奴白牯却知有。呵呵呵。会也^8□。这里风头稍硬。且归暖处。
    除夜小参。年穷岁尽。瞿昙眼睛突出。腊尽春回。达磨鼻孔峥嵘。开眼也着合眼也着。举步踏着伸手触着。筑着磕着填沟塞壑。头头显露处处逢渠。恁^8□也得。不恁^8□也得。恁^8□不恁^8□总得。山僧与^8□告报。忽有人听得出来道。我会也我会也。崇福低低地向他道。谢三娘秤金。
    复举。僧问古德。如何是不迁义。德云。城上已吹新岁角。□前犹点旧年灯。师拈云。古德恁^8□道。放行处把定。把定处放行。犹未得剿绝在。崇福即不然。如何是不迁义。只向他道。旧岁今宵尽。新年明日来。
    岁旦上堂。僧问。五叶花开瑞色新。拘回千古少林春。正与^8□时愿听提唱。师云。云净日月正。雪消天地春。进云。恁^8□则一气不言含有象。万灵何处谢。无私。师云。好个消息。进云。记得僧问镜清。新年头还有佛法也无。清云有。意旨如何。师云。山青水缘。进云。如何是新年头佛法。清云。元正启祚万物咸新。如何委悉。师云。现成公案。进云。僧又问明教。新年头还有佛法也无。教云无。有何道理。师云。天高万象正。进云。僧云。年年是好年。日日是好日。为甚^8□无。教云。张公吃酒李公醉。又作^8□生。师云。东山拍手西山舞。进云。镜清道有明教道无。莫有优劣^8□。师云。一有多种。二无两般。进云。若有人问和尚新年头有佛法也无。未审和尚如何只对。师云。借婆裙子拜婆年。进云。上来已蒙师指示。向上宗乘又若何。师云。须弥顶上击金钟。僧便礼拜。
    师乃云。暂新日月特地乾坤。佛祖大机衲僧巴鼻。恒沙福智无量妙用。从者里须发。何故元正启祚万物咸新。
    元宵因讲经上堂。僧问。心径苔生。坐在迷魂之地。灯影里行。朝打暮打。离却二途请师相见。师云。出头天外看。僧云。只如终日道火不烧口。莫是名实不相当^8□。师云。指桑骂柳。僧云。恁^8□则楼台上下火照火。车马往来人看人。师云。只道得一橛。僧云。记得。古德云。火焰为三世诸佛说法。三世诸佛立地听。未审火焰说甚^8□法。师云。明皎皎暗昏昏。僧云。三世诸佛如何听。师云。听者方知。僧云。学人还得听^8□师云。□无分。僧云。谁得听。师云。露柱灯笼。僧礼拜。又僧问。梅花冲雪发。黄莺啭柳梢。个是现前三昧。请师别举杨。师云。向上会取。进云。记得。僧问赵州。如何是祖师西来意。州云。庭前柏树子。此意如何。师云。松直棘曲。进云。僧云。和尚莫将境示人。州云。老僧不将境示人。僧云。如何是祖师西来意。州云。庭前柏树子。又如何。师云。不是苦心人不知。进云。西来意且置。如何是柏树子。师云青青不入时人意。僧礼拜。
    师乃云。以灯传灯。灯灯相续。放光动地。动地放光。所以道。今佛放光明。助发实相义。放光明则且置。如何是实相义花开不假栽培力。自有春风管待伊。
    上堂。佛祖大机全归掌握。人天性命总在这里。把定则乾坤失色。放行则瓦砾生光。把定放行则且置。如何是佛祖大机人天命脉见^8□见^8□。认着依前还不是。参。
    佛涅槃上堂。以手摩胸弄精魂。双趺示出累子孙。西天此土二千载。撼得毗卢海岳昏。
    三月半上堂。春山青春光美。春鸟啼克见。春鱼弄春水。左顾右盻无可不可。东行西行无是不是。虽然如是莫过于此。
    浴佛上堂。僧问。铁壁铁壁号之曰佛。常在苦海中立。只如今日。降生底是。苦海中立底是。师云。二俱不是。僧云。天上天下唯我独尊^8□。师云。也是草里汉。僧云。云门棒头短。药山杓柄长。还有报恩分^8□。师云。知恩方解报恩。僧云。遵布衲浴佛水浸江石卵。此意如何。师云。未曾浴得他僧云。佛未出世时如何。师云。天高日月正。僧云。出世后如何。师云。清风匝地。僧云。出世不出世则且置。即今佛在什^8□处。师云。看脚下。僧礼拜。又僧问。世尊初生下指天指他周行七步云。天上天下唯我独尊。此意如何。师云。为众竭力。僧云。云门云。我当初若见。一棒打杀与狗子吃。贵图天下太平。意在什^8□处师云。未曾打着他影子。僧云。雪窦云。我当初若见。便与掀倒禅床。又如何。师云。剑去久矣。僧云。二大老用处得同耶是别耶。师云。俱出只手扶竖门户。僧云。上来一一蒙指示。向上宗乘又如何。师云。金乌急玉兔速。僧礼拜。
    师乃云。佛身充满于法界。普现一切群生前。诸人要见释迦老子^8□。开眼也着。合眼也着。尚自迟疑少间诣大佛殿。一杓恶水向什^8□处着。
    结夏小参。崇福山高。到得顶□犹涉途在□泉水急。探得渊源犹脉在。若是眼盖乾坤皮下有血。见山不是山。见水不是水。欣翻圆觉伽蓝。不住平等性智。不与千圣同途。自行一条活路子。方乃见山是山见水是水。头头是圆觉伽蓝。物物即平等性智。狸奴折牯露柱灯龙。若圣若凡情与无情。同此结制安居。不为分外。其或未然。云在岭头闲不彻。水流□下太忙生。
    复举。梁山和尚示众云。南来者三十棒。北来者三十棒。公案。师拈云。梁山老汉恁^8□垂示。也是费力不少。崇福即不然。南来者北来者。一等教他明□不按排。何故。彼此出家儿。
    五月旦上堂。举一不得举二。放过一着落在第二。公案。师拈云。毡拍板无孔笛。狭路相逢。而今诸方随语作解者。只管论一二。岂曾梦见二大老落处。今五月初一。不妨山前山后三三两两看山玩水。且道。放过耶不放过耶。
    端午上堂。今朝五月五。不用□土书壁。崇福有一道真言。才举一返吉无不利且道华言梵语。劈箭机前急荐取。
    举。慧山知炬和尚看经次有僧问。不挂元字脚何得多学。炬云。文字性异法性体空。迷则句句疮疣。悟则文文般若。若无取舍何害圆伊。师拈云。慧山和尚也是取舍之心未忘 。崇福则不然。或有人问不挂元字脚何得多学。只向他道。句句真如文文般若。教他别有生涯。
    半夏上堂。九夏过半。无事不辨。开单展□吃粥吃饭。收得北番东西自安。且道以何为验后五日看。
    六月十五日兵火后上堂。马祖喝下聋百丈。黄檗棒头活临济。以德服人者王。以力假人者^8□。崇福者里不属这两边。何故雕弓已挂狼烟息。万里歌谣贺太平。
    七月旦上堂。凉□乍起叶初堕。时节因缘不相饶。若是当阳荐得去。何妨分外任逍遥。或有人出来道。时苍因缘即且置。如何是佛法大意。只向他道。觅火和烟得。担泉带月归。
    解夏小参。二千年前风清月白。二千年后月白风清。幸白无疮莫伤之也。若论结制解制。随邪逐恶。禁足护生。无绳自缚。所以崇福这里四月十五也与^8□。不敢错误诸人一丝毫许。七月十五也与^8□。亦不动诸人一丝毫许。诸人若向佛祖未生以前会得。又何妨。尽兜率夜阎浮。脚头到处是生涯。其如未然。迦叶门前有刹竿。
    复举。僧问云门。树凋叶落时如何。门云。体露金风。师颂云。体露金风处处同。时人空自走西东。可怜只见芦花色。不见白苹对蓼红。
    八月旦上堂。僧问。参须实参悟须实悟。如何是实参。师云。参可始得。僧云。如何是实悟。师云。悟可始得。僧云。转凡夫作贤圣。抑贤圣作凡夫。则不无和尚。师云。更有一着在。僧云。记得。仰山谓香严云。如来禅许师兄会。祖师禅未梦见在。此意如何。师云。言中有响。僧云。如何是如来禅。师云。鸡足山前风悄然。僧云。如何是祖师禅。师云。少室^8□下雪犹寒。僧云。如何是和尚禅。师云。还觉脑门重^8□。僧礼拜。
    师乃云。蝉鸣高树蛩吟草底。权花凝烟白露垂珠。从来无法商量。只要现成受用。大众还委悉^8□(良久)种田博饭吃。伸脚床上睡。
    浴佛上堂。僧问。佛未出世时。为甚灵山有密旨。师云。天是天地是地。僧云。佛已出世后。为甚杳无消息。师云。指示指地狼籍不少。僧云。出世不出世则且置。即今佛在甚处。师云。高着眼看。僧云。争柰金屑虽贵落眼成翳。师云。莫将眼看。僧云。只如云门道一棒打杀与狗子吃。是何心行。师云。家富小儿娇。僧云。今朝大家出手灌沐金躯。为复是报恩为复是酬怨。师云。不是怨家不聚头。僧便礼拜。
    师乃云。降下阎净诞生王宫。九龙吐水灌沐金躯。至今千古两洗风磨。金容妙相增光辉。照天鉴地有何极。命根落在崇福手。一杓恶水蓦头浇。何故齐之以礼。
    结夏小参。南瞻部州大日本国筑州大宰府里横岳山中。有一座清净伽蓝。大包刹海细入邻虚。若圣若凡有情无情。尽在里许结制安居。九十日内要行便行。须弥那畔大洋底一时走遍。二六时吵要坐即坐。东弗于提西瞿耶尼。尽十方世界直下坐断。正恁^8□时。汝等诸人向甚^8□处出气。虽然如是。有时把定有时放行。卷舒在我杀活临时。今夜教□一一出气去也(拈□杖草两下云)会^8□。顶门眼通大窍。
    复举。东京法云杲和尚示众云。差僧熙宁三年文帐在凤翔府。供申。当年崩了华山四十里。压倒八十村人家。汝辈后生茄子瓠子几时知得。师拈云。高山流水只贵知音。可惜当时一众无人赏音。若是明上座。才闻恁^8□道。拍手呵呵大笑。何故。诗向会人吟。
    次日上堂。十五日以前天高东南。十五日以后地倾西北。正当十五日。天是天地是地。僧是僧俗是俗。说甚三月安居九旬禁足。向这里毕竟如何通个消息(击拂子云)薰风自南来。微凉生殿阁。
    上堂举。僧问智门。莲华未出水时如何。门云。莲华。僧云。出水后如何。门云。荷叶。师拈云。崇福即不然。莲花未出水时如何。水是水。出水后如何。莲华是莲华。崇福恁^8□道。还知落处^8□。无风荷叶动。决定有鱼行。
    七月旦上堂。僧问。举一明三寻常茶饭。只如声前一句如何分缁素。师云。一叶落天下秋。僧云。恁^8□则不劳悬石镜。天晓自分明。师云。只道得一半。僧云。记得。长生问灵云。混沌未分时如何。云云。露柱怀胎。意旨如何。师云。无孔铁锤当面掷。僧云。生云。分后如何。云云。如片云点太清。又如何。师云。一赛两彩。僧云。生云。太清还受点也无。云不答。有何道理。师云。毒龙行处草不生。僧云。生云。与^8□则含生不来。云又不答。如何委悉。师云。坐断要津。僧云。生云。直得纯清绝点时如何。云云。尚得真常流注。意在何处。师云。痛处下针锥。僧云。生云。如何是真常流注。云云。似镜长明。如何理会。师云。山河不在镜中观。僧云。生云。向上还有事也无。云云有。生云。如何是向上事。云云。打破镜来与□相见。还端的也无。师云。破镜不重照。僧云。古人^8□讹处和尚已许露。和尚^8□讹处。未审何人点检。师云。众眼难ＢＢ。僧云。恁^8□则此话大行天下去。师云。一任举似诸方。僧云。作家宗师天然有在。便礼拜。
    师乃云。落叶知秋动弦别曲。未当衲僧本分事。且道如何是衲僧本分事。崇福直得无开口处。虽然如是。不见云中雁争知沙塞寒。
　　解夏上参。暑退凉生树雕叶落。全彰古佛家风。成现衲僧巴鼻。蹉过者千千万万。错会者万万千千。若是未言先领未誉先知。方始有少分相应。犹未是全机作略。有般汉以十二时作一日。以九十日作一期。坐守安居。大似缘木求鱼刻舟寻剑。崇福今夜忍后不禁。别通一条活路子住住若教频下泪。沧海也须干。
    复举。云门示众云。乾坤之内宇宙之间有一宝秘在形山。师拈云。此宝非但在形山。崇福今夜尽情拈出。普施大众九夏赏劳(蓦拈□杖掷下)大家平分。
    次日上堂。乌兔不停时临自恣。九十日内不曾说着底一句子。分明与诸人说破去也劝君尽此一杯酒。西出阳关无故人。
    中秋上堂。僧问。天上月圆人间月半。是人知有。未审中间树子属何人。师云。从来有主人在。僧云。恁^8□则天香桂子落纷纷师云。见者还稀。僧云马祖玩月次问西堂云。正与^8□时如何。堂云。正好供养。意旨如何。师云。早随光影。僧云。祖问百丈。丈曰。正好修行。又如何。师云。檐前捧月僧云。祖又问南泉。泉拂袖便行。意在那里。师云。因行掉臂。僧云。祖曰。经归藏禅师海。只有普愿独超物外。毕竟如何。师云。年老心孤。僧云。当时若见马祖云正与^8□时如何。和尚如何只对。师云。便与一掌。僧礼拜。
    师乃云。南泉骤步便行。鼓山拂袖归众。寒山子马驹儿。总未出光影里。且道毕竟月^8□恶洎乎错下名言。
    上堂。崇福门下百事随宜。遇饭吃饭遇茶吃茶。寒即向火困即打眠。左之右之无可不可。德山临济不出常流。却忆寒山子。无言笑点头。
    达磨忌上堂。少室山下雪寒^8□苦。态耳^8□前月冷风高。因忆普通年远事。铁作心肝也断□。
    虚堂忌日拈香。世界未分生佛未具。早有这个熏天炙地。从上佛祖得这些子。竞头出来。贵买贱卖大惊小怪。崇福一年一度。每临讳日特地拈出。熏这老和尚鼻孔。钝置一上。何故。行拳须有吃拳时。
    冬至小参。崇福山前戒岸寺后。有一物杲杲明如日。漫漫黑似膝。上挂天下□地。不离目前全超象外。不逐阴阳消长。岂同寒署变迁。所以道。万象之中独露身。唯人自肯乃方亲。诸禅德。朝朝暮暮来来往往。几般看见几回撞着。满眼满耳无处回避。因甚不知落处。吾常于此切。
    复举。慈明和尚冬日膀示僧堂前。作此相○○○○○○○○○○○○一风。若ＧＨＨＷ。若人识得不离四威仪中。首座一见乃谓众云。和尚今日放参。师拈云。天神一见归天。地神一见归地者个则且置。首座一见云和尚今晚放参。又作^8□生一百单五近清明。清明定在寒食后。
    次日上堂。晷运推移日南长至。石^7□抽条铁树生花。老胡不合过流沙。
    上堂举。五台山下有一婆子接待。凡有僧问台山路甚^8□去。婆云。蓦直去。僧才去。婆云。好个师僧又与^8□去。如是既久。游僧传到赵州。和尚闻得乃云。待老僧为汝去勘破。州往便问。台山路向甚^8□处去。婆云。蓦直去。州才行。又云。好个师僧又与^8□去。州回升座云。婆子已为诸人勘破了也。师颂云。发动烟尘个老婆。赵州一语定干戈。从兹四海清如镜。羸得将军奏凯歌。
    上堂僧问。云门有三句。还许咨参也无。师云。大海不让细流。僧云。如何是函盖乾坤句。师云。天高盖不尽。僧云。如何是随波逐浪句。师云。十字街头破草鞋。僧云。如何是截断众流旬。师云。水中江石卵。僧云。恩大都无语。怀抱自分明。师云。分明记取。僧便礼拜。
    师乃云。岭上多白云。□下足流水。寒月照虚庭。霜风动林底。一切成现更无缺少。崇福恁^8□道。开口不在舌头上。因甚如是。虎体元斑。
    上堂僧问。三通鼓罢四众临筵。学人上来请师提唱。师云。秋云秋水共悠悠。僧云。恁^8□则群生沾恩去。师云。何人不恁^8□。僧云。赵州访一庵主云。有^8□有^8□。主竖起拳头。州云。水浅不是泊舟处。意旨如何。师云。鹅王择乳元非鸭类。僧云。州又访一庵主云。有^8□有^8□。主竖起拳头。州便礼拜赞叹。如何委悉。师云。一手台一手搦。僧云。问答已一般。为甚肯一人不肯一人。师云。离却两头会取。僧云。若有人问有^8□有^8□。未审和尚如何只对。师云。劈脊便打。僧便礼拜。
    师乃举。僧问百丈。如何是奇特事。丈云。独坐大雄^8□。百丈和尚善应来机。是则是矣崇福即不然。若有人问如何是奇特事。只向他道。主山高案山底。
    上堂。钟作钟鸣。鼓作鼓响。十分现成处。还我衲僧家。虽然如是。因甚□盂口向天。若也知得分晓。一任长连床上吃粥吃饭。
    东福开山圣一和尚忌日升座。掩关于摩竭。藏身露影。杜口于毗耶。掩耳偷铃。自尔西天四七东土二三。承虚接响。一人传一人。滥觞不止至于滔天。因兹我日本国洛阳东山东福开山圣一和尚。事不获已。出来播扬宗乘。四十余年。正按傍提横该竖抹。千变万化七纵八横。头头合辙应用无亏。度尽一切有情无情。蓦忽时节到来翻身而去。电影难追佛祖不知。虽然如是。未是东福老汉真实行履处。且道如何是真实行履处日面佛月面佛。
    复举。岩头问德山。从上诸圣向甚^8□处去。山云。作^8□作^8□。觌面当机疾。当机觌面提。头便礼拜。烧砖打着连底冻。只如东福开山老师。迁化这后四十九日。毕竟向甚处去红轮决定沈西去。白云依旧覆青山。
    上堂。衲僧用处如水行地。东行西流无可不可。七穿八穴无是不是。诸天寻觅无路。魔外潜^8□不见。何故如是。达磨不识六祖不会。
    三月旦上堂僧问。三月初一花红柳绿。现成公案如何商确。师云。春日迟迟春光美。僧云。灵云曾道。自从一见桃花后直至而今更不疑。那里是他不疑处。师云。桃花依旧笑春风。僧云。已是不疑。玄沙因甚道敢保老兄未彻在。师云。一家有事百家忙曾便礼拜。
    师乃云。一茎草上现琼楼玉殿。一微尘里转大法轮。法法皆宗头头是令。一切处成就。一切处建立。只凭者个力。且道者个是甚^8□几乎触讳。
    解夏小参。结则尽大地一时结。针劄不入水泻不着。解则遍法界一时解。任他风吹又日炙。翠岩眉毛在不在。云门关字常现前。蜡人^8□鹅护雪。总是拈放一边。黑色□杖又摩挲。□囊鞋袋重挑起。一家不管一家事。各自守疆保界。虽然如是。九十日中且道。明甚^8□边事。前三后三三。
    复举。洞山和尚示众云。兄弟家初秋夏未。公案。拈云。洞山老汉豁开一条大路。只要尽大地人共行。虽然如是。且道路头在什^8□处。看脚下。
    上堂。大野凉风飒飒。长天大□两蒙蒙。祖师心印衲僧巴鼻。一时漏泄。自古自今无人遮藏。崇福虽是不消。试为遮藏看(以袖掩拂子云。恶)千眼大悲^8□不见。三贤十圣那能知。
    佛殿释迦安座上堂。一会灵山俨然未散。凌跨今古逼塞虚空。尽大地人仰望不及。森罗万象总在下风。而今面目现在。坐镇寰中。仰冀法轮常转应用无穷。
    上堂。俱胝竖起指头鲁祖见人面壁。冷地看来早是不着便。所以崇福遇缘触境随分知羞。
    冬至小参。天平地平日上月下。阴剥阳生否极泰来。自然有时有节。无端从上没般次汉。罗列阵年□卓。提起烂臭布^8□。一错百错错到而今。未免一年一度挂人唇齿。崇福今夜忍俊不禁。别开一条活路子。教汝诸人管取太平无象。直得崇福山顶枯木开花。太宰府里和气霭然。君子小人各得其宜。正恁^8□时亲切一句作^8□生一气不言含有象。万灵何处谢无私。
    复举沩山问仰山仲冬严寒。公案。师拈云。沩仰父子互相热谩。争奈藏身露影。且道那里是他露影处。具眼者辨取。
    次日上堂。光阴似箭日月如流。事从眼前过。不觉老临头。不干寒暑不涉世缘。如何通信。一冬二冬叉手当胸。
    上堂。僧问。欲识佛性义当观时节因缘。未审是何时节。师云。一等是恁^8□时节。进云。如何是佛性义。师云。头头上明物物上现。进云。赵州云。有佛处不得住。无佛处急走过。三千里外逢人莫错举。此意如何。师云。早是错举了也。进云。僧云。恁^8□则不去也。又如何。师云。也是伶利汉。进云。州云。摘杨花摘杨花。如何委悉。师云。苏鲁苏钱。进云。恁^8□则昔日赵州今日和尚。师云。还知东壁挂胡芦^8□。僧无语。便礼拜。
    师乃云。山是山水是水。草本天上同。山不是山水不是水。指桑骂柳也是寻常。也是寻常。只如一尘未起一沤未发以前消息。向甚^8□处得来(击拂子一下云)诸人若会得。昼锦还乡。其如未然。凤林吒之。
    谢维那知客典座上堂。鸣槌展□击鼓上堂。有照有用有宾有主。有漏笊篱无漏木杓。头头合辙应用无亏。虽然如是。柄^8□在我手里(蓦拈□杖卓一下云)要且大家着力。
    腊八上堂。全提正令佛祖乞命。直饶释迦老子端坐雪山六载。逗到腊月八夜。明星现时。忽然悟去。犹未放过在。何故(击拂子云)我王库内无如是刀。
    岁节小参。年穷岁尽。牛头没马头回。腊尽春来。驴^8□井井^8□驴。文殊维摩撒手归去。拾得寒山抚掌大笑。不是新年头佛法。亦非旧岁因缘。到这里铜头铁额汉。也无^8□觜之处。毕竟如何通信(拍禅状云)东村王老夜烧钱。
    岁旦上堂。昨夜送旧年。今朝迎新岁。现量法门活祖师意。若也横身担荷得去。自然春风和气。不然(击拂子云)又是从头起。
    元宵因雪上堂。开瑞三五节。届上元在处烧灯。以享上帝。崇福随例也点一灯。所以道。一灯点出百千灯。灯灯相续。忽有人出来道。灯灯相续即且置。雪覆千山。因甚^8□孤^8□不白。只向他道。我见灯明佛平光瑞如此。
    三月半上堂。僧问。祖令当行十方坐断。正恁^8□时请师祝圣。师云。云净日月正。僧云。雪^8□示众云。尽大地是解脱门。把手拽不入。此意如何。师云。在甚^8□处。僧云。争奈在门外。师云。唤甚^8□作门。僧云。为甚不肯入。师云。□独不得入。僧无语。师云。果然果然。又有僧问。临济一日示众云。有时夺人不夺境。有时夺境不夺人。有时人境两俱夺。有时人境俱不夺。是何章句。师云。离却四句会取。僧云。如何是夺人不夺境。师云。目前无阇梨。僧云。如何是夺境不夺人。师云。仰面不见天低头不见地。僧云。如何是人境两俱夺。师云。花散鸟不来。僧云。如何是人境俱不夺。师云。天是天人是人。僧云。毕竟如何。师云。天高盖不尽。僧云。猿抱子归青嶂后终。鸟花落碧岩前。者个是夹山境。如何是崇福境。师云。云山苍苍□不水潺潺。僧云。如何是境中人。师云。出头天外看。僧礼拜。
    乃云。日暖风和春色向晚处处桃花开似锦。灵云见处今犹在。不知诸人疑不疑彻不彻。相识满天下。知心能几人。
    四月旦上堂。僧问。猿抱子归青嶂后。鸟Ｒ４花落碧岩前。者个是夹山境。如何是横岳境。师云。云在岭头闲不彻。水流□下太忙生。僧云。如何是境中人。师云。屋头青山青更青。僧云。未审人与境相去多少。师云。高着眼看。僧云。只如赵州。曾到曾不到。一等教他吃茶去。意在甚处。师云。吃茶者方知。僧云。学人即今到此间。和尚有何施设。师云。斋时吃饭去。僧云。成人者少败人者多。师云。知思方解报恩。僧便礼拜。
    乃云。一言道尽与佛祖为师。一言道不尽与人天为师。且道那一言。满地残红春色去。泼天张缘夏初来。
    端午上堂。五月五天中节。时清道泰门安户静。不要张天师李道士□土书符。何必更举善财采药文殊用药。崇福门下自然太平得路。何故如是皇天无亲惟德是辅。
    中夏上堂。九夏过半见成。公案。诸人若会得无事不辨。不妨长连床上吃粥吃饭。其脱未然。更有那一半在。
    解夏小参。金风拂拂秋色澄澄。蛩吟幽砌蝉鸣高树。全彰灵山家风。潜通少林密旨。若是眼里有珠皮下有血。朝游夕处。只领现成。左之右之了无异解。一念万年万年一念。日日是九夏。时时是三秋。更说甚克期取证法制周圆。总是生风起草。正恁^8□时亲切一句作^8□生道雕弓已挂狼烟息。万里歌谣贺太平。
    次日上堂。祖师意百草头衲僧眼□杖头。争如崇福这里。打开布袋结头。东去也得西去也得。不见流处也见流。
    中秋上堂。见成公案更无他说。八月十五中秋令节。寒山子太饶舌。休饶舌。长安夜夜家家月。
    重阳上堂。重阳只是九月九。若说佛法要妙。特地干戈。或赏黄花白醪。俗气不除。何况茫茫涉崄登高。何曾踏着自家活路。且道如何是自家活路。莫是佛殿前僧堂后^8□(良久云)不识。
    上堂。我本无心有此希求。从天降下从地涌出。风从虎云从龙。因甚如此(卓□杖云)物归有主上堂。见成公案□绝商量。浑仑句子未举全彰。直得崇福无开口处。诸人合作^8□生。恶切忌妄通消息。
    为圣一和尚第三年升座。威音那畔一着子。亘古亘今。辉天鉴地。若向这里承当得去。堪报不报之恩。其如未然。更向第二义门露个消息去也(拈□杖卓一下云)二千年前于摩竭陀国亲行此令(又卓一下云)二千年后于日本国中全提此令。不移一丝毫许。崇福久默此要不务速说。今当东福开山圣一和尚迁化之后第三年忌辰。此临嗣法小师龙华长老。今崇福举扬宗乘。不敢囊藏被盖。直得重重说破去(拈□杖又卓一下云)正当恁^8□时。圣一老师在甚^8□处证明此事(靠□杖云)红日当门照清风匝地寒。
    复举。神鼎諲和尚因首山忌日上堂云。山僧自离先师来。有所愿未满。离先师较早始终不相随。今日拟欲哭一声。不知太众容许否。若哭不异俗。若不哭孝敬何在。且道。哭即是不哭即是。众无对。乃云。苍天苍天。师拈云。神鼎和尚可谓是知恩方解报恩。众无对。苍天之中更加冤苦。今日龙华长老于先师忌日。设大斋会。作大佛事。报恩已毕。且道与古人是同是别(良久云)九九元来八十一。
    三月半上堂。僧问。摩尼珠人不识。如来藏里亲收得。如来藏则不问。如何是摩尼珠。师云。照天照地光焰焰。僧云。学人只索一颗珠。和尚倾出一栲栳。师云。一肩担取去。僧云。只如牛头未见四祖时。百鸟为甚Ｒ３花献。师云。彩奔龊家。僧云。见后为甚不Ｒ３花献。师云。落花不上枝。僧云。见与未见则且置。牛头即今在甚^8□处。师云。当面荐取。僧云不因扬德意。争识马相如。师云更须子细始得。僧便礼拜。
    师乃云。春色向晚录暗红稀。满地落花风扫尽。黄莺啼在缘杨阴。衲僧门下不用忉忉。
    结夏小参。山青水绿花笑鸟啼。一一觌体全真。个个当阳漏泄。所以崇福寻常不欲向声前句后鼓弄人家男女。何况三月安居九旬禁足。不异网底游鱼。有什^8□快活处。当头坐断别立生涯。也是生风起草。总不与^8□。未出常情。且道毕竟如何即是(击拂子云)冲开碧落松千尺。截断红尘水一溪。
    复举。僧问睦州。一言道尽时如何。州云。老僧在汝□囊里。师拈云。睦州老儿被这僧一问。直得露出心肝。崇福则不然。忽有人问一言道尽时如何。低低地向他道。且缓缓。
    次日上堂(拈□杖卓一下云)。诸佛于此转大法轮(又卓一下云)诸佛于此结制安居。克期取证。且道取证什^8□法(又卓一下云)莫是这个法^8□(良久云)不是不是。
    结夏小参。僧问。乌兔如驰圣制已临。应节一句愿听举扬。师云。薰风自南来殿阁生微凉。僧云。如何是圆觉伽蓝。师云。青山流水。僧云。如何是平等性智。师云。鹊噪鸦鸣。僧云。毕竟如何安居。师云。头上 漫漫脚下漫漫。僧便礼拜。
    师乃云。世界未分形名未兆。谁是释迦谁是弥勒。如何安居如何禁足。一向恁^8□去。土旷人稀。相逢者少。世界才分形名已兆。释迦自释迦。弥勒自弥勒。青山流水明月白云。顶门上脚跟底。总是圆觉伽蓝。无非平等性智。与^8□告报未出常情。向上全提一句如何委悉(卓□杖一下)千^8□势到岳边止。万派声归海上消。
    举。僧问沩山。如何是道。沩云。无心是道。僧云。学人不会。沩云。会取不会底。僧云。如何是不会底。沩云。只是□不是别人。师拈云。沩山恁^8□老婆心切。争奈者僧不肯承当。今夜还有承当得底^8□。崇福犹有说在。何故无心犹隔一重关。
    次日上堂。僧问。一^8□云片片双□水潺潺。莫是二千年前消息^8□。师云。认着衣前还不是。僧云。衲僧家寻常气宇如王。因甚今朝坐在者里无绳自缚。师云。^7□火如^8□得。僧云。与^8□则龙得水时添意气。虎逢山色长威狞。师云。灵利汉。僧云。记得。古者道。护生须是杀。杀尽始安居。舍得个中意。铁船水上浮。还端的也无。师云。恁^8□人方知恁^8□事。僧云。如何是护生须是杀。师云。上无佛祖下绝己躬。僧云。如何是杀尽始安居。师云。外不见有一物。僧云。如何是个中意。师云。佛祖不知。僧云。铁船水上浮。又如何。师云。轻如鸿毛重如山。僧云。者个则且置。和尚莫别有结制底一句^8□。师云。西天令岩。僧礼拜。又僧问。四月江天雨霁晴。青山万^8□上双眉。衲僧眼里重添屑。九旬禁足事如何。师云。处处逢原。僧云。只如总大千为一伽蓝。促古今为一期限。驱四圣六凡入此网子。还有漏网底^8□。师云。无漏网底。僧云。西天以蜡人为验则不问。东土以铁弹为验意旨如何。师云。团^8□无缝罅。僧云。蜡人铁弹相去多少。师云。西天东土路迢迢。僧便礼拜。
    师乃云。衲僧家三月安居九旬禁足。如虎靠山似龙得水。因甚如是(击拂子云)水自竹边流出。冷风从花里过来香。
    谢书记秉拂上堂。僧问。诸佛行不到处如何说。师云。一步是一步。僧云。行说俱到。是何人分上事。师云。出头天外看。僧云。记得。干^8□示众云。举一不得举二。放过一着落在第二。意旨如何。师云。松本直棘本曲。僧云。云门出众云。昨日有人从天台来。又行南岳去。如何委悉。师云。知音知后更谁知。僧云。^8□云。典座来日不得普请。毕竟如何。师云。有问有答。僧云。恁^8□则碑文刊白字。当道种青松。师云。好个一句。又有僧问。时节因缘则不问。如何是向上宗乘事。师云。须弥山。僧云。恁^8□则佛祖退身有分。师云。非但佛祖。僧云。记得庞居士问马祖。不昧本来人请师高着眼。祖直上觑。此意如何。师云。目前分明。僧云。士云。一种没弦琴唯师弹得妙。祖直下觑。又如何。师云。赞叹有分。僧云。士礼拜祖便归方丈。意在何处。师云。路入桃源深更深。僧云。者个则且置。如何是和尚为人处。师云。还觉脑门重^8□僧便礼拜。
    师乃云。通天有路不许夜行。大道无人投明须到。且道因甚如是。一字不着划。八字无两^2□。
    解夏小参。横岳一^8□青。黯黯以长时现前。双□泉水声。潺潺而日夜常流。诸人于此结制安居。朝游夕处足观饱味。意不停玄眼不挂户。今则三期告满圣制周圆。个个顶天覆地。人人鼻直眼横。内无所修。外无所证。然则只知开田种粟昼□夜寝。且道文殊三处度夏又作^8□生(良久云)有意气时添意气。不风流处却风流。
    复举洞山万里无寸草处去公案。师拈云。洞山恁^8□指示人。不觉全身入草。石霜只要相见。洞山未免同在草里。崇福则不然。初秋夏末兄弟东去西去。各自途中善为。
    次日上堂。布袋头结大地绝行踪。布袋头开通界通活路。且道结底是开底是西风一阵来落叶两三斤。
    重阳上堂(拈起□杖云)我若拈起。汝向未拈起时作道理。我若未拈起。汝向拈起处作主宰。大众还会^8□(卓□杖云)采菊东篱下。悠然见南山。
    开炉上堂。堆堆坐拥寒炉。片片频烧落叶。谁管无宾主话。说甚三界唯心。但得些子火种在。自然暖气胜于春。
    上堂。要得现前莫存顺逆。祖师恁^8□道。无途辙中翻成途辙。且道顺时逆时寒时热时何时不现前。虽然如是。如何是现前底道理(良久云)开眼也着合眼也着。
    浴佛上堂。净法界身本无出没。不知今日更浴那个佛。诸人若也会得。亲见释迦老子。其脱未然。崇福下座顶门上泼一杓恶水去也。诸人急着眼看。
    结夏小参。岳^8□峭峻难穷其顶。戒岸池深莫测其源。若也测得其源。四大海水只在一滴。若是穷得其顶。百亿须弥只在一尘。所以道。一毫头上识得根源。十世古今始终不离当念。一念万年万年一念。尘劫来事只在而今。等是恁^8□时节。何不便领取去。那堪更说三月安居九旬禁足。然虽如是。见^8□便知火处会去。饭熟已多时。其脱未然(击拂子云)西天令严。
    复举。临济侍德山次山云。老僧今日困。济云。寐语作什^8□。山拟拈棒。济掀倒禅床。师拈云。若是崇福。当时才闻道老僧今日困。便云。诸和尚吃茶。免见彼此干戈相待。何故老不以筋力为能。
    次日上堂。三月安居布袋头结。坐断要津圣凡路绝。正当恁^8□时汝等诸人向甚^8□处出气(卓□杖一下)。
    谢书记秉拂上堂。碧云流水明月清风。不是禅不是道不是物。且道是何章句。文彩已彰。
    端午上堂。崇福从来收得些子灵药。囊藏被盖久矣。今朝午节。信手拈来布施大众(蓦拈□杖示众云)不唯点铁成金。亦乃转凡成圣。佛病祖病身病意病。一切之病悉皆除之。且道是什^8□药得恁^8□奇特神仙秘诀父子不传。
    上堂十五日以前白云不敢白。十五日以后青山未为青。正当十五日。白云自白云。青山自青山。崇福恁^8□道。还有为人处也(良久云)无仁者见之谓之仁。智者见之谓之智。
    解夏小参。天是天地是地。山是山水是水。四月十五日也与^8□。七月十五日也与^8□。不移易一丝毫许。虽然如是。才拟与^8□。便不与^8□穷即变变即通。看看拂子吞却乾坤大地。正恁^8□时天不是天地不是地。山不是山水不是水。若向这里转得身吐得气。不妨依旧天是天地是地。山是山水是水。拂子是拂子。所以道。佛法二千年不移一丝毫许。这个即且置。只如解制自恣底一句作^8□生道(良久云)四海而今清似镜。行人莫与路为雔。
    复举。僧问云门大师。初秋夏末东去西去。前程忽有人问。未审如何只对。门云。大众退后。僧云。某甲有什^8□过。门云。还我九十日饭钱来。拈云。云门大师放去牧来如风如电。虽然如是。且无大人相。或有人问崇福。向他道。前二三后三三拟如何蓦口便打。
    次日上堂。为宗师者。只贵以本分事接人。崇福一夏九旬之内。咬定牙关。不曾与兄弟说着本分事。何故如此。逢人且说三分话。未何全抛一片心。
    上堂举。乳源和尚示众云。西来的的大意不易举唱。时有僧出。源云。什^8□时节出头来便打。师拈云。乳源老汉觌面当机。可惜这僧不肯承当。旦道崇福者里还有人承当得^8□(良久云)。有即有只是无人知。
    开炉上堂。崇福开炉诸方不同。寒时不向火。自然暖气相洽。热时不乘凉。自有清风彻骨。何故如是(卓□杖云)百丈道底。
    冬至小参。群阴剥尽。屋头山色静悄悄。一阳复生。门外水声闹浩浩。闹浩浩处静悄悄。静悄悄处闹浩浩。有来由没巴鼻。石笋抽条三两枝。铁树花开数孕秀。要且不是佛法道理。也只是时节因缘。且道是什^8□时节。用甚^8□因缘(喝一喝云)曹溪门下切忌俗谈。
    复举。僧问多福。如何是多福一丛竹。福云。一茎两茎斜三茎四茎曲。虚堂先师拈云。往往知多福不知竹。往往知竹不知多福。师拈云。大凡衲僧家见烟处便知火。虚堂和尚因甚恁^8□道。还委悉^8□。鹤有九皋难翥翼。马无千里谩追风。
    次日上堂。一冬二冬叉手当胸。二十一二十二两手摸鼻。诸人若也会得。恰如白衣拜相庆快平生。其或未然。冬至到寒食一百单五。
    腊月旦上堂举金^8□有僧参。^8□云。吾有一则因缘举似□。切忌错会。僧作听势。^8□云。早错了也。僧拂袖便出。^8□云。雪上更加霜。师拈云。高山流水子期能听之。是则是。且道。^8□云。雪上更加霜。又作^8□生。无限清风来未休。
    上堂。言而足终日言尽尽道。言而不足终日言而尽物。且道道与物是一是二一冬二冬二冬叉手当胸。
    除夜小参。崇福山前戒岸寺畔。有一片田地。自古自今不曾变易。来来往往千千万万。未曾踏着。若也亲曾踏着得。脚跟下硬纠纠地。要行则三世诸佛把手共行。要住则历代祖师眉毛厮结。森罗万象总在里许。清风浩浩明月凛凛。逗到腊月三十日。也只是恁^8□。腊尽春回依旧如前。且道是什^8□田地(卓□杖云)契券分明。
    复举。僧问谷隐慈照禅师。如何是道。照云。腊月三十日。师拈云。古人恁^8□道。如啭虫御木偶尔成文。忽有人问崇福。如何是道。即向他道。角奏旧年曲。花开新岁枝。
    元宵上堂。风萧萧雪漫漫。古佛心只。而今且道以何为验(良久云)过去灯明佛本光瑞如此。
    佛涅槃上堂。僧问。雨洗淡红桃萼嫩。风动浅碧柳丝轻。如何是瞿昙面目。师云。慈颜已露。僧云。奈何露柱横点头。师云。将谓无人证明。僧云。记得。世尊临入涅槃。文殊请佛再转法轮。世尊咄云。文殊。吾四十九年住世。未曾说一字。汝请吾再转法轮。是吾曾转法轮乎。此意如何。师云。平生肝胆向人倾。僧云。毕竟转法轮不转法轮。师云。离却两头看。僧礼拜。
    师乃云。百花竞发。万物敷荣。瞿昙示灭。迦叶攒眉。引得波旬失笑。一片涅槃身。头头都漏泄。至今千古难遮掩。狼籍年年二月春。
    三月旦上堂。春色向晚落花满地。灵山一会俨然未散。拈花微笑万古现成。更有何人眼如流星(喝一喝云)大家在这里。
    三月半上堂。春风浩浩春雨微微。水满溪□风扫落花。好个衲僧巴鼻。没巴鼻有来由。贬得眼来。三千里。
    举。僧问云门。如何是净清法身。门云。山花开似锦。□水湛如蓝。师拈云。韶阳老人恁^8□道。是即是矣。诸人恁^8□会。即未可在。且道利害在什^8□处。具眼者试辨看。
    浴佛上堂。声前一路。佛未出世时早是漏逗。未后一机。佛出世后处处成现。直饶恁^8□会得去。要见释迦老子。太远在。何故。岂不见道。天上天下唯我独尊。
    上堂僧问。一机一境尽落今时。不涉化门如何通信。师云。南地竹北地木。僧云。露柱暗中横点头准。师云。更有知音在。僧云。只如马祖升堂百丈卷席。意在何处。师云。烧塼打着连底冻。僧云。祖便下座归方丈。又如何。师云他家自有通宵路。僧云。恁^8□则鲸吞海水尽露出珊瑚枝。师云。更进一步看。僧云。稛载而往垂橐而归。便礼拜。
    师乃云。浑仑句子现成公案。从上佛祖提掇不起。天下衲僧名状不出。才涉思惟白云万里。崇福今朝快便难逢。分明说破去。山前麦熟也未。
    结夏小参。遍法界即圆觉伽临。何处不安居。尽大地是衲僧自己。阿谁不平等。况是鸟啼山林。显扬世尊密语。水流□下。潜通古佛心宗。头头合辙处处逢原。恁^8□会得。剑树刀山任意游戏。镬汤炉炭要入便入。如是护生如是禁足。方始为沙门行履处。其如未然。长连床上有粥有饭。
     复举。僧问云门大师。如何是直截处。门云。主山后。僧云。谢师指示。门云。合取皮袋师拈云。云门大师是即是。崇福即不然。忽有人问。如何是直截一路。便云。法堂前。待他道谢师指示。只向他道。礼拜了退。
    次日上堂举。五祖云。今日结夏无可供养大众。作一家宴管待诸人。遂举手云。罗啰招罗啰遥逻啰送莫怪空□。伏惟珍重。师拈云。五祖老人好个家宴。只是节拍全无。崇福今日结夏。也是与大众作个家宴。德山歌云门曲。毡拍扳无孔笛。一时吹唱闹热丛林。教诸福德拔贫作富。拈拄杖卓一下云。一曲两曲无人会。两过青山溪水深。
    上堂。五月初一不举旧时话头。只扰现成公案。与诸人相见。蓦拈□杖卓一下云。山前麦熟也未。
    端午上堂。崇福寻常不说禅不说道。□食淡饭随分过时。今朝五月五天中节。却请□杖子通个消息。拈□杖卓一下云。天行已过使者须知。
    五月半上堂。人人自有一片田地。四至界畔晓然明白。诸人若也一踏踏着。行住坐卧常在其中。左之右之无是不是。饭食安眠未为分外。虽然如是。且道其中事又作^8□生。击拂子云。薰风自南来微凉生殿阁。
    中夏上堂。举梁山因真园头问。家贼难防时如何山云。识破不为冤。真云。识破后如何。山云。贬向无生国里。真云。莫是他安身立命处。山云。死水不藏龙。真云。如何是活水龙。山云。兴波不作浪。真云。忽然倾湫倒嶽时如何。山下座扭住云。不得湿却老僧袈裟角。若有人问崇福家贼难防时如何。只向他道。和赃败阙。败阙后如何。藏身无路。
    七月旦上常。暑退凉生树凋叶落。时节因缘不相慢。林下衲僧机用活。崇福门庭从此昌盛。且道以何为验。击拂子云。秋至雁含芦。
    解夏小参。僧问。九夏赏劳请师方荐。师云。清风动遍野塞雁鸣长天。僧云。便恁^8□去时如何。师云。更须子细。僧云。临济有三句。如何是第一句。师云。黄叶落虚庭。僧云。如何是第二句。师云。昆仑嚼生铁。僧云。如何是第三句。师云。无也铁锤当面掷。僧云。三句分明蒙指示。向上宗乘又如何。师云。天高盖不尽。僧便礼拜。又有僧问。圣制已圆秋风满面。正与^8□时愿听提唱师云。秋林叶落秋月当户。僧云。恁^8□则有意气时添意气。不风流处又风流。师云。更有奇特在。僧云。记得。翠岩示众云。一夏为兄弟东语四话。看翠岩眉毛在^8□。意在何处。师云。烂泥里有刺。僧云。保福云。作贼人心虚。如何委悉。师云。贼知贼。僧云。长庆云。生也又如何。师云。两重公案。僧云。云门云。关毕竟如何。师云。突出难辨。僧云。只如三古德扶起翠岩。门风还有优劣也无。师云。同途不同辙。僧云。当时若见翠岩道看眉毛在^8□。未审和尚如何只对。师云。觌面相瞒。僧云。学人今夜小出大遇。便礼拜。
    师乃云。九旬制内崇福一众。眼不挂户意不停玄。水边林下忘怀绝照。石上松根啸月眠云。今则法岁周圆三期告满。要行便行。要坐则坐。不离当处逍遥物外。□杖头边起清风。草鞋跟底乾坤阔。说甚万里无寸草。彩奔龊家。堪笑出门是草。随娄搜汉。种粟开畬。昼□夜寝。又是灵龟拽尾。崇福门下总不与^8□。毕竟如何行覆(卓□杖一下)大鹏一举九万里。
    举。云门问僧。何处来。僧云。岳山来门云。吾不曾与人葛藤。乃云来。僧近前。门云去。师拈云。云门大师教人近前退后。早是葛藤了也。崇福即不然。问僧何处来。待僧云岳山来。劈脊便打。何故。吾不曾与人葛藤。
    次日上堂。僧问。禁足安居困鱼止泺。克期取证钝鸟栖芦。今朝解制如何转身。师云。遍界活路通。僧云。恁^8□则青山录水草鞋底。明月清风□杖头。师云。前面逢着虎。莫道翁翁不道来。僧云。记得。洞山示众云。兄弟初秋夏末。直须向万里无寸草处去。意旨如何。师云。也是草里汉。僧云。石霜云。何不道出门便草。又如何。师云。不知脚下草还生。僧云。山闻云。大唐国里能有几人。如何理会。师云。千里同风。僧云。只如万里无寸草处如何去。师云。急走过。僧云。前程忽有人。问着和尚今夏事。未审如何只对。师云。前三三后三三。僧便礼拜。又有僧问。袖头打领腋下剜襟则不问。独脱底句愿听举扬。师云。脚头脚底起清风。僧云。尚涉廉纤在。师云。韩□逐块。僧云。只如自恣斯临法堂新开。还有新底佛法也无。师云。灯笼挂露柱僧云。记得。临济示众云。赤肉团上有一无位真人。常在诸人面门出入。未证据者看看。此意如何。师云。觌面当机更无回互。僧云。时有僧出问。如何是无位真人。济檎住云。道道。如何领略。师云。迅雷不及掩耳。僧云。僧拟议。济托开云。无位真人是何干屎橛。又如何。师云。曲不藏直。僧云。岩头闻得不觉吐舌。是何心行。师云。知音知后更谁知。僧云。雪^8□云。临济大似白拈贼。还识得临济也未。师云。早被雪^8□觑破。僧云。毕竟如何是无位真人。师云。高着眼看。僧云。与^8□则粉骨碎身未足酬。师云。知恩方解报恩。僧便礼拜。
    师乃云。暑退凉生树凋叶落。林下衲僧全机独脱。露柱灯笼个个心空。狸奴白牯一一眼活。虽然如是。崇福□杖子犹未点头在。何故楚鸡不是丹山凤。
    八月旦大风后上堂。显大机发大用。入门便棒。入门便喝。恰如疾风卒雨倾湫倒嶽。虽然如是。冷地看来费力不少。所以崇福顺时保爱坐致太平。且道因甚^8□如是。良久云。岂不见道。万般施设不如常。
    中秋上堂。灵山指月曹溪话月。当头未出光影。南泉拂袖归去。犹落第二。长沙一踏踏倒。用得一半。且道如何是那一半。以拂子打圆相云。团团离海峤。渐渐出云衢。
    九月旦上堂。风飒飒雨蒙蒙。黄叶满地塞雁横空。不是佛法要妙。也只是时节因缘。且道今日是什^8□时节。有什^8□因缘。大众若也会得。不妨途中受用。其如不然。一任世谛流布。
    开炉上堂。大地为炉须弥为炭。崇福家风未是寂寥。且去火边坐切忌更商量。喝一喝。
    冬至小参。僧问。葭管飞灰绣纹添线。不涉时节请师提唱。师云。天高东南地倾西北。僧云。沩山问仰山。仲冬严寒年年事晷运推移事若何。仰山叉手进前而立。意旨如何。师云。乱呈懞袋。僧云。沩云。情知汝答此话不得。又如何。师云。烂泥里有刺。僧云。沩山又以此话问香严。严云。某偏答得此话。沩云。汝何。严叉手进前而立。如何领略。师云。同坑无异土。僧云。沩云。幸遇寂子不会。毕竟如何。师云。眼观东南在西北。僧云。和尚今夜彻底老婆。师云。更进一步看。僧便礼拜。
    师乃云。群阴消尽葭灰未飞。戢玄机于未兆以前。一气潜通律管先知。藏宜运于即化之际。洞山掇退□卓。皓老布^8□不洗。沩仰父子进前退后。总不出这里。所以崇福只据现定应时纳祐。还他否极泰来。自然有时有节。何故如是。良久。皇天无亲惟德是辅。
    举。荷泽到思和尚处。思问云。何处来泽云。曹溪。思云。曹溪意旨如何泽振身而立。思云。犹带瓦砾在。泽云。此间莫有黄金^8□。思云。纵有向甚处着。师拈云。二老相见宾主历然。虽然未得剿绝在。若是崇福。待他问此间莫有黄金^8□。便与一拳。何故。黄金自有黄金价。终不和沙卖与人。
    次日上堂。僧问。朔风拂地卷黄叶。门外千^8□凛寒色。正与^8□时愿听举扬。师云。冬日熙熙当门照。僧云。恁^8□则岸柳未开眼。庭梅先发花。师云。劫外春风动。僧云。佛眼远禅师寒夜孤坐拨炉见火一豆许云。深深拨有竺子。遽阅儿上传灯录。到破^8□堕因缘。忽然大悟。还端的也无。师云。如贫儿得宝。僧云。圆悟因以青林搬土话验之。乃云。且喜远兄便有活人之句。又如何。师云。知音知后更谁知。僧礼拜。
    师乃云。天寒人寒大家在者里。便与^8□去都无疑罅。崇福今朝略通一线路去。管取普天和气(击佛子云)直得一阳来复。人人东过西西过东。个个拜。底拜贺底贺。何故如是。一气不言含有象。万灵何处谢无私。
   上堂。干^8□示众。举一不得举二。放过一者落第二。云门出众云。昨日有人从天台来。今日却往南岳去。^8□云。典座来日不得普请。师拈云。毡拍板无孔笛。狭路相逢音彻青宵。崇福也是举一去也。今朝腊月初一日。诸人切忌道着。来日初二日。
    除夜小参。只这一枝拂真□榈铁作骨。自古至今未尝变易。年穷岁尽。也是乌散散地。腊去春回。依旧如前。然虽如是。拈起也天回地转。放下也风行昌偃。不拈不放应时纳祐。坐致太平。且道这一枝拂子。凭个什^8□得恁^8□奇特。良久云。只许老故知不许老故会。
    复举。僧问谷隐慈照禅师。如何是道。照云。腊月三十日。师拈云。好大众。一片皓玉无瑕。切忌动着。何故。雕文丧德。
    正旦上堂。大机圆应大用无言方。如天普盖似地普擎。风从虎云从龙。且道因甚^8□如是。拈□杖一下云。彩奔龊家。
    上堂。古者道法轮未转食轮先转。崇福这里法轮常转食转未转。忽若两轮共转时如何。蓦拈□杖连卓两下云。三世诸佛立地听。森罗万象齐鼓舞。
    三月旦上堂。孟春犹寒。孟夏渐热。诸人自合知时节莫待山僧开口说。黄莺枝上分明说。且道说个什^8□。喝一喝。
    三月半上堂。桃花红梨花白。灵云悟处尚依然。玄沙未彻无人识。无人识。令悟特地忆南泉。
    结夏小参。天际日上月下。槛前山青水录。南斗七北斗八。牛头没马头回。幸自恬然无一事。二千年前大觉世尊。事不获已摸画样。唤作圆觉伽蓝平等性智。若圣若凡情与无情总在里许。据菩萨乘修寂灭行。从兹致令后代儿孙个个望梅林止渴不见有一人独脱底汉。崇福拂子今夜忍俊不禁。出来一击击碎灵山多年窠窟。以拂子击一击云。一击击碎了也。又向甚^8□处禁足护生。良久云。切忌停囚长智。
    复举。药山和尚坐次。有僧来参问云。和尚兀兀地思量个什^8□。山云。思量不思量底。僧云。不思量底如何思量。山云。非思量。师拈云。药山老汉一等是老婆心切。虽然如是。大众还知不思量底^8□。良久云。分明记取。
    次日上堂。灵源不昧。举万法而全彰。妙用繁兴。称法界而齐起。行一步踏着瞿昙眼睛。举一指筑着达磨鼻孔。恁^8□禁足恁^8□安居。贬眼便过一夏。其或未然。西天令严。
    谢藏主秉拂并斋上堂。有一句子百味具足。从上佛祖提持不到。一大藏教核载不及。今日快便难逢。崇福信手拈出供养诸人。蓦拈□杖掷下云。□□易饱细嚼难饥。
    解夏小参。横岳^8□顶峭峻巍巍。千古万古到者还稀。雾拥云屯日炙风吹。历代祖师仰望不及。天下衲僧着脚不得。今夏九十日内。八十余员禅和。同此结制安居。各自克期取证。风前月下两两三三。林边水际任意游戏。今则法岁周圆。且道还有一个半个亲到顶□底^8□。其或未然。击拂子云。千^8□势到岳边止。万派声归海上消。
    复举。有僧到。仰山云。从甚^8□处来。僧云。山来。山云。曾到五老^8□^8□。不曾到。山云。阇梨不曾游山。云门大师云。仰山此语慈悲之故有落草之谭。师拈云。仰山恁^8□道。当时大唐国里能有几人知。云门着得此一语。殊不知落草之谭愈甚。具眼者辨取。
    次日上堂。结是谁结。虚空钉橛。解是谁解。虚空剥烈。解结以前见得亲。千里万里一条铁。
    重九上堂。僧问。汾阳云。重阳九日菊花新。意旨如何。师云。现成公案。僧云。临济会下两堂首座相见齐下喝时如何。师云。也有照也有用。僧云。有僧问。这两喝还有宾主也无。济云。宾主历然。又如何。师云。文彩已彰。僧云。人天众前盖覆伊^8□也无。师云。无处盖覆。僧云。为甚无处盖覆。师云。宾主历然。僧便礼拜。又僧问。重阳九日风光别。处处楼台醉倒人。不入这般保社。和尚如何施设。师云。天高万象正。僧云。只如步步登高底人。还踏着向上一路也无。师云。蹉过也不知。僧云。记得。僧问古德。如何是祖师西来意。德云。东篱黄菊。意旨如何。师云。突出难辨。僧云。请师拈起一枝看。师云。未拈起时全机显露。僧礼拜。
    师乃云。苗花发旧丛。茱萸凝烟紫。塞雁鸣长天。蟋蟀吟草底。古佛心祖师意一时漏泄。因甚如是。良久云。时节既至。
    虚堂和尚忌拈香。太宋凌霄^8□顶收得多年囊藏被盖。日本崇福山中拈来几回熏天炙地。斤两无多根黄有异。休说巴陵三转语。只要遍界香风起。
    十月半上堂。举。明招谦和尚示众云。这里风头稍硬。旦归煆处商量。众随后到。招云。才到暖处便见瞌睡。便趁散。师拈云。明招老汉和盘掇出夜明珠。可惜当时一众里无筋。随人上下。大众若也会得。一场富贵。其或未然。切忌商量。
    冬至小参。六阴剥尽。戢群机于未兆。一阳来复。含万象于不言。直得铁树开花石^7□抽条。君子小人各得其宜。情与无情同展欣颜。太宰府里崇福山头。和气霭然。虽然如是。仲冬严寒晷运推移日南长至。皓老布裙依前赫赤。又作^8□生。阴阳不到处分外好风光。复举。沩山问仰山。不问即今事。自古事如何。仰山叉手进前。沩云。犹是即今事。仰山叉手退后。沩云。我屈汝汝屈我。师拈云。仰山进前退后。步涉踏着古今一路。还知沩山年老心孤^8□。汝屈我我屈汝。

    次日上堂。^8□玑未动全机独脱。一气不言万象历然。一切见成了无欠少。所以崇福顺时保爱坐致太平。何故。击佛子云。阳气发时无硬地。
    元宵上堂。僧问。昔日瞿昙以无所得受燃灯之记。还端的也无。师云。承虚接响。僧云。西天迦叶初传灯。如何是传底灯。师云。辉天鉴地。僧云。迦叶已传龙潭为甚吹灭。师云。只要大家暗中行。僧云。后来僧问捍林。如何是室内一盏灯。林云。三人证。龟成□。意旨如何。师云。千闻不如一见。僧云。忽有人问如何是室内一盏灯^8□。师云。露柱放光。僧云。恁^8□则处处发光辉去也。师云。果然果然。僧礼拜。
    师乃云。春日晴春光美。春蝶舞春风。春鱼弄春水。黄莺枝上语。锦雉溪畔啼。无限好风景。一时都漏泄。且道是甚祥瑞。过去灯明佛本光瑞如此。
    二月旦上堂。僧问。向上全提铁壁银山。放开线路如何相看。师云。十分春色满江湖。僧云。莫便是和尚为人处^8□。师云。□耳^8□无聪。僧云。世尊昔日。向百万众前拈起一枝花。意在那里。师云。突出难辨。僧云。只有迦叶破颜微笑。未审见何道理。师云。赤眼撞着火柴头。僧云。世尊乃云。吾有正法眼藏付嘱摩诃迦叶。如何是正法眼藏。师云。桃花红李花白。僧云。毕竟有分付耶无分付耶。师云。承虚接响。僧云。只如即今日暖风和百花竞开。向甚处见世尊。师云。当面蹉过。僧云。灵山一会俨然未敬^8□。师云。只见得一半。僧礼拜。又有僧问。谈玄说妙好肉剜疮。竖拳下喝平地波澜。如何是直截一路。师云。天高群象正。僧云。争柰尚涉迂曲。师云。韩□逐块。僧云。恁^8□则家家门首透长安。师云。看脚下。僧云。记得。僧问云门。如何是清净法身。门云。花药拦。意旨如何。师云。劈腹剜心。僧云。僧问。便恁^8□去时如何。门云。金毛狮子。又作^8□生。师云。未敢相许。僧云。今日问和尚。如何是清净法身。师云。云在岭头闲不彻。僧云。便恁^8□去时如何。师云。邯郸耶学唐步。僧云。者个则且置。如何是法身向上事。师云。水流□下太忙生。僧礼拜。
    师乃云。教中道。十方佛土中唯有一乘法。一花开天下春。一尘起大地收。大众会^8□。若地迟疑。□杖子重说偈言去。卓□杖一下云。但愿春风齐着力。一时吹入我门来。
    上堂。结夏后过半月。不问寒山子。不论水牯牛。诸人上来问讯。山僧合掌低头。有照有用有宾有主。且道因甚如是。良久云。风从虎云从龙。
    端午上堂。今朝端午节。崇福不说禅。提起一枝拂子。自然应时门安户静。且道因甚如是。击拂子云。东山下左边底。
    解夏小参。即心即佛山青水录。非心非佛树凋叶落。不是心不是佛风飒飒水冷冷。等是恁^8□时节其柰土旷人稀。今则法岁周圆三期告满。崇福未免言荐赏劳去也。拈□杖卓一下。
    复举。仰山问讯沩山。山云。一夏不上来在下面何所务。公案。师拈云。沩仰父子当时一夏不空过。崇福门下一众一夏都无所务。山僧亦无所作。且道空过耶不空过耶。具眼者试辨看。
    上堂。九旬安居今已满。林下衲僧活路通。踏翻大地无寸土。横担榔^8□舞秋风。然虽如是。崇福犹有说在。拈□杖一画云。莫过于比。
    中秋上堂。十五日以前风清月白。十五日以后月白风清。正当十五日。此夜一轮满。清光何处无。
    九月旦上堂。头头是物是。塞雁过长空。野鹿叫林底。屋头山门前水。一一非他物。个个归自己。且道如何是自己。良久云。吾无隐乎尔。
    上堂。如来禅祖师意。岭上白云□下流水。百草头边十字街里。头头是物物是。何故如是。卓□杖云。万物非无主。
    谢众客上堂。赵州和尚云。宗师者顺是以本分事接人始得。师云。诸人上来问讯。山僧低头合掌。且道还契得本分事也无。良久云。客是主人相师。
    十月半上堂。崇福寻常不说禅不说道。遇饭吃饭遇茶吃茶。应时纳祐随宜施设。诸天雨花无路。魔外潜觑无门。便恁^8□去时如何。昆仑嚼生铁。
    冬至小参。僧问。阴尽阳生碓觜开花。不涉时节愿听提唱。师云。云净日月正。僧云。松源有三转语。还许学人咨参也无。师云。问将来。僧云。大力量人因甚届脚不起。师云。一步是一步。僧云。开口因甚不在舌头上。师云。鸦鸣鹊噪。僧云。明眼人因台脚下红丝线不断。师云。贪程太疾。僧云。恁^8□则昔日松源今日和尚。师云。□向甚处见松源。僧无语。师云。当面蹉过。僧礼拜。又有僧问。阴魔沮伏阳气发生。正与^8□时请师指示。师云。枯木生花铁树抽枝。僧云。僧问巴陵。祖意教意是同是别。陵云。鸡寒上树鸭寒下水。此意如何。师云。山青水录。僧云。僧问。如何是吹毛剑。陵云。珊瑚枝枝撑着月。又作^8□生。师云。寒光凛凛逼人寒。僧云。僧问。如何是提婆宗。陵云。银□里盛雪。如何委悉。师云。明明历历。僧云。如何是祖意。师云。少室^8□前雪未消。僧云。如何是教意。师云。鹫^8□山色青更青。僧云。是同是别。师云。向上着眼看。僧便礼拜。
    师乃云。群阴剥尽大地平沉。清寥寥白的的。黄梅石女无处藏身。少室铁牛安眠露地。一气潜通万物敷荣。暖烘烘闹浩浩。露柱灯笼满面光生。狸奴白牯同展欢颜。直得崇福山中和气熏春。佛法世法一时昌盛。以何为验。良久云。露。
    举。僧问赵州。如何是道。州云。樯外底。僧云。不问这个道。州云。问那个道。僧云。大道。州云。大道透长安。师拈云。大道没遮障。坦然透长安。纷纷问路者。可怜自作难。大众还知大道^8□。看脚下。
    次日上堂。僧问。六阴剥尽一阳复生则不问。如何是不迁义。师云。日出东方夜落西。僧云。恁^8□则一冬二冬叉手当胸。师云。好个一语。僧云。兜率有三句。还许咨参也无。师云。何妨问将来。僧云。参玄只图见性。即今上人性在什^8□处。师云。遍界不曾藏。僧云。已得见性脱生死。眼光落地时如何脱。师云。唤其^8□作生死。僧云。脱得生死须知去处。四大分散时向什^8□处去。师云。山自山水自水。僧云。向上更有事也无。师云。有僧云。如何是向上事。师云。向下荐取。又有僧问。冬至月头卖被买牛。冬至月尾卖牛买被。意旨作^8□生。师云。见成公案下下会取。僧云。如何是冬来事。师云。白雪满天。僧云。不因一番寒彻骨。争得梅花扑鼻香。师云。好个消息。僧便礼拜。
    师乃云。仲冬严寒晷运推移。枯木开花^8□河焰起。左之右之吉无不利。何故。卓□杖云。阳气发时无硬地。
    灯节上堂。一灯才明。百千世界无量国土一时即明。若佛若祖有情无情。于此光中各住自位。得大安乐之地。同受燃灯之记。且道是那一灯。
    浴佛上堂。我今灌沐诸如来。见^8□见^8□。净智庄严功德聚。突出难辨。五浊众生令离垢。泥里洗上块。同证如来净法身。大家在这里。崇福恁^8□说。早是将一杓恶水泼诸人了也。虽然如是。知恩者少负恩者多。
    结夏上堂。青春已去朱夏初临。薰风南来展阁生凉。正是诸佛出身时节。说甚安居禁足克期取证。虽然如是。一日不作一日不食。
    兴德寺佛殿安释迦升座。佛身无为触处全真。等应尘刹豁周沙界。无形而现相相炳然。无声而说法法无尽。若也不落见闻见得亲切。不涉声色闻得分明。便知灵山一会俨然未散。其如未然。三拜起来高着眼看。
    谢书记秉拂上堂。诸佛说不到处。列祖提不起底。未开口时文彩全彰何也。画前元有易删后更无诗。
    端午上堂。青山流水明月白云。头头是活祖师意。人人莫作死法会。崇福与^8□告报意在于何。卓□杖云。五月五端午节。
    上堂。久雨不晴。衲僧皮草向甚^8□处晒朗。崇福今朝画断云雾放出日轮。照天照天地去。以□杖画一画云雨过青山碧。云净日月正。
    中夏上堂。九旬安居今朝过半。数日已来连绵霖雨。烂却瞿昙眼睛。滴破衲僧鼻孔。崇福今月画断云雾。向晴天白日。与诸人相见去也。以□杖画一画云。相见浑无事。不来还忆君。
    焙经上堂。三百余会收拾不上。二千年后提掇不起。积岳堆山风吹日炙。衲僧门下不消一击。击拂子云。六月卖松风。人间恐无价。
    解夏小参。雨洗炎暑遍界清凉。现成公案□绝商量。若向这里会去。开眼合眼无非是解脱。左之右之了无异解。卷舒在我与夺凭谁。虽然如是。解制自恣底一句作^8□生道。击佛子云。秋悉风吹梧桐。落叶两三片。
    复举。临济和尚示众云。有一无位真人。汝等诸人面门出入。未证据者看看。师云。临济老汉未是白拈贼。说甚证据未证据。直下识取元物。何故。青毡元是我家旧物。
    中秋上堂。举。僧问德山。灵山指月曹溪话月。即不问。如何是真月。山云。昨夜三更转向西。师云。德山恁^8□答。昨夜三更大雨下。大众作^8□生会。山僧有一颂举示大众。昨夜三更雨连绵。清光依旧照山川。茫茫总逐明暗底。争识十分桂影圆。
    九月旦上堂。雨萧萧风飒飒黄叶满虚庭鸿雁鸣寥^8□。子细好生观。西来无妙诀有妙诀。大众分明自决。喝一喝。
    上堂。一人发真归源。十方虚空悉皆消殒。五祖云。一人发真归源。十方虚空筑着磕着。崇福则不然。一人发真归源。十方虚空只在毫端。且道故人是同是别。大众试辨看。
    开炉上堂。崇福门庭从来滴水^8□生。今朝开炉寒灰发焰一时暖热。祖意教意赵州无宾主话突在面前。虽然如是。如何是地宾主话。击拂子一下。便下座。
    达磨忌上堂。熊耳^8□前峭峻巍巍。日日清风匝地。夜夜明月流转辉。尽言只履西归去。谁知千古镇长存。且道如何是长存底一句子。良久云。众眼难瞒。
    虚堂忌拈香。生佛未具以前。早有这个世界。才分便见熏天炙地。崇福一年一度当阳拈出。供养这老和尚。要且不是报恩酬德。也只是借水献花。
    上堂。雪山加霜为瑞为祥。妙应无私不用商量。卓□杖一下。千古万古只是者。何必胡僧劝举扬。
    腊月半上堂。祖师云。不是风动不是幡动。仁者心动。巴陵拈云。不是风动不是幡动。向什^8□处着。雪窦云。是风是幡甚处着师拈云。二大老同途不同辙。崇福不然。是风是幡。切忌动着。何故。转喉触讳。
    谢知客上堂。古德云。一喝分宾主照用一时行。喝一喝云。那个是宾那个是主。若也未明。宾主未分。若也明得去。有宾有主有照有用。不妨照用一时行。掷下拂子云。且道照耶用耶。
    元正上堂。日暖风和花红柳录。新年佛法一切成现。崇福与^8□告报。新岁君听得春风影里点头。何故。卓□杖云。大机圆应。
    上堂。春山春春水录。春雨未晴春风复作。春雨春风共不恶。诸人若也会得去。云门露报慈隔。
    佛涅槃上堂。以手摩胸当殷勤。双趺出示露肝心。二千年远无人见。花笑鸟啼二月春。
    二月旦上堂。日暖风和鸟啼花笑。不是如来禅。亦非西祖意。且道毕竟如何。只许老胡知不许老胡会。
    浴佛上堂。指天指地太无端。送语传言泥里辊谩把香汤年年洗。至今千古累儿孙。今日如何为雪屈。卓□杖一下下座。
    结夏小参。一毫头上结制安居。十方虚空一时逼塞。若圣若凡情与无情。总在里许逃出无门。堕在释迦老师影子里。不拘规矩不修练行。酒肆茶坊禁足护生。又落七佛之师奋时途辙。呼唤不回。罗龙不住。要行便行要住则住。活鱍鱍转辘辘。正是而今衲僧用底。未敢相许。且道毕竟如何行履。良久云。若是凤凰儿不向那边讨。
    复举。梁山和尚有颂示众云。我有一枝拂。真棕铁作骨。显道吓蚊虫。指南不相屈。扫除佛祖病。击破衲僧窟。若是上上人。不终唤作物。德山闻云。梁山好颂话作两橛。梁山后闻云。我当时少子细。师拈云。二大老恁^8□道意在于何。大众还知落处^8□。子期与伯牙不是闲相识。
    结夏谢衲班上堂。衲僧家个个眼盖乾坤。人人口吞佛祖。左之右之如龙得水。进前退后似虎靠山。因甚^8□九十日内无绳自缚。卓□杖云。若不入水争见长人。
    谢藏主秉拂上堂。崇福山头一片云。一大藏教说不到。戒岸池底一滴水。天下衲僧看不透。看得透说得到时如何。良久云。君子可八。
    中夏上堂。一百二十日长期。今朝恰过半。崇福不举旧公案。只据现定为汝诸人通个消息。卓□杖一下云。六月卖松风人声恐无价。
    六月半上堂。僧问智门祚和尚。莲华未出水时如何。祚云。莲华。出水后如何。荷叶。师颂云。莲华荷叶离泥水。出未出时绝点埃。无限清香收不得。和风带雨满池开。
    解夏小参。布袋头结大地无寸土。布袋打开遍界通话路。所以衲僧家摩挲□杖抖搂□囊。踏翻仰山畬田。纤尘不立。擘破盐扇子。清风有余。有佛处不肯住。脚下泥深三尺。无佛处急走过。平地上滑如苔。三千里外逢人莫错举。早已错举了也。这个即且置。只如解制自恣底一句。又作^8□生。卓□杖云。一片白云自西自东。
    复举。茱萸和尚大众侍立次。茱萸云。只恁^8□平白立无个说处一场气闷。时有僧出拟问。茱萸云。为众竭力。便归方丈。师拈云。当时才闻道只恁^8□平白立无个说处。一时散去。非但宾主谐和。亦乃免见劳他茱萸为众竭力。
    次日上堂。竖起拂子云。只这个是什^8□。二千年前说不到。十万里来踏不着。今朝解制自恣。分明与诸人看。掷下拂子云。见之不取思之千里。
    重阳谢直岁知客侍者上堂。叉手而立宾主历然。三唤三应家里有人。虽然如是。还知有汾阳老人一句子^8□。卓□杖一下云。重阳九日菊花新。
    九月半上堂。秋叶落秋林脱。秋月圆明秋风飒飒。祖意教意一时漏泄。德山棒头短。临济口门窄。因甚如是。良久云。我常于此切。
    门炉上堂。风减稍硬且归暖处。这里切忌商量。只要应时纳祐。何故如是。击拂子云。觅火和烟得。担泉带月归。
    虚堂忌拈香。世尊三昧迦叶不知。迦叶三昧阿难不知。先师三昧崇福不知。既是彼此不相知。因甚^8□一年一度炷香作礼。呜咿呜咿。无人知此意。令我忆南泉。
    十月半上堂。礼非意相。寒月辉辉。道绝功勋。霜风浩浩。会不会疑不疑。堕坑落□去道转远。毕竟如何。击拂子云。当头霜夜同任运落前溪。
    谢都寺典座浴主上堂。赵州一瓯茶。扬岐栗棘蓬。生姜元是辣。镬汤无冷处。喝一喝云。转喉触讳。
    腊八上堂。明星夜夜现。白雪年年寒。宇宙茫茫人无数。不各何处见瞿昙。大众要见瞿昙^8□。良久云。吾无隐乎尔。
    除夜小参。年穷岁暮。古佛家风。当阳显露。腊尽春回。祖师巴鼻触处现成。便恁^8□去。释迦不用入雪山。达磨不可渡流沙。人人鼻直眼横。个个顶天覆地。坐致太平应时衲祐。三十六旬七十二候。ＱＯ汝不着。其如未然。寒梅香动旧年枝。岸柳施金新岁叶。
    复举。僧问赵州。如何是不迁义。州以手作流水势。其僧有省。师拈云。赵州虽是善应来机。争奈费力不少。今夜忽有人问崇福如何是不迁义。向他道。大尽三十日小尽二十九。
    元日上堂。昨夜送旧年今朝迎新岁。太宰府里藤三源四。崇福山中露柱灯笼。拜底拜贺底贺。一一漏泄我家真机。头头发浑灵山密旨。山僧省得一半气力。何故。击拂子云。花开不假栽培力。处胡春风管带伊。
    因讲经上堂。世尊四十九年横说竖说。未曾说一字。崇福三十余日谈玄谈妙。未曾谈一法。且道如何是不谈底事(卓□杖一下云)三段不同帐归上科。
    谢进退两班上堂。三脚驴儿触角麒麟。一进一退宾主历然。栴檀叶叶香风起。须知镬汤无冷处。
    结夏小参。绿暗红稀孟渐夏渐热。等是恁^8□时节阿那个是圆觉伽蓝。唤什^8□作平等正智。所以崇福一众八十余员。不守西天影子。岂堕东士时机。无一丝毫安居禁足底事。崇福也是不敢错误诸人一丝毫许。只要各各自行一条活路子。风前月下山边水际。任意遨游自由自在。何故。卓□杖云。但有路可上。更高人也行。
    复举。天平漪和尚行脚时参西院。每云。莫道会佛法。觅个举话底也无  。一日西院召云。从漪。平举头。院云。错。平行两三步。院又云错。平近前。院云。适来者两错。是西院错上座错。平云。从漪错。院云错平休去。院云。且在这里过夏。待上座商量者两错。平当时起去。后住院谓众曰。我当时被风吹。过四明长老处。教他连下两错。更留我商量者两错。不道那时错。发足南方时早错了也。师拈云。天平恁^8□道转见败阙。若是当时。待他道西院错上座错。喝一喝便行。不惟觑破西院肝胆。亦乃免见后人捡责。虽然如是。崇福今夏切忌商量者两错。
    次日上堂。三百余会不博一笑。十万里来伎穷三拜。崇福今日布袋头一结结定。南来北来若圣若凡无出气处。且道。与古人是同是别。卓□杖一下。
    中夏上堂。九夏过半见成公案。诸人若也会得。一生参学事辨。其如未然。更有那一半在。莫道不言。
    上堂。时节至其理彰。桐叶落秋风凉。古佛家风都漏泄。衲僧门下莫商量。何故。眠底那容着金屑。
    中秋上堂。八月十五月圆当户。人人有这个。只是用得别。长沙踏倒仰山。用力太过。南泉拂袖归众。灵龟曳尾。且道毕竟如何。大众久立珍重。便下座。
    开炉上堂。崇福开炉元未曾开。火焰不说法。诸佛如何听。不举无宾主话。谁论三界唯心。然虽如是。须知冷灰里。九转透瓶香。
    上堂举。明招示众众才集。招云。者里风头稍硬。且归暖处商量。便下座。众随至方丈。招便打云。才到暖处便见瞌睡。师拈云。明招老汉可惜暗投明珠。当时一众眼里无筋随人上下。崇福即不然。者里风头稍硬。大众久立珍重。
    佛成道上堂。明星夜夜现。腊雪年年白。诸人若也一见便见一得永得。不妨举释迦老子同见同得。其如未然。天上星地下木。
    除夜小参。僧问。德山小参不答话。意在甚^8□处。师云。倚天长剑逼人寒。僧云。赵州小参要答话。又作^8□生。师云。无孔铁锤当面掷。僧云。和尚今夜小参如何为人。师云□闻。也未。僧云。恁^8□则三段不同收归上科。师云。向上着眼看。僧便礼拜。又有僧问。旧岁今宵去。向甚^8□处云。师云。向腊雪堆中去。僧云新中明日来。从甚^8□处来。师云。从黄鹦声里来。僧云。还有不涉新旧底也无。师云有。僧云。如何是不涉新旧底。师云。金香炉下铁昆仑。僧云。记得。感首座问法昌。昔日北禅分岁烹露地白牛。和尚今夜分岁有何施设。昌云。腊雪莲天曰。春风逼户寒。此意作^8□生。师云。用常住物作自己用。僧云。感云。大众如何吃。昌云。莫嫌冷淡无滋味。一饱能消万劫饥。如何委悉。师云。吃著者方知。僧云。感云。是何人置辨。昌云。无惭愧汉来处也不知。又作^8□生。师云。果然果然。僧云。古人则且置。和尚今夜分岁有何施设。师云。金刚圈栗棘蓬。僧云。大众如何吃。师云。只恐吞吐不下。僧云。是何人置辨。师云。高着眼看。僧云。和尚与^8□施设与古人是同是别。师云。别是一家风。僧礼拜。又僧问。岁穷年尽秃头笤□路傍作舞。学人上来请师提唱。师云。不见怪力乱神。僧云。只如北禅道烹露地牛烧榾柮□火唱村田乐。还端的也无。师云。也是村里家风。僧云。如何是露地牛。师云。趁不去。僧云。如何是榾柮火。师云。烈焰亘天红。僧云。如何是村田乐。师云。不涉宫商。僧便礼拜。
    师乃云。天地覆载日月照临。阴阳代谢四序变迁。二十四番花信。三十六旬风光。一年三百六十日。数到腊月三十夜。总是我家真机。更无丝毫他物。然虽如是。旧年新岁交头结尾。转身一句作^8□生道。击排子云。看看春风动。寒梅遍界香。
    举。僧到鹤林敲门。林云。谁。僧云。行脚僧。林云。莫道行脚僧。佛来也不着。僧云。既是佛来因甚^8□不着。林云。无汝栖汩处。师拈云。大小鹤林无佛处称尊。崇福则不然。既是佛来因甚处不着。只向他道。不会作客劳烦主人。
    结夏小参。青山绿水明月白云。满眼满耳无处回避。不是格外玄机。亦非世谛流布。所以衲僧家意不停玄眼不挂户。潜行密用佛祖不识。东倒西擂魔外难测。入林不动草。入水不动波。终日谈而不说一语。终日行而不移寸步。如是安居如是禁足。始无禁足底事。便恁^8□去未出常情。且道。毕竟如何行履。击佛子云。不是梧桐树。凤凰誓不栖。
    复举。长庆云。总似今日老胡有望。家富小儿娇。保福云。总似今日老胡绝望。国清才子贵。这个即且置。毕竟今日事又作^8□生。良久云。分明记取。
    结夏上堂。十五日以前头顶天脚踏地。十五日以后仰面不见天。低头不见地。正当十五日。天是天地是地。说甚三月安居九旬禁足。何故。良久云。猛虎不食伏肉。
    重阳上堂。九月九是重阳。黄花犹未发。野草分外香。见成公案□绝商量。若是眼里有筋底。不妨才见便承当。其或未然。无事上山行一转。
    冬至小参。葭灰未动全机显露。六爻才分觌体成现。衲僧家人人口吞佛祖。个个眼盖乾坤。有时无阴阳地胡抛乱撒。有时声色头边东倒西擂。所以崇福寻常不向声前句后罗笼兄弟。今夜且放下一着。别通一线活路。管取。普天和气因甚特地如是。卓□杖云。从前汗马无人识。只要重论盖代功。
    复举。僧问巴陵。祖意教意是同是别。陵云。鸭寒下水鸡寒上树。师拈云。而今兄弟十个有五双。只作同别会去。未曾梦见巴陵肝胆。且道。巴陵意又作^8□生。鸭寒下水鸡寒上树。大众会^8□。绣出鸳鸯任君看。不把金针度与人。
    次日上堂。群阴剥尽。岳^8□依前^8□天碧。一阳来复。□泉长时彻底清。威音以前尽未来际。未曾移易一丝毫许。未曾增减一丝毫许。便恁^8□去。君子道长本不长。小人道消本不消。一念万年万年一念。虽然如是。恁^8□说话也是寻常座主底见解。且道。衲僧门下如何举似。击拂子云。劫外一壶春更好。优昙华绽普天香。
    立库堂上堂。饭取香积座借灯王。维摩大士费力不少。崇福这里厨库已建香饭自成。一任人人要吃更吃。一微尘里现法王刹。不妨个个要坐则坐。虽然如是。承谁恩力明月照无尽。清风来未休。
    上堂。岳^8□^8□顶寺。家风元自别。莫参祖师禅。各自知时节。霏霏黄梅雨。滴滴声无歇。德山与临济。也是得一橛。
    腊八上堂。夜夜明星流辉。人人顶门具眼。一见便见一得永得。且道。与释迦老子半夜忽□明星。是同是别(击拂子云)天上星地下木。
    因讲经上堂。教中道止止不须说我法妙难思。崇福即不然。要说更说要行则行。何故如是我法妙难思(卓□杖一下云)三段不同。收归上科。
    三月旦上堂。声色不到处。红紫竞芬芳。言诠不及处。黄鹦啼枝上。且道。是教意耶是祖意耶(拈□杖一下云)干三连坤六段。
    上堂。三日一雨一五日一风。风不鸣条雨不破块。崇福直得讴歌鼓腹致太平。何故。佛法不怕烂却。
    佛生日上堂。雨洗群^8□添翠色。瞿昙面目露堂堂。韶阳正令行不到。播土扬尘未肯休。崇福随例也泼一杓恶水。喝一喝。
    中秋上堂举。盘山云。心月孤圆光吞万象。光非照境境又非存。光境俱忘亦是何物。师拈云。盘山恁^8□道。向黑山下作活计。崇福则不然。光境俱忘只得一橛。更须知有全提时节。然虽如是。那个是心月(卓□杖云)禾山打鼓雪^8□辊毬。
    腊八上堂。僧问。释迦老师半夜逾城。雪山六年一麻一麦。是何心行。师云。不是苦心人不知。僧云。正当明星现时忽然悟去。还端的也无。师云。不因射雕手争知李将军。僧云。只如一人发真归源。大地众生在什^8□处。师云。大家在这里。僧云。释迦老师颠言倒语道。奇哉一切众生悉具如来智慧德相。既是无风起浪。如何得太平去。师云。莫谤释迦老师好。僧云。恁^8□则切忌不慎当初。师云。可知始得。僧便礼拜。
    师乃云。未登雪岭雪山雪寒。未见明星众星朗然。悟与未悟时。万里一条铁。
    腊月半上堂。光阴如箭射。今朝腊月半。^8□生于水冷于水。青出于蓝青于蓝。诸人若会得。不妨顺时保爱。其如未然。待得雪消去。自然春到来。
    结夏小参。岩^8□绝顶峭峻孤危。老胡仰望不及古。□寒泉彻底清冷。衲僧觑视无门。若向这里觑得透挨得入。方知仰望不及觑视无门底消息。转身行活路。摆手出那边。一切处禁足。一切处护生。不问长期短期。岂守寒岸异草。虽然如是。黑漆□杖犹未肯在。更说甚杀尽方安居铁船水上浮。费力不少不劳拈出。毕竟崇福九夏如何行履(卓□杖下云)等闲独超千圣外。明月清风类不济。
    复举。何福因僧侍立。福云。□恁^8□□心。僧云。甚处是某甲□心。福将一块土度与僧云。抛向门外着。僧抛向门外。再来却问。甚处某甲□心。福云。我见□筑着磕着。所以道□心。师拈云。保福一颗明珠付与这僧。可惜这僧不能得受用。崇福门下总是□心底。何故。我见诸人。也是筑着磕着。
    次日上堂。僧问。衲僧家寻常气宇如王。为甚今朝无绳自缚。师云。不因一事不长一智。僧云。只如朝到西天暮归东士。还有禁足底道理也无。师云。终日行而不动一步。僧云。如何是鹅护雪腊人^8□。师云。着甚死急。僧云。如何是铁弹子。师云。团^8□擘不破。僧云。和尚此间以何为验。师云。青山流水。僧礼拜。
    师乃云。四月十五。布袋头结尽。乾坤大地。不漏一丝毫。内不放出外不放入。正恁^8□时转身一句作^8□生道。击拂子云。一把柳枝收不得。和风搭在玉栏干。
    上堂。佛法两字平地波澜。击鼓升堂已伤物义。且道。崇福门下毕竟如何行履。时粥饭气力□。无事山边行一转。
    因雨上堂。三日晴一日雨。天平地平河满井满。崇福只得有口吃饭。何故如是。佛法不怕烂却。
    中夏上堂。荷叶团团菱角尖尖。衲僧一见便见一得永得。虽然如是。犹是半提。须知有全提时节。何故行到水穷处。坐看云起时。
    解夏小参。二千年前灵山会上怛萨阿羯。与百万圣众结制解制。长期短期。单明此事。二千年后崇福山中小僧与八十余僧。三月安居九旬禁足。全凭此事。西天此士毫发不移。所以道。三十年在药山只明此事。今则圣制周圆时临自恣。试问。诸禅德。那个是此事若向这里会得去。初秋夏末东去西云。脚头脚底七穿八穴。其如未然。前程逢人不得错举。
    复举。地藏和尚问僧。甚^8□处来。僧云。南方。藏云。南方佛法如何。僧云。商量浩浩地。藏云。争似我这里种田博饭吃。僧云。争柰三界何。藏云。唤什^8□作三界。师拈云。地藏阿师只解种田饭博吃。佛法未梦见在。崇福恁^8□道。意在于何。今夜暑气未退。且待来日为汝诸人说破。
    次日上堂。僧问。三月安居今已满。九旬公用事如何。师云。冬瓜直儱侗。瓠子曲湾湾。僧云。学人恁^8□去时如何。师云。且缓缓。僧云。昔日马祖出八十四人善知识。个个阿漉漉。今夏和尚接八十余韵衲僧。有何长处。师云。人人顶天履地。僧云。未到崇福门先知了。师云。更须子细始得。僧云。记得。仰山语香严云。如来禅许师兄会。祖师禅未梦见在。此意如何。师云。言中有响。僧云。如何是如来禅。师云。四十余年说不到。僧云。如何是祖师禅。师云。九年面壁觑不破。僧云。如何是和尚禅。师云。昆仑嚼生铁。僧便礼拜。
    师乃云。杲杲明如日。漫漫黑似漆。夜半甚分明。天晓还不露。衲僧一夏聚头接耳。东觑西觑不透。横咬竖咬咬不破。忽然自恣日到来。诸人合作^8□生。崇福未免重下注脚去看看。杲杲明如日。漫漫黑似漆。

崇福寺录

圆通大应国师语录卷上
_









圆通大应国师语录卷下

    洛阳万寿禅寺语录
          侍者宗心编


    师于嘉元三年七月二十日。开堂。
    拈香云。此香灵要生在空劫以前。瑞气盘旋九天之上。爇向炉中。恭为祝延今上皇帝圣躬万岁万岁万万岁。陛下恭愿。金轮统御天基永茂。四海归仁万邦入贡。次拈香云。此一瓣香爇向炉中。恭为太上天皇。恭愿。亿年天清地泰。永祚皇图。三千世时和岁丰。咸歌睿德。次拈香云。此一瓣香日本闻名太宋知责。乳窦峰前南屏园里。东嗅西嗅全无气息。逗到双径那畔五髻峰头。被人觑着。薰天炙地。归来扶桑一回拈出一回新。爇向炉中。奉为前住太宋径山兴圣万寿禅寺先师虚堂和尚大禅师。用酬法乳之恩。
    师遂就座垂语云。动弦别曲叶落知秋。也是寻常。莫有朕兆未分文彩未彰以前会得底^8□。僧问。建法幢立宗旨正在此时。祝圣一句请师提唱。师云。云净日月正。进云。恁^8□则一言以祝南山寿。万国歌谣贺太平。师云。风行草偃。进云。记得。梁武帝请传大士讲经。士终升座打案一下便下座。此意如何。师云。未登座时经旨既明。进云。帝愕然。又作^8□生。师云。将谓武帝忘却。进云。志公云。大士讲经竟。如何理会。师云。知音知后更谁知。进云。今日圣主请和尚演法。有何祥瑞。师云。无限清风来未休。进云。龙吟雾起虎啸风生。师云。谁敢近傍。僧礼拜。僧又问云。释迦说法多宝证明。和尚今日开堂演法。未审说是甚^8□法。师云。法法本来法。进云。恁^8□则大机圆应大用无方。师云。一叶落天下秋。进云。记得。夹山初住院。因有僧问。如何是法身。山云。法身无相。此意如何。师云。错认定盘星。进云。僧问。如何是法眼。山云。法眼无瑕。意旨如何。师云。学语之流。进云。时道吾在座下失笑。山请益别众参船子省发。未审夹山有什^8□见处。师云。千闻不如一见。进云。道吾闻得令僧行问。如何是法身。山云。法身无相。有何优劣。师云。甜瓜彻蔕甜。苦瓠连根苦。进云。僧问。如何是法眼。山云。法眼无瑕。意在那里。师云。有意气时添意气。不风流处也风流。进云。僧还举似道吾。吾曰。者汉此回方彻。道吾具甚^8□眼目。师云。鹅王择乳素非鸭类。进云。古人底且置。今日有人问如何是法身。和尚作^8□生只对。师云。秋风吹渭水。落叶满长安。进云。恁^8□则昔日夹山今日和尚。师云。切忌乱针锥。僧便礼拜。
    师乃云。目前无法。门外车马闹浩浩。意在目前。屋头松竹冷青青。不是目前法。非耳目所到。清寥寥白的的。只这些儿得人憎。亘古亘今不变易。释迦老子四十余年横说竖说说不到。达磨祖师十万里来东觑西觑觑不破。臣僧(绍明)今日开堂。不觉□眸一觑觑着。无瑞开口一句说着。说着觑着追同太古之风。纯乐无为之化。正恁^8□时知恩报恩一句作^8□生道(卓□杖一下云)四海而今清似镜。三边谁敢犯封疆。臣僧恭奉圣旨今日开堂。举提正法眼藏。祝延圣寿无疆。人天大会草木丛林。情与无情同蒙光辉共沾圣恩。臣僧下情不胜感激屏营之至。
    凡衲僧家。知时知节。名为灵利之汉。所以道。欲识佛性义。当观时节因缘。一年三百六十日。一日十二时辰。无虚弃底时节。释迦老子达磨大师。皆是应此时节出来转大法轮显大妙用。乃至自余诸大老。情与无情。尽是随时受用。故曰时节既至其理自彰。若论佛性义。人人虽具天眼也难看。个个虽备天耳也难听。虽然如是。时节既至其理自彰。以眼可见以耳可听。见闻所及一一皆是本来消息本地风光。今日人天普会。若知此时节因缘。转凡成圣。同在大光明藏三昧之中游戏。
    举。太宗皇帝因有僧朝见赐坐。宣问。从何处来。僧奏曰。庐山卧云庵。帝云。卧云深处不朝天。为甚^8□至这里。僧无语。师云。太宗日照天临无幽不烛。当时若问臣僧卧云深处不朝天为甚^8□至这里。便奏云。过蒙圣恩。管取。皇情大悦。
    八月旦谢两班上堂。两洗炎暑遍界清凉。白露垂珠槿花疑烟。头头合辙东西逢原。何故如是。击拂云。量才补职。
    九月旦上堂。头头是物物是。寒雁过长空。蟋蟀吟草底。三贺村田井水。一一非他物。个个归自己。且道。以何为验。卓□杖云。公验分明。
    重阳上堂。天地同根万物一体。抛大千于方外。纳须弥于芥子。卷舒在我纵横得妙。左之右之无是不是。以何为验。击拂子云。重阳九日菊花新。
    腊月旦上堂。今朝腊月一。那事分明极。遍界分外寒。万里一条铁。
    二月旦上堂。春山叠乱青。春水漾虚碧。寥寥天地间。独立望何极。山僧住此万寿。恰似雪窦老人。东西有山有水。今日不觉□眸清兴太远在。何也如是。卓□杖一下云。四海五湖皇化里。不知何处是封疆。
    龟山法皇大祥。奉敕就嵯峨殿升座。师拈香云。此香天地覆载日月临照。为瑞为祥为云为盖。爇向炉中。奉为禅定法皇。恭愿。心华长开于禅林无尽之晨。玉叶镇芳于御园万古之春。
    师敛衣就座云。千圣灵机全归掌握。列祖命脉只在目前。莫有领得此旨底^8□。僧问。金鸡唱晓玉凤衔花。一句无私请师祝圣。师云。天高群象正。僧云。只将一句无心法。仰祸尧天舜日明。师云。四海九州雷动风行。僧云。昔日梵王请佛说法雨花动地。今日圣主请师说法。有何祥瑞。师云。杲日丽天清风匝地。僧云。恁^8□则四众沾恩去也。师云。阖国咸知。僧云。前无释迦后无弥勒。正当恁^8□时禅定法皇在何处作佛去。师云。遍界不曾藏。僧云。记得。肃宗皇帝问忠国师。如何是十身调御。师云。檀越踏毗卢顶上行。此意如何。师云。步步清风起。僧云。帝云。寡人不会。国师云。莫认自己清净法身。又作^8□生。师云。瞥转玄关去。僧云。今日问如何是十身调御。和尚如何只对师云。巍巍堂堂炜炜煌煌。僧云。优昙花绽普天香。便礼拜。师云。时节难逢。
    师乃云。声前一句乾坤未剖早漏逗。末后一机世界才分便现成。佛祖不传之妙。触处全彰。人天性命之道。当阳显露。辉天鉴地透色透声。历代祖师天下衲僧。做尽千般伎俩。总不出这影子。臣僧今日恭奉圣旨高陛此座。未免行佛祖未行之令。用衲僧未拈之机(蓦拈□杖靠禅状云)且道。是何宗旨。便见君臣庆会时清道泰。尧天舜日共乐升一。且望阙酬恩一句作^8□生道(卓□杖云)但见皇风成了一片。不知何处是封疆。臣僧恭惟太上天皇昔日在灵山会上。亲受如来记□。今日于王舍城中。扶竖正宗。光赞祖道。使山野举扬宗乘。人天大会草木丛林情与无情。均蒙光辉同沾恩泽。臣僧下情不胜感激屏营之至。
    又云。从上佛祖出兴于世。只据本分一着。略露目前些子。如闪电光击石火相似。贬得眼来三千里外。虽然如是。若论本分断断不在言语上。所以释迦老子摩竭掩室思惟此事。藏身露影。如天普盖。似地普擎。当时一众若向这里一时会去。那更四十九年三百余会说尽许多葛藤。又一日大众云集定。世尊升座不措一言。明如杲日遍界不藏。一众犹未地在。文殊白槌云。谛观法王法。法王法如是。不因樵子径。争到葛公家。后来雪窦明觉大师颂曰。列圣丛中作者知。法王法令不如斯。会中若有仙陀客。何必文殊下一槌。雪窦老汉向世尊未登座时。通个消息恁^8□颂出。却较些子。有时外道问佛。不问有言不间无言。世尊良久。外道悟去赞叹云。世尊大慈大悲开悟迷云使吾得入。只这外道也是钝汉。若是世尊未良久以前悟去。免得异道之名。何况而今多是向世尊良久处要会。剑去久矣方乃刻舟。其如不然。又向甚^8□处会去。不妨于目前高着眼。一见便见一得永得。未为分外。世尊既是如是。况又祖师门下目前有一条活路。教他一切有情无情同入此中共到大安乐大自在之地。何故如是。他家曾踏上头关。
    复举。唐太宗皇帝因僧朝见。奏曰。陛下还记得也无。将谓皇帝忘却。帝云。何处相见来。日照天临。僧云。自一别灵山直到如今。来风可辨。帝云。以何为验。僧无语。师拈云。皇帝天鉴无私。这僧无语。公验甚分明。何故。既是亲对龙颜。
    万寿禅寺录(终)

臣福山建长禅寺语录

        侍者克原编

师于德治二年腊月二十九日入院

    山门。南来北来从东过西。历遍诸方门户。却向这里知归。且道。这里是甚所在(喝一喝)到者方知。
    佛殿。看看古佛犹在。切忌当面讳却。
    土地堂。我说法你护法。须知心同道同。大家齐着力。扶起旧家风。
    祖师堂。诸祖三昧山僧不知。山佃三昧诸祖不知。既是不相知。因甚特地炷香作礼。彼此出家儿。
    方丈。德山棒临济喝。这里一时倚阁。拟向甚^8□处相见。哞哞。且居门外。
    府帖。核括山川包容天地。玉转珠回为祥为瑞。拨挥西来的的意。从此拂佛香风起。
    诸山疏。指桑骂柳丛林风义。恶语伤人一团和气。
    山门疏。未举先领。未言先通。家里人说家里话。字字句句皆春风。
    江湖疏。一言道尽头头合辙。月明四海风清六合。
    法座向上一路崄崖一机。举步踏着。开口说着。须弥灯王过这边着。
    师升座拈香云。此一瓣香艺爇向炉中。恭为祝延今上竽帝圣躬万岁万岁万万岁。陛下恭愿。金轮统御天基永固。四海归仁万邦拜手。
    次拈香云。此一瓣香爇向炉中。奉为一品亲正征夷大将军家。伏愿。威镇三边德被四海。永佐上圣普泽下民。
    此一瓣香爇向炉中。奉为本寺大檀那最胜园寺殿。伏愿。寿等南山福深北溟。柱石皇家金汤佛法。
    此香爇向炉中。奉为前住太宋径山兴圣万寿禅寺虚堂和尚大禅师。用酬法乳之恩。
    师敛衣就座云。分破太华擘开沧溟。当机觌面谁敢辨明。有^8□有^8□。僧问。建大法幢转大法轮。四众临筵请师祝圣。师云。瑞雪满地祥云遍空。僧云。只如金殿谭禅怡悦龙颜。与今日胜会是同是别。师云。无限清风来未已。僧云。恁^8□则寰中天子敕塞外将军令。师云。一句道着。僧问。记得。闽王请罗山和尚开堂。山升座敛僧伽梨乃曰。珍重便下座。意旨如何。师云。龙袖拂开全体现。僧云。闽王近前把手曰。灵山一会保异今日。又作^8□生。师云。天鉴无私。僧云。山曰。将谓是个俗汉。意在那里。师云。君臣道合。僧云。后来白云端和尚颂曰。纷纷雪影耀闽天。闽王欣逢倍乐然。一时春风吹大地。更无一点在阶前。此意如何。师云。锦上添花又一重。僧云。果是人天大导师。便礼拜。
    师乃云。道在目前。四面青山磨碧空。目前难睹。双涧泉水湛如蓝。向这里会去。人人分上壁立万仞。个个面前飞大宝光。朝游夕处宾主历然。佛祖命脉全归掌握。衲僧巴鼻触目现成。直得瑞雪满地祥云遍空。正是鳌山成道底时节。巨福峰镰仓县和气霭然。鹫岭消息正在斯时。少室家风又见重新。正恁^8□时毕竟承谁恩力(卓□杖一下云)天上有星皆拱北。人间无水不朝东。
    复举。乳源和尚示众云。西来的的大意不易举唱。时有僧出。源便打云。是甚^8□时节出头来。师拈云。乳源只要诸人知时知节。如此业业这僧犯众而出。可惜未肯全领。
    当晚小参。法无定相遇缘即宗。立处皆真。随方作主。所以山僧在帝都建法幢。莫非其缘。来关东立宗旨。不择其处。直得处处逢原头头合辙。便见年穷岁暮。破沙盆子挂在壁上。腊尽春回大庚岭上古佛放光。恁^8□底时节应时纳祐。一句作^8□生道(击拂子云)四海清风已骆荡。十洲月色照人新。
    复举。沩山因僧问。如何是道。山云。无心是道。僧云。学人不会。山云。会取不会底。僧云。如何是不会底。山云。只是你不是别人。师拈云。沩山恁^8□道明投暗合。虽然如是。诸人切忌恁^8□会。何故灵踪更在猿啼处。
    正旦谢两班上堂。风从虎云从龙。左之右之无是不是。七穿八穴吉无不利。何故(卓□杖)花开不假栽培力。自有春风管带伊。
    佛涅槃上堂。僧问。春日熙熙春风浩浩。桃腮媚雨柳眼锁烟。如何是瞿昙真面目师云。遍界不曾藏。僧云。尘尘等是春光里。双树因甚有荣枯。师云。向无荣枯处看。僧云。生也不道灭也不道。不涉唇吻愿听一句。师云。天高东南地倾西北。僧云。只如道今日即有明日即无。如何体会。师云。桃花红李花白。僧礼拜。又僧问。十方薄伽梵一路涅槃门。未审路头在甚处。师云。看脚下。僧云。干峰以□杖划一划云。在这里^8□。师云。路头分明。僧云。记得世尊临入涅槃。以手摩胸普告大众云。汝等谛观吾紫磨金色之身。瞻仰取足。莫令后悔。意旨如何。师云。末后殷勤。僧云。世尊又云。若谓吾灭度。亦非吾弟子。若谓吾不灭度。非吾弟子。毕竟如何委悉。师云。平生肝胆向人倾。僧云。饮光来时更出双趺。是何心行。师云。恩大难酬。僧云。争奈至今骨节连皮窍。暴露春风百草头。师云。狼籍不少。僧云。和尚如何盖覆伊。师云。一口吞却乾坤。向甚^8□处摸索。僧云。莫有别报恩底句^8□。师云。报恩了也。僧便礼拜。师乃云。日暖风和万葆敷荣。释迦老子于此时节。百花丛里藏得浑身。虽然如是。不觉脚露。直至如今收不得。恼乱春风卒未休。
    四月旦上堂。三月春已去。九夏今初来。建长只得顺时保爱。诸人也是自合知节。其如未然。只见落红风扫尽。岂知庭树绿阴深。
    浴佛上堂。母胎未出度人毕。也是我家第二机。那更指天复指地。无端千古惹闲非。过犯弥天如何煎雪。卓□杖云。齐之以礼。
    结夏小参。僧问。西天蜡人为验。建长门下以何为验。师云。露柱灯笼。僧问。未审意旨如何。师云。照破汝面门。僧又问。干峰和尚示众云。法身有三种病二种光。一一透过始隐坐。意旨如何。师云。蛇入竹筒。云门出众云。庵内人为什^8□不见庵外事。此意如何。师云。家里人说家里话。峰呵呵大笑。门云。犹是学人疑处。峰云。阇梨是甚^8□心行。此意如何。师云。彼此要知。门云。也要和尚委悉。又如何。师云。果然果然。僧云。只如干峰和尚云法身有三种病二种光一一透得初隐坐。和尚如何只对。师云。一二三四五。僧礼拜。
    乃云。我宗无语句。无一法与人。须知当人分上。个个眼盖乾坤。人人舌□梵天。举足下足无非圆觉伽蓝。语默动静总是平等性智。剑树刀山镬汤炉炭。一切处安居。一切处禁足。未为分外。建长与^8□告报。只要诸人自行一条活路子。其如未然。不许夜行投明须到。
    复举。黄檗宗众云。汝等诸人尽是^8□酒糟汉。与^8□行脚何处有今日。还知大唐国里无禅师^8□公案。师拈云。这老汉败缺不少。且道那里是他败缺处。诸人若也勘办得出。非但亲见黄檗为人处。亦乃表显自己光明。
    次日上堂。衲僧家寻常不慕千圣不重己灵。因甚^8□四月十五日堕在释迦老子二千年前漫天网子里。动一步子不得。击拂子云。犀因玩月文生角。象被雷惊花入牙。
    谢两班上堂。看看东边底。顶门上杲日当空。看看西边底。脚跟下清风匝地。一进一退头正尾正。建长恁^8□道意在于何。良久云。量才补职。
    上堂举。僧问镜清。学人未知源请师方便。清云。是什^8□源。僧云。其源。清云。若是其源有何方便。师云。镜清与这僧相见且置。如何是其源。卓□杖一下云。行到水穷处坐看云起时。
    七月旦上堂。僧问。火云散空秋期待时。不涉万缘如何商量。师云。晓风吹落叶秋信到梧桐。僧云。黄龙有三关语。还许咨参^8□无。师云。问将来。僧云。我手何似佛手。意旨如何。师云。散花烧香。僧云。我脚何似驴脚。又如何。师云。渡水过桥。僧云。如何是学人生缘处。师云。赵州东院西。又僧问。蝉鸣木末蛩吟壁根。见成公案迥绝商量。不涉唇吻如何通津。师云。昆仑嚼生铁。僧云。如何是夺人不夺境。师云。夜深月孤明。僧云。如何是夺境不夺人。师云。花散尽鸟犹来。僧云。如何是人境两俱夺。师云。花散尽鸟不来。僧云。如何是人境俱不夺。师云。遇茶吃茶遇饭吃饭。僧又问。记得陆亘丈夫问南泉。弟子家中有一片石。有时坐有时卧。镌作得佛^8□。此意如何。师云。任你镌作佛。僧云。泉云。得又如何。师云。果然果然。僧云。又问莫不得^8□。泉云不得。又如何。师云。有时得有时不得。僧便礼拜。
    师乃举。轧峰昨尚示众云。举一不得举二。放过一着落在第二。云门出众云。昨日有人从天台来。今朝却往南岳去。拈云。一人在高高峰顶立。一人在深深海底行。蓦劄相逢话尽山云海月意。然虽如是。谁是知音者。
    解夏小参。长期短期结制解制。灵山旧话古佛家风。虽然如是。衲僧家不管陈年历日自有肘后灵符。等闲举步踏着瞿昙眼睛。蓦然伸手触着老胡鼻孔。东西南北回避无门。四维上下在处逢渠。头头总是生涯。物物无非妙用。解结不二与夺自在。直饶与^8□。建长□杖犹未放过在。何故。卓□杖云。日月轮边气象高。鱼龙穴下盘根固。
    举。大隋真和尚因僧辞。隋问。什^8□处去。僧云。蛾眉礼普贤去。隋竖起拂子云。文殊普贤总在者里。僧画一圆相抛向背后。隋云。侍者将一贴茶与者僧去。师拈云。大隋竖起拂子。者僧打圆相。宾主历然。虽然如是。隋云侍者将一贴茶与者僧去。且道肯他不肯他。具眼者试辨取。
    次日上堂。三月安居羚羊挂角。九夏自恣猛虎出林。要行便行。凛凛神威迥绝无笼。要住则住。壁立千仞谁敢近傍。虽然如是。以手拍禅床云。总不出者里。
    中秋上堂。寒山子马簸箕等是玩月。建长门下家风自别。别别虾蟆吞却中秋月。
    上堂举。云门大师示众云。乾坤内宇宙间。中有一宝秘在形山。师拈云。山僧看来此宝非但秘在形山。今朝尽情拈出普施大众。看看。掷下拂子云。海人知贵不知价。留与人间作夜光。
    九月旦上堂。庭开金菊宿根生。来雁新闻一两声。昨夜七峰牵老兴。千思万想天明。师拈云。五祖老汉只要人知时及节。诸人还知^8□。福峰今朝发清兴。
    佛光忌拈香云。提起破沙盆。灭却正法眼踏翻真如境。抹过圆觉海。拶到巨福峰顶。直得白浪滔天佛祖回避无路。衲僧卒难近傍。莫谓而今韬光晦迹。讳日斯临面目全露。竖起香云。见^8□见^8□。烧一炷香熏他鼻孔。佛光禅师莫怪触忤。
    重阳上堂。九月九是重阳。茱萸凝烟紫。黄菊带露香。不是禅不是道。亦非西来祖意。毕竟如何。花根本艳。
    开炉上堂。竖起拂子云。只这火种无人见得。龙渊水底收拾将来。冷灰堆中几回发焰。拟欲近傍燎却面门。看时不见暗昏昏地。建长为你诸人吹起看。以拂子吹一吹云。各自照顾眉毛。
    达磨忌上堂。未离西竺救迷情。东土无人知此意。空向少林觅安心。更言携履还归去。咦。元不来今何去。寥寥千古清风匝地。
    大通忌拈香云。空劫以前威音那畔。早有灵根无人收得。三世诸佛历代祖师。才得些子气息。敢不囊藏被盖。竞头出来贵买贱卖。全提半提横拈倒用。一生拈弄不出。今日大通禅师三回讳辰。大檀那令山僧烧一炷香。山僧未免分明拈出熏他鼻孔。何故如是。同参面前不敢自谩。
    次赞五部大乘经。师乃升座云。恁^8□恁^8□三世诸佛说不到。不恁^8□不恁^8□历代祖师提不起。不恁^8□中却恁^8□。天下衲僧名状不出恁^8□不恁^8□总不得。尽大地人亡锋结舌。便与^8□去土旷人稀。若向这里转身行活路。撒手出那边。便见大地山河草木丛林一一全体发机。明暗色空见闻觉知头头无非真宗。所以道。法法不隐藏古今常露。大藏小藏从这里流出。大机大用因此顿发。如来禅祖师意。向上机末后句。又何处得来。住住只许老胡知不许老胡会。今日大通禅师三回讳斯临。诸门弟子请山僧举扬正法眼藏殊不知山僧未登座以前法法全彰报恩已毕。且道报恩已毕底一句又作^8□生。吾无隐乎尔。
    虚堂忌拈香。建长与这老和尚相随多年。面面相睹眼眼相照。所以一年一度烧一炷香点一瓮茶。不作杨岐女人拜。萝卜从来出镇州。
    谢新旧两班上堂。进一步则珠走盘。退一步则盘走珠。转辘辘活鱍鱍。全宾全主全是全非。因甚如是。良久云。彼此出家儿。
    冬至小参。阴魔殂伏阳气未生。大地平沉浑无缝罅。老胡名伏不出。衲僧觑视无门。便恁^8□去。土旷人稀相逢者少。建长今夜放一线道通一针锋去也。卓□杖一下云。一气从此潜通。万汇从此发生。便见枯木开花石^7□抽条。普天和气遍界如春。正恁^8□时黑漆□杖子又作^8□生。靠□杖云。等闲靠却禅床角。无限风光付与谁。
    举慈明和尚冬日膀示僧堂前公案。拈云。若不是人天眼目难为辨明。虽然如是。上书三圆相下书九画。且道明甚什边事。来日一阳生。
    十一月半上堂。归宗和尚时有僧辞。宗云。时寒途中善为。拈云。归宗年老心孤殷勤送行。建长即不然。若有僧辞。只向他道去也。何故家家门首透长安。
    腊八上堂僧门。腊雪满寒冈溪梅一朵香。底事现成处请师列举扬。答云。天是天地是地。进云。记得孝宗问佛照云。雪山六年所成何事。照奏云。将谓陛下忘却。意旨作^8□生。答云。天鉴无私。进云。孝宗龙颜大悦。是得何道理。答云。日照天临。进云。当时若遇孝宗问雪山六年所成何事。未审和尚如何奏对。答云。雪山雪寒彻骨。进云。只如世尊未见明星以前。在甚处行履。答云。鹫峰山色青更青。僧便礼拜。
    师乃云。老瞿昙老瞿昙。有来由没巴鼻。元不降阎浮。何曾上雪岭。若言见明星悟去。承虚接响将错就错。既然如是。因甚灵山有密旨。良久云。参。
    上堂举。金峰有僧来参。峰云。吾有一则因缘。举似你。切忌错会。僧作听势。峰云。早错了也。僧拂袖便出。峰云。雪上更加霜。师拈云。高山流水子期能听之。是则是。且道峰云雪上更加霜。又作^8□生。无限清风来未休。
    新开昭常升座乃云。乾坤未剖大块无象。诸佛不出世祖师不西来。人人顶门具眼。个个皮下有血。纯乐无为之化。追回太古之风。所以德山云。吾宗无语句无一法与人。赵州云。佛之一字我不喜闻。点捡将来才二老汉只解无佛处称尊。建长即不然。一茎草上现法王刹。一微尘里转大法轮。一切处建立一切处成就。头头合辙处处逢原。正恁^8□时且道承谁恩力。卓□杖云。皇天无亲惟德是辅。
    举僧问云门。如何是诸佛出身处。门云。东山水上行。是即是。山僧不然。梵刹已立今日开堂。
    师初寓正观寺。佛成道日太守请就府里拈香云。空劫以前威音那畔。早有这个。熏天炙地。昔日释迦老子才得些子臭气。四十九年三百余会。直说曲说说不尽。樱横拈倒用用未已。今朝腊月八日。落在山僧手里。大檀主一觑觑着。直得这供养老子。不是报恩并酬德。只要遍界香风起。
    建长禅寺录

    法语

        示三条二品资绪卿

    顶门一着。古今难为辨明。见成公案。当头如何领略。直饶未言先领。犹是钝汉。未举先知。不是俊流。所以道。向上一路千圣不传。学者劳形如猿捉影。到这里如何凑泊如何践履。想见吾二品尊合别有有见处。请出他一头地。高着眼觑。若也忽然一觑觑得破。方知道。末后一句始到罕关。

示玄提禅人

    世尊拈花迦叶微笑。金不博金水不洗水。自此递代相寻承虚接响。一人传与一人见便。见从东过西从西过东。禾山打鼓。秘魔擎叉。雪峰辊毬。俱低竖指。麻三斤柏树子。自余万般施设百千作用。一摸脱出一串穿却。若是本分衲僧。谁管他家杓柄长短。不倾胡芦醋越酸。只据自家见成自作活计。提上人向世尊未曾拈花以前。急着眼看。看来看去工夫纯熟。一念相应。便见本来面目本地风光。那时黄面老子金色头陀立在下风。所以云。大丈夫先天地为心。祖提上人思之思之。

示元冲禅人。

    从上佛祖出兴于世。只据本分一着。略露目前此子。便见敲床竖拂打地擎叉打鼓辊毬搬土拽石。千钧之弩。不为鼷鼠发机。虽然如是。冲上人遍历江湖久游丛林。不管这般陈年历日。只据自家见成活路。东行西行如冲天鹞子。贬眼便过那边。其如未然。生佛未具世界未分以前直下看取。二六时中行住坐卧。绵绵密密看来看去工夫纯熟。蓦忽一念相应。生死心破。便见本来面目本地风光一一分明。恰如十日并照相似。到这田地更须子细。何故。未后一句始到牢关。冲上人相聚一夏。忽起他山之兴。临行求语。信笔书之以塞其请。

示空证禅人

    佛祖一大事因缘。不离日用应缘之中。不隔此土他方之间。亘古亘今辉天鉴。所以道。尘劫来事只在而今。只贵当人具大丈夫气概。向朕兆未分之时文彩未彰以前。猛着精彩。看来看去工夫纯熟。一念相应生死心破。忽然明见本来面目本地风光。一一分明。则与从上佛祖。同见同闻同知同用。方得上负出家行脚本志。空证禅人勉之勉之。

示玄安浴主

    顶门一着末后一机。才拟寻思白云万里。直饶望刹竿便回。见招手横趋。犹是半提。未为全机作略。安浴主遍参诸方久在丛林。莫守古人途辙。直须自行一条活路子。东州西州脚头脚底直下用得去。方知顶门一着辉天鉴地耀古腾今。正是自家安身立命处也。崇福恁^8□道。也只是借水献花。不曾加一点外料。上人思之思之。

示玄台比丘尼

    京师玄台大师。慕道之志亲切。常来请益此段大事因缘。予一日示渠云。百尺竿头进步。渠云。百尺竿头无进步处。予云。向无进步处更进千百步。方得丹霄独步遍界全身也。渠唯唯微笑而已。虽未得领略去。不同寻常平地上跺跟底汉。今欲归故都。袖香来觅一语。予曾做茶陵郁山主赞。仍书之云。竿头进步寻常路。最苦溪边吃櫇时。大地山河载不起。虚空含笑满驴腮。请禅尼时时提起看。百尺竿头如何进步。蓦忽时节到来。进得这一步子。虚空含笑定矣。记取记取。

示玄杰禅人

    玄杰禅人结夏以前曾来相见问道。予云。我为上座不曾覆藏。杰无语。去后夏了复来相见云。和尚不覆藏处学人会了。予云。如何见我不覆藏处。杰云。学人为和尚不覆藏。予云。今日非非想天有几人退位。杰云。不知。予云。我不覆藏处上座未知在。更问。麻三斤柏树子一切语言。予不曾覆藏。上座会否。云不会。予故云。我不覆藏上处座未会在。岂不见道。世尊有密语迦叶不覆藏。上座若知迦叶不覆藏处。便知世尊密语。其如未然。船舷未跨以前高着眼看。两岸芦花一叶扁舟。为上座覆藏耶不覆藏耶。咄。杰禅人今归故都。若相见玄珍法兄。只恁^8□举似看。临行袖纸求语。予不加一点外科。信笔书之以塞其请而已。

示昙翁居士

    从上佛祖出兴于世。只据本分一着。事不获已。略露目前些子。如击石火闪电光相似。贬得眼来三千里外。若是宿根灵利汉。宗师未开口以前早知来由。方堪共语。其如未然。一念未起文彩未彰之时。直下看取。一切时一切处日用应缘之处。绵绵密密看来看去。工夫纯熟。蓦忽时节到来一念相应。生死心破。明见本来面目本地风光。到恁^8□田地。闻见觉知明暗色空。一一自家本来消息。更无一点外物。勉旃勉旃。丰州昙翁居士。慕道之念深切远来崇福。问日用工夫用心之处。予未免信笔书之以塞其请而已。

示镜圆上人

    临济当年辞黄檗。檗云。甚处去。济云。不是河南便是河北。檗便打。济纽住棒遂与一掌。檗呵呵大笑。唤侍者云。将百丈先师禅板拂子来。济召侍者云。将火来。好儿终不使爷钱。檗云。汝但将去。已后坐却天下人舌头在。这老汉怜儿不觉羞。圆上人相聚岳峰四载。辨道志念坚确。日用不乱走作。忽起他山之兴。来辞崇福。上人虽有索火之机。崇福无可分付禅板人拂子。且道与古人是同是别。若到三家村里十字路头。逢人不得错举。

示宗玄禅人

    宗玄禅人相从岳峰一夏。辨道之念不群。常来请益大事因缘。予以本分事示之。夏未袖纸来求一语。若是大事因缘。断断不在言语上。三世诸佛横说竖说。终是说不到。历代祖师全提半提。何曾提得起。崇福更是无开口分。禅人若是文彩未彰以前会得。当人顶门上杲日当空。脚跟底清风匝地。崇福恁^8□道。也是借水献花。禅人思之思之。

示源朝道人

    佛祖大事因缘。不离日用应缘之中。不隔此土他方之间。所以道。大唐国里未打鼓。日本国中曾上堂。南山起云北山下雨。若是宿根灵利底汉。未举早知未言先领。不动步而历遍于大宋。不开口而言满于天下。句句朝宗法法是令。头头合辙处处逢源。源朝道人。其如未然。一念未兴文彩未彰以前直下看取。二六时中行住坐卧。绵绵密密看来看去。履践纯熟工夫真实。蓦然时节到来一念相应。方知当人顶门上脚跟底壁立万仞辉大宝光。正恁^8□时从上佛祖立上下风。大事因缘当甚破草鞋。然虽如是。更须勉旃勉旃。何故。禹力不到处河声流向西。源朝道人渡宋归来。携纸来求一语。崇禅未免信笔书之。

示玄与禅人

    玄与上人久在丛林。历尽江湖来游崇山。相聚三载。看他正是本色道流。不同寻常乱走之辈。初秋夏 末他山兴动。携纸来求一语。崇福未门口而言满天下。何须特地求语。虽然如是。若唤作有语。毕竟道个什^8□。上人今归故都。前路逢人不得错举。

示真证禅人

    真证禅人道聚久矣。今归故都。临行怀香来求一语。吾宗无语句。无一法与人。须知当人分上壁立万仞辉大法光所以从上佛祖出兴于世。只为诸人证明此事。不加一点外料。崇福更有是无开口分。只贵具天然气概。向壁立万仞处。直下全机受用更无第二人也。虽然如是。行到苇屋渡头。忽然撞着古帆未挂一句子。切忌错下名言。真证禅人记取记取。

法语

    佛祖赞

 观音

    圆通境处处明。瓶水活柳眼青。更有寒岩翠竹在。时人何事太忙生。
    岩峋峋水粼粼。圆通境触处新。觌面相逢人不识。众生何日脱迷津。
    莲华常携手。独自立巍巍。童子来相访。无言眼似眉。须知合掌低头外。个事如何说向伊。
    瀑泉声冷淡。山岩色幽奇。刹刹圆通境。善财那得知。
    幽岩势巇崄。悬水发清机。刹刹圆通境。当头入者稀。
    云淡淡水漫漫。普门现不相谩。吹询童子未知有。空走百城烟浪寒。
文殊
    师子骑来呈伎俩。无端现出小孩童。争如七佛以前底。明日清风类不同。
达磨
    梁五殿上没人识。杨子江头折苇航。无限风波随后起。至今东土沸如汤。
    万里西来九年面壁。雪冷冰寒山青水碧。少林消息尚依然。今古不知谁辨的。
    西来消息会者大难。芦叶风冷江波月寒。
    凤凰台上月魂沈。少室峰前绝四邻。雪冷冰寒风飒飒。知音不是立庭人。
    西天大破六宗异。东土却来示一心。芦苇栖栖江水冷。至今千古少知音。
西山亮座主
    分明指示处。觌面不相谩。雨过西山后。岚光泼眼寒。
李源访圆泽
    相别又相见。情怀自惘然。风高月色冷。难写旧因缘。
水上快和尚
    一点灵光辉天鉴地。左之右之无是不是。黑漆竹篦劈面挥。凛凛清风遍界起。
兴圣月谷长老
    头发髼松双睛青。全提一句得人憎。龟毛拂子未曾动。凛凛清风匝地生。

    真赞

远州太守顶相
    本光灵彻凡圣同归。不生不灭绝离绝微。袈裟形相些些有恰似丹霞选佛机。
修理亮殿形质
    浮生二十八年事。梦破南柯一夜秋。云净月明风露冷。令人特地恨无休。
尼妙云顶相
    灵源不昧触处全真。非男非女绝类离伦。一段光明画不就。从教唤作末山人。

      自赞

观空禅人请
    百无能得人憎。描不就画不成。不知这般面目。当头谁敢辨明。
空证禅人请
    口吞佛祖眼盖乾坤。水月莫比松柏难论一段光明画不就。寥寥千古镇长存。
玄与禅人请
    龟毛拂子觌面全提。凛凛神威佛眼难窥。世间无限丹青手。五彩如何画得伊。
镜圆上人请
    即此用离此相。马祖一喝百丈耳聋。老僧取拂不开口。公案圆成遍界通。
宗意禅人请
    明历历露堂堂。没巴鼻有来由。乾坤收不得。突出一毫头。

    小佛事

已上座起龛
    不重己灵。于内无心。不求千圣。于外何寻。游戏生死无可不可。高超象外迥出古今。虽然如是未为亲切。更须知有转身时节。一番雨过一番凉。八月秋光何处热。
观上座起龛
    有正见作正观。观至无观。非我有全身。跳出生死关。且道跳出后如何。撒手那边去。寥寥天地宽。
光书记锁龛
    光境俱忘圣凡路绝。照与照者同时寂灭。便恁^8□去只得一橛。更须知有上头关。把定放行为汝决。光书记还知^8□。门背着镮锁孑添铁。
元上座起龛
    混元未辨时。无生亦无死。直下便知归。迥然绝依倚。虽然如是。切忌坐在这里。弹指一声云。元上座。闻弹指声从三昧起。
尊监寺秉火
    无佛可尊。无道可学。盐味本碱。姜性元辣。这里会去死中得活。且道得活后作^8□生。倒跨杨岐三脚驴。烈焰堆中弄蹄行。
太宰府都督少卿禅门秉火
    竖起火把云。只这个无变易。亘古亘今辉天鉴地。所以太宰少卿禅门。柱石国家常佐关东。全凭这个恩力。名播九州德传四海。全凭这个恩力。抚育万民覆荫子孙。全恁这个恩力。时节到来出生入死。全凭这个恩力。且道这个是什^8□。山僧今日分明说破。掷下火把云。会^8□。大地炎炎一团火。
妙慧禅尼下火
    真如慧光遍界圆明。本来面目触处现成。松风飒飒涧水冷冷。非男非女非心非佛。若向者里会去。拔出生死苦源。证得涅槃乐果。且道以何为验。掷下火把云。丙丁童子来求火。
在金吾禅门法心秉火
    春山绝点埃。春水漾虚碧。左金吾禅门法心。若向这里领略得去。去来不以象。动静不以心。不以心。则昔日生也未曾生。不以象。即今时死也未尝死。蓦忽象心两忘。瞥尔死生共泯。直得郁郁青松发本有光辉。森森翠竹显自受用三昧。步步是道场。处处皆净邦。纵横得妙。卷舒自由。便恁^8□去时如何。掷下火把云。嗅烟蓬□中优昙香馥郁
明静大师下火
    明中有暗。暗中有明。明暗两忘。动静俱泯。生死梦破。凡圣路绝。非男女相。越尼聪持。便恁^8□去。一点灵光辉天鉴地。虽然如是。末后一句重提掇。掷下火把云。火里红莲香拂拂。
钦上座下火
    钦敬诸方善知识。多年茫茫向外走。回头踏着乡关路。死即平生偷心去。虽然如是。死中得活时如何。掷下火把云。大地炎炎火发。须弥也须粉碎。

小佛事

    偈颂

泥塑达磨
   身心一片如墙壁。弄假分明却像真。更问西来缘底事。普通年远几经春。
月岩
    灵山指出曹溪话。只^8□传来知几年。今日回头天外看。清光冷照断崖前。
谢空首座送柑子(住东福藏山和尚书中云洞庭柑)
    酸者酸兮甘者甘。未尝下口齿先寒。舌头若不具眼者。只作洞庭一样看。
静齐
    肯诺俱忘罢问津。寥寥四顾少知音。无言独坐萝窗下。却胜维摩一室深。
    终日萧然人不到。苔封古砌草离离。这般冷淡闭门户。千圣如何着眼窥。
宏峰
    巍巍独立更无齐。雨洗风磨勉崄巇。若不出头天外看。玄微鸟道许谁知。
竹亭(和兰溪和尚韵)
    高节虚心压万方。清风忧玉满轩凉。香严昔日不知有。击着无端错一场。
蘸碧池
    一片虚凝彻底清。冷涵山影斗寒青。当头领此深深意。万项沧波泼眼明。
晏妒
    宇宙空来无一物。安然独坐眼如眉。茫茫尘世谁辨我。冷淡生涯只自知。
济翁
    若海中流要度人。海深何似此心深。年来老大无休歇。鼓棹高歌自赏音。
和铁关病中韵
    众生毛病几多般。因是铁关常不安。纵有文殊来相访。莫教容易露心肝。
上元后雪(二首和兰溪和尚韵)
    三夜明灯照佛庭。天龙呈瑞卒无停。盐花满地千重玉。银悄翻空万点星。皓色逼人难着眼。寒声起粟不堪听。须知此是丰年事。定应寰中分外宁。
    万点金灯照殿庭。临晨瑞应不曾停。飘零玉碎冷修月。暗剪冰花飞似星。少室家风今尚在。鳌山公案又重听。老师高德感如是天下苍生贺太宁。
巨源(二首)
    滔滔万泒遍天下。流远方知阔又深。容易难穷云起处。桃花浪涌武陵春。
    连天遍地阔无穷。正是曹溪一脉通。流远方知深没底。千波万浪尽朝宗。
山上有亭(次韵)
    路绕幽岩腹。云飞四面山。时增丘壑味。迥洗世尘艰。白鸟衔花去。游人寻径还。谁知披绝顶。更有上头关。
竹林铁关庵
    斜曲分明指示人。也知多福老婆心。若还把定牢关去。百鸟衔花无处寻。
了如居士做僧(次韵三首)
    心空及第机犹钝。确觜生花未作家。争似如翁今剃发。与僧同吃一瓯茶。
    此回不裹庞公帽。肩担伽梨共我家。直饶顶门开活眼。要须更吃赵州茶。
    自从铲却殿前草。一段风流属作家。人问衲衣底下事。当机只点一杯茶。
断云
    卷去舒来片片奇。起从何处灭何归。看他两段元无间。只在太清一点时。
看山轩
    独倚危栏到夕阴。千峰具在一微尘。烟迷雾锁蒙泷处。见得分明有几人。
贺寂庵藏主
    瞿昙四十九年说。以字非兮八不成。今日寂庵重点邮。百千妙义一时明。
和蒙古国信使逍宣抚韵(有东林远之语二首)
    远公不出虎溪意。非是渊明谁赏音。欲话个中消息子。蒲轮何日到云林。
    外国高人来日本。相逢谈笑露真机。殊方异域无羌路。目击道存更有谁。
送宗简侍者游方
    三呼三应险关外。向上须知有活机。若到诸方参得彻。归来急急扣岩扉。
送心侍者之丰州
    老来无力频三唤。一任秋风助发机。此去丰城溪畔看。翻空黄叶为谁飞。
和悟藏主韵(住圆觉提溪和尚)
    相逢道伴交肩过。山自青兮水自清。后夜无人知此意。屋头唯听野猿惊。
送义侍者
    国师三唤便三应。已堕拈花微笑机。口未开时先荐得。家乡元在洛阳西。
次资绪卿韵
    常思诗人铁绣肠。气如虹色映朝阳。此文未丧今犹在。目击道存意自长。
竺翁
    西天此土风光别。个事如何说向人。口未开时鬓已雪。拈花消息几经春。
石牛
    头尾全彰空劫前。不随群队自安眠。古今遍界难藏处。两角峥嵘鼻辽天。
隐溪
    世上无人来问我。山深唯听涧泉声。一从这里挨得入。独自枕流看月明。
空庵(二首)
    四面寥寥无一物。才存毫发路难通。鸟啼花笑树梢外。只见三更月到窗。
    威音那畔家风别。不立门庭谁敢通。百鸟衔花无觅处。月明只在录萝中。
古山
    巍巍峭峻难穷顶。雨洗风磨不记年。莫谓劫空消息断。春来花鸟尚依然。
送玄悟禅人
    敲磕门庭言未尽。乌藤拈却问春风。衲僧活计又如是。天外不知谁与同。
桂堂
    秋来群森添萧索。独有丹根花正开。无限清香收不得。夜深和月满空堵。
花翁
    曾在桃源夸上色。风光漏泄到人间。老来不改红粉面。谁识心肝如铁山。
敬叟
    叉手低头宾主分。从来非礼未曾闻。而今老大犹如是。无限幽怀谁与论。
题小池
    涧泉湛湛色如蓝。山影水光泼眼寒。到此若能亲见底。无风飒飒起波澜。
化浴
    拈来木杓蓦头浇。不洗体兮不洗尘。只要惺惺历历去。诸方自有赏音人。
    一滴性空清净水。宣明妙触十成身。而今犹要从头洗。本地风光转见新。
    要见本来真面目。大家着力洗将来。诸方自有知音在。听得一时笑眼开。
    无位真人汗似雨。好将涓滴一时浇。教他历历惺惺去。听得知音笑点头。
柏树下雪达磨
    通身一片似银山。风彩逼人毛骨寒。欲问西来端的意。庭前柏树露心肝。
引清轩
    三更月照幽窗外。松竹青青碧欲流。因思祖翁阙处。至今千古卒难收。
牛溪
    昔时巢父临流处。草自青兮水自清。劈箭机前一句子。至今千古转分明。
雪师子
    百亿毛头同一色。毛前毛后白漫漫。当阳突出难辨处。凛凛威风匝地寒。
诺庵
    一从自辨肯心后。验尽诸方眼底空。云锁萝窗过客少。几回独唤主人公。
泥牛
    头角峥嵘鼻撩天。春风影里自安眠。直饶沩老难牧处。斗入海门明月前。
西畴
    初祖当年曾踏着。分明脚下草离离。可怜只这片田地。万古千秋耕者稀。
雪
    看看变成银世界。文殊踪迹卒难寻。赵州不在明白里。谁解此时一片心。
和泉石韵
    水漱云根来处异。分明源脉出蓬壶。磷磷岸石压台岭。湛湛金池胜太湖。松竹影斜浸碧玉。瀑泉声碎散真珠。游人到此忘归路。不觉举头日欲晡。
    流泉泻岸声无歇。一滴曹源知几深。波浪莫音如相似。当头荐取月光沈。

圆通大应国师塔铭
    杭州路中天竺天历万寿
      永祚禅寺住持廷俊撰

    圆悟之道支而为二。一为大慧杲。一为虚丘隆。隆三传而为松源岳。岳一传而为运庵岩。再传而为虚堂愚。得虚堂之传而在日东者。建长禅寺圆通大应国师也。国师讳绍明。字南浦。骏州安部县人出藤氏。幼事本州建穗寺净辩师。学出世法。年十五薙发受具戒。往依建长兰隆公。正元间航海至宋。遍参知识。虚常愚公主净慈。门庭高峻学者望崖而却。师往礼谒。堂曰。古帆未挂时如何。师云。蟭螟眼里五须弥。堂云。挂后如何。师云。黄河向北流。堂云。未在更道。师云。某甲恁^8□和尚又作^8□生。堂云。黄河向北流。师云。和尚莫谩人好。常云。参堂去。久而令典宾客。日夕咨扣。一日使善画者写堂寿像请赞。堂掇笔书曰。绍既明白。语不失宗。手头簸弄。金圈栗蓬。大唐国里无人会。又却乘流过海东。时咸淳改元之夏六月也。是年秋八月堂奉诏迁径山。俾师与俱。师益策励。一夕于静定中起大悟。呈偈曰。忽然心境共忘时。大地山河透机。法王法身全体现。时人相对不相知。堂巡寮报众曰。这汉参禅大彻矣。自是一众改观。咸淳三年秋师辞归日本。堂赠以偈曰。敲磕门庭细揣摩。路头尽处再经过。明明说与虚堂臾。东海儿孙日转多。复书其后曰。明知客自发明后。欲告归日本。寻照知客通首座源长老。聚头语龙峰会里家私。袖纸求法语。老僧今年八十三。无力思索。一偈驴行。万时水程以道珍卫。既归。法本国文永四年也。建长兰溪即命典藏教。秉拂提唱有十载中华历遍归未将佛法挂唇皮无端今夜始开口铁树生花正是时之语。文永七年秋徒西都。出世筑州之兴德禅寺。遂以嗣法书并入院语。因昙侍者呈径山。堂得之大喜谓众曰。吾道东矣。其为堂器重如此。又明年移太宰府之崇福。居三十三年。参徒日盛。嘉元甲辰奉诏入京师。
    太上皇召对宫掖。问答称旨。特差侍持辇下万寿禅寺。贵游问道者车马日骈集。又以东山故趾。兴造嘉元禅刹。延师为第一祖。德治丁未奉旨。赴关东留正观寺。而相州太守平崇演。请师即署所演法。复敷奏请主巨福山建长兴国禅寺。明年春。太上皇降手诏存问。恩礼优至。当入寺之夕小参有曰。今年腊月二十九日。来无所来。明年腊月二十九日。去无所去。众惊讶莫谕其意。明年当延庆戊申腊月二十九日。忽示微疾。至二鼓手书偈曰。诃风骂雨。佛祖不知。一机瞥转闪电犹迟书毕跏趺而逝。世寿七十有四。坐六十夏。所度弟子宗云宗意等千有余人。嗣其法而分居列刹者。兴圣忠。崇福运。南禅卓。南禅圆。万寿禅。建仁然。崇福一。万寿心。大德超。崇福津。圣福胤。建长什。崇福龙。龙翔友等若干人。奉龛阇维获设利无算。事闻。皇上哀慕不已。敕谥圆通大应国师。仍敕建寺西京。额曰龙翔。塔骨石舍利于寺之后山。塔曰普光。庵曰祥云。弟子在建长者。奉舍利葬之。塔曰天源。弟子在崇福者。奉舍利建塔。庵曰瑞云。他日瑞云火。及半天忽雨雪火遂灭。求所藏舍利塔失所在。门人方忧骇。至夜半岩阿发光。迹之得焉。远近尤异之。至正二十五年夏四月。比丘省吾持其师住筑州安国山圣福禅寺国师之门人宗规所撰行状。来征言铭师之塔。惟法道之在天下。无间乎海之内外也。日东诸国佛僧尤为蕃盛。若圆通大应圆师之名震海国道契主上。致众之归如水赴壑。既寂尤着灵异。殆古佛驰愿毂。而来昭其化也。是宜铭。铭曰。

    大荒之内东海东  鲸涛上与银汉通
    别有天地开鸿蒙  君臣礼乐诸夏同
    世代绵历无终穷  故宋太宗歆淳风
    尤能诚倾事觉雄  金银高张释梵宫
    抑有耆硕居其中  宜尔杂还来象龙
    圆通大应国宗工  佩毗卢印开盲聋
    卓行懿德简  渊衷
    宠锡异数礼益隆  所至击鼓横撞钟
    天人围绕华两蒙  龙伯赑屃蚊鼍充
    启觉茫蠢超凡庸  克期溘化示有终
    兽鬼踯躅涕无从  火余设利光曈曈
    海天不夜贯长虹  窣堵鼎峙海上峰
    山君川后谨堂封  虚堂之道光禅丛
    亶惟国师劬厥躬  南山峨峨石可攻
    勒之于以昭玄功  百世过者宣肃恭

    时应安五年岁次壬子冬十二月十五日。西京龙翔禅寺住持法孙比丘宗兴命工入梓。

    前妙兴禅寺住持法孙比丘性守助缘
    前真如禅寺住持法孙比丘宗任同助
    筑州圣禅寺住持法孙比丘宗越同助
    前崇福禅寺住持法孙比丘宗璨同助

    蟭螟眼里五须弥。靠倒虚堂老古锥。四会搏桑炽然说。曾无一字挂唇皮。
    洪武三年岁在庚戌佛制日  双径山主智及拜题。

    杨岐之道四叶而得圆悟。大其门起其宗。六叶而得应庵。法益光道益盛。密庵之道亦四叶而得虚堂。堂之道若大霆之震浮世。如碧潭之莹秋月。堂之下叶叶有光如宝叶源公竹窗喜人以闲极云公葛庐昙公灵石芝公。皆有语行于世者。日本南浦明公禅时。游历巨宋大丛林。参虚堂得正传。归本国行道。今观其四会语上堂小参拈古颂古法语及贻赠之作。如折旃檀片片皆香。伏读不忍去手。信知得的旨者迥然殊别也。余于日本宿有缘起。故来获观此录。亦不枉东海之一行也。时元德庚午孟夏结制前五日。建长住山法侄比丘敬跋。
    提杀人刀。秉活人剑。须还作家手段方堪任用茍失其正。非唯血指刃身。益且魂惊胆落。莫知柄杷何似。今览兴海堂头南浦法兄禅师举扬纲要。有如长剑快马。运转如风。略无缝罅。可容窥测。若其贬眼之流。岂止横尸万里。余意。虚堂老伯未必有此作也。所谓智过于师方堪传受者。于斯尽矣。因为书于卷末。时文永壬申季春。
    大宋国属末比丘西涧
    圆通大应国师四会录。其板强半虽存。多年沈库底蒙尘不能出。其余散彼失此无处觅风。偶有亦蚪书上加虫。文则有义还同无义。直岁集以烧助ＦＣ下火。粤国师之下十三世江月玩和尚。命工刀之继之令全部以置之普光之塔。易曰。一阴一阳之谓道。继之者善也。此知继之首之为天地之大善矣。

    宽永辛已孟秋日  远孙比丘泽庵

圆通大应国师语录卷下
_
