大正藏 No. 1408 佛说最上意陀罗尼经
　　宋 施护译


　　1卷


　　佛说最上意陀罗尼经

　　　　西天译经三藏朝散大夫试鸿胪少卿传法大师臣施护奉　诏译
　　如是我闻。一时佛在救鸽城牛头栴檀精舍。与大比丘众俱。及天龙八部恭敬围绕瞻仰而住。
　　尔时世尊告阿难陀及诸大众言。我观此南阎浮提末世之时。一切众生由薄福故。有诸恶鬼神起诸灾难。恼乱众生使不安隐。有陀罗尼能为息灭及增吉祥。我今宣说汝等谛听。时阿难陀及诸大众。奉佛教敕默然而听。
　　佛言阿难。过去世时此阎浮提有一比丘。名曰传教。于九月黑月十五日。北方游行去支那国不远及四由旬忽于路次见一神人远远而住。而此神人身长三十肘面圆四肘。彼传教比丘见此神人。身量恢伟颜貌熙怡。审谛观察此非他人。乃真实是妙吉祥童子。于是传教比丘诣神人前五轮著地伸其礼敬。作礼起已合掌瞻仰白神人言。云何妙吉祥童子现如是相耶。我今审知定非他圣。时彼神人告比丘言。诚如汝言我妙吉祥也。时传教比丘复白神人言。何故今日现此相耶。时彼神人告传教比丘言。汝知已否。今南阎浮提当有灾难。薄福众生得种种病受诸苦恼。比丘白言。今南阎浮提何故忽尔有此灾难。神人言。今妙高山南面有阿修罗。兴起恶心将诸眷属索天交战。时阿修罗。遮障日月及以星辰光明不现。复有无量极恶夜叉乾闼婆迦楼罗等。住妙高山南面。见阿修罗现是相已亦相党助。时天退败修罗得胜。时南阎浮提。忽见如是日月星辰光明隐蔽。诸不吉相处处出现。风雨非时旱涝兢作。五谷苗稼秀而不实。设有子实食乃无味。当令众生色力威光一切减劣。复有地居毗舍阇等诸恶鬼类。变易本形现其异相。或作师子虎狼或作狗犬之状。亦复现彼女人之相恼乱众生。令得种种之病使其苦恼。所谓瘿病风病痰吐之病。眼目病头痛病腹痛病乃至痔瘘病。又复疟病或频日或隔日或须臾或连月。或患疮癣或患疥癞诸恶疾病遍阎浮提。令诸众生受极苦恼。薄福人辈无有免者。至于耆年中年或少或幼。因是疫沴多从夭殁。比丘我以此事而怀伤愍。故现斯状告语人知。比丘我今告汝若有众生欲为自身及其眷属。乃至聚落迨于国界。禳殄灾沴增益福祥。先于三宝深生信重。然备名华珍果烧香涂香。种种供具而为供养。当须志心于一七日不食。日四时夜四时。勇猛专注持诵最上意陀罗尼而彼灾难必获殄灭。一切福祥而能增益。比丘若欲持诵彼最上意陀罗尼者先须。稽首称念南无广大甚深智慧振吼王如来名已。即诵陀罗尼。时彼神人为传教比丘。宣说最上意陀罗尼曰。
　　怛你也(二合)他尾布罗誐里[口*爾]帝尾布罗湿嚩哩尾布罗喻你世阿罗誐帝莎贺曩谟萨哩嚩(二合)你嚩啰抳尾瑟剑比拏怛他誐多写怛你也(二合)他(引)呬(引)摩呬(引)摩贺摩呬莎贺曩谟虞拏(引)迦啰写怛他誐多写怛你也(二合)他誐誐曩迦哩誐誐曩三婆吠誐誐曩吉哩帝(二合)帝(引)莎贺曩谟啰怛曩(二合)娜誐(二合)多(引)曩谟怛他誐多写怛你也(二合)他(引)啰怛努(二合引)讷誐(二合)帝(引)啰怛曩(二合)三婆吠莎贺曩谟摩贺(引)阿[口*爾]多萨嚩(二合)弥你怛他誐多写怛你也(二合)他阿么摩呬(引)莎贺曩谟么(引)曩萨旦(二合)婆写怛他誐多(引)写怛你也(引)他(引)么(引)曩娑怛鑁(三合)秫驮钵纳摩(二合)莎哩钵纳摩三婆吠迦哩呬多迦哩曳莎贺曩谟萨哩嚩(二合)没驮冒地萨埵喃曩谟阿哩野曼祖室哩(二合)野怛你也(二合)他(引)惹曳(引)惹野罗没地(二合引)呬(引)摩呬(引)摩贺摩呬(引)莎贺曩谟阿哩野(二合)嚩路枳帝(引)湿嚩(二合)啰写怛你也(二合)他誐誐曩(引)茶曳(二合)誐誐曩尾讫阑(二合)多[目*壹]呬弥(引)莎贺曩谟阿哩野(二合)三满多婆捺啰(二合)写怛他誐多写怛你也(二合)他(引)呬(引)婆捺哩(二合引)摩贺(引)婆捺哩(二合引)阿蜜哩(二合)多婆捺哩(二合引)尾誐多啰惹细(引)莎贺曩谟阿哩野(二合)嚩日啰(二合)地波多曳多野(引)怛你也(二合)他(引)吉哩帝(二合)多萨哩嚩(二合)[口*爾]你(引)鼻(入)阿底吉哩帝(二合)多萨哩嚩(二合)[口*爾]你(引)鼻嚩日啰(二合)三婆吠(引)嚩日啰(二合)鼻(引)那迦(引)野莎贺曩谟萨哩嚩(二合)没驮冒地萨埵喃怛你也(二合)他(引)湿吠(二合引)多迦哩(引)鼻(引)入嚩(二合)罗你曳(引)莎贺萨旦(二合)婆你谟(引)贺(引)你半惹你奔拏哩迦(引)野莎贺摩贺(引)难帝难婆你曳(引)莎贺努啰尾努里曳(引)莎贺罗尾讫里(二合)帝(引)莎贺扇帝(引)悉吠(引)你嚩播尼曳(引)莎贺览谟(引)捺哩曳(引)迦(引)罗播(引)世(引)吉哩帝(二合)多莎贺阿惹拏(二合)曩尾驮摩你曳(引)莎贺驮(引)睹迦哩曳(引)莎贺弥伽迦哩曳(引)莎贺末罗鑁帝曳莎贺冒地孕(二合)誐难帝曳莎贺羯哩摩(二合)娑(引)驮你迦(引)野莎贺曀迦啰(引)摩(引)野莎贺阿瑜誐左哩尼曳(引)莎贺没啰(二合)[怡-台+咸]谟(二合引)播(引)虞茶(引同上)野莎贺萨哩嚩(二合)迦哩摩(二合)嚩啰拏鼻悉史讫多(二合)野莎贺萨哩嚩(二合)没驮(引)鼻三塞讫里(三合)多(引)野莎贺曀迦悉陵(二合)誐野莎贺阿悉陵(二合)誐野莎贺部多(引)野莎贺阿部多野莎贺萨哩嚩(二合)努具波三摩(引)野莎贺摩摩萨哩嚩(二合引)喃(引)左莎贺
　　尔时神人说此最上意陀罗尼已。告比丘传教言。汝今以此陀罗尼于南阎浮提十方之内。国邑聚落处处传说。使诸众生咸得闻知。当令此陀罗尼广宣流布。何以故。为与众生能增长功德故。能与众生除诸苦恼故。能于世间除诸灾难故。能令诸恶鬼神息灭恶心故。能令所在国邑聚落王及臣民。一切皆得安隐快乐故。比丘若有善男子善女人。欲以此陀罗尼恭敬供养受持读诵。息除灾难增长功德者。应当发至诚心归依三宝。于一七日中日别备诸香花饮食供养于佛。又日供七僧。又至中夜于自家庭。燃大炬火用为照燎持诵此陀罗尼。所有灾难当得解脱。比丘若善男子善女人能如是作者。当得自身解脱。比丘若二七日如是备种种香花饮食。供养佛僧一倍于前。是人所有父母同得解脱。比丘若于三七日能如是于佛法僧倍前。以种种香花饮食恭敬供养者。彼人所有男女并一切眷属同得解脱。比丘若四七日如是修持。倍倍于前精虔不懈者。彼人所住聚落一切人民咸得解脱。比丘以要言之。乃至七七日倍倍增胜于前供养奉佛法僧。彼人所获功德。上及国王下及人民。国界之内普得解脱。比丘当知我今告汝。汝持此法于此界他方。速疾传说使令流布。何以故。为能与众生消除种种苦恼。增长种种功德故。比丘若复有人得闻是法知其利益心不恭敬。又复不能广为人说。亦复不能自专读诵。比丘当知是人得匿法过同五逆罪。比丘若有众生得闻是法。不违我教躬自依法。受持读诵供养恭敬。复为他人依法修福。又能流布广利众生。比丘我即遥知先为此人往妙高山。至天人阿修罗乾闼婆迦楼罗所。以利益心降伏劝喻。为其说法咸令欢喜。使彼天人阿修罗等。息彼诤心互相恭敬。即得阎浮提界灾难息灭疫沴不生。诸恶鬼等各各潜隐。一切众生咸得安乐。时彼神人说是事已隐形不现。传教比丘遵奉传说。
　　尔时世尊告诸大众言。彼妙吉祥童子于过去世。以方便力为诸众生说如是法。我为汝等今复宣说汝。等专心受持读诵。于未来世广令流布。消除灾难增益吉祥。时阿难陀及诸大众。闻佛说已咸悉欢喜。专心受持礼佛而退。

　　佛说最上意陀罗尼经


