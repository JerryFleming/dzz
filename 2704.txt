No. 2704 悉昙略记

    


    悉昙之意弥坚弥深。传习已废殆及荒绝矣。古来梵书翻以汉语。唯有陀罗尼存梵不翻。是则菩提捷入之门。萨埵超升之路。文多秘密理含众德。梵音不全真言既谬。贤圣不降难得成就。若不学悉昙者孰了其正音哉。所以一两学徒欲易觉知。今依管见聊抄要文。勒成七篇门以为一卷记。庶乐法者幸勿怪之。

    第一梵字本源门  第二母字翻音门
    第三梵语调音门  第四母字众本门
    第五母字入义门  第六梵字异形门
    第七梵字章段门

第一梵字本源门
    
    字母释云。夫梵字悉昙者印度之文书也。西域记云。梵天所制。五天竺国皆用此字。然因地随人稍有增减。语其骨体以此为本。劫初之时世无法教。梵王下来授以此悉昙章。根原四十七言。流派余一万。世人不解元由谓梵王所作。若依大毗卢遮那经云。此是文字者自然道理之所作也。非如来所作亦非梵王诸天之所作。若虽有能作者如来不随喜。诸佛如来以佛眼观察此法然之文字。即如实而说之利益众生。梵王等传受转教众生（云云）智慧轮字母序云。天竺梵书名曰记论。其源无始制作莫知。每劫初成梵王先说传授天人。是故名曰梵书。梵字有百千颂云声明记论。以其广记诸法复能诠表。至住劫天帝释略为十万颂。后巘驮罗国婆罗门仙又略为八千颂。天竺盛行。此并音字之本（云云）
    悉昙藏云。梵文相承有四。一承劫初梵王。二承海中龙宫。三承释迦如来。四承大日如来。一承梵王者。成劫之初光音天下成大梵王。随梵王念生八天子。八天子下成八十天。又光音天下生六欲天。亦生四洲乃成四姓。劫初自在犹如色天。由一恶增生四恶趣。梵王化形下利人间。是名商羯罗天。亦名摩醯首罗。摩磕首罗亦有三种。一四禅主名毗遮舍。此乃金刚顶经。佛初成道令不动尊降伏三千界主大我慢者是也。二初禅主名商羯罗。此乃大日经中。商羯罗天于一世界有大自在。非于三千界主者是也。三六欲天主名伊舍那。此乃寿命经中。佛下须弥令降三世降伏强刚难化天王大后是也。故知般若菩提所传南天祖承摩醯首罗者是。大梵王制四十七言者是也。惠均僧正所言光音天造四十二言者。亦是同时下生人种者是也。二承龙宫者。贤劫千佛四佛已出各至法尽皆移龙宫。今我释尊灭度后初五百年小乘教兴。诸大乘经皆移龙宫。后五百年大乘教兴。龙树菩萨入海取经所传。中天兼龙宫文者即是也。三承释迦者。寂场成佛至第七日。于伽耶山顶说文殊问经中。佛答文殊始说五十字母。第二七日经十天处说华严经中。善财知识始说四十二字门。又第三七日后亦说方广大庄严经。始说释尊为太子时亦入学堂创唱四十六字母。又第十六年欲色二界中间说大集经。佛答海惠广说门句法句金刚句中。而说二十八字门句。又三十年中大般若经亦说四十二字等语等。又八十年终大涅槃经亦说一十四音五十字义。大智论云。迦叶阿难往王舍城结集小乘三藏。文殊弥勒与阿难等于铁围山结集摩诃衍藏（抄）故知。文殊弥勒与阿难等祖承释尊结集传世（云云）四承大日者。大日如来在尼吒天现成正觉。说金刚顶十八会经中。有金刚顶经释字母品。说五十字。又于一时在法界宫智处城中说大日经。诸尊来集生曼荼罗。亦释字轮品等广说真言种子字义。六波罗蜜经云。阿难受持修多罗藏。忧波离受持毗奈耶藏。迦叶受持阿毗昙藏。文殊师利受持般若波罗蜜多藏。执金刚手受持陀罗尼藏（抄）故知。执金刚手祖承大日受持传世（云云）今五天竺四姓之辈。元虽光音天种而以四禅主各称梵王。至其种族亦称梵人。所言梵者是语略也。具足可云波罗贺摩。然彼梵人本承梵王。故称梵字。其五天外乃是四主之地。所用文字难以寻详（云云）。
    第二母字翻音门。
    字记云。悉昙十二字为后章之韵。如用迦字之声对阿伊瓯等十二字韵呼之则生得下迦机钩（矩侯反）等十二字。次用佉字之声则生得佉欺丘（区侯反）等十二字。次生伽其求（瞿侯反）等十二字。已下例然。且先书短迦字一十二文。从第二字已下加其闏多。即字形别也。用悉昙韵呼之则识其字名也。佉伽已下。至叉字例然以成一章（云云已上文）先明迦字转。

    第一迦阿合成迦音
    第二迦阿（引）合成迦（引）音（字右加阿（引）点也）
    第三迦伊合成机音（字左加伊点也）
    第四迦伊（引）合成机（引）音（字右加伊（引）点也）
    第五迦邬合成矩音（字下加邬点也）
    第六迦邬（引）合成矩（引）音（字下加乌（引）点也）
    第七迦□合成醯音（字上加□点也）
    第八迦爱合成吤音（字上加爱点也）
    第九迦污合成叩音（字上加污点也）
    第十迦奥合成矫音（前爱点上加奥点也）
    第十一迦暗合成剑音（字上加暗点也）
    第十二迦恶（入）合成脚音（字傍加恶点也）

    已上十二迦字转。是为十一点。若除第二去声为十闏多。次佉哦字已下至乞叉字三十三字之转可例此也。中天上三对上短下长。下三对上长下短。
    字母释云。从此一迦字母门出生十二字。如是一一字母各各出生十二字。一转有四百八字。如是有二合三合四合之转。都有一万三千八百七十二字。此悉昙章本有自然真实不变常住之字也。三世诸佛皆用此字说法。是名圣语。自余声字者是则妄语也。非法然之道理。皆随类之字语耳（云云）。
    义释云。梵有二音。一名阿刹罗。是根本字也。二名哩比鞞是增加字也。根本者即是本字。如阿字最初者即是根本也。次从伊（上）伊乃至乌奥凡十二字是从生增加之字。悉是女声。其根本字是男声也。根本增加不一不异。犹如器中盛水因器持水水不离器。此亦如是。更相依持能遍内外也。非但阿字遍一切处。从迦佉等乃至娑诃亦遍一切处（云云）。
    又云迦等二十字智慧字也。次伊等八字皆是三昧声也（云云抄）凡阿等十二字为翻音之点。迦等二十字为体文。仰等五字为大空点（仰口内。娘拏曩舌内。摩唇内）野罗等八字为涅槃点。伊里等四字为助声字（云云）又迦等二十五字云毗声。耶罗等九字云超声（云云）。字记云。有十一闏多罗。此犹点画。阿阿（引）等韵生字用。十闏多后字傍点。名毗洒勒沙尼。此云去声。非为闏多（云云已上）。
    义释云。摩是重空。此于阿空点加仰月形为重空也。字记孤合章云。或形非闏多。独为严事之文。字上仰月画也（云云）故知。字仰月非十闏多之内也。字记孤合章云。或字有所阙。则加怛达之文而制音呼之。如迦佉等字下有画。则云秸（古八反）楔（苦八反）等（云云）又云。纪哩章用迦等字体以别闏多合之。谓之讫里。今详讫里之闏多。只是悉昙中里字也（已上）故知。三十四字下加里字非十闏多之内（云云）今是字之省也。迦字之下若合此字有纥哩音。车字之下若合此字有齿里音。余字亦然。大佛顶之中。底理步没哩始止等文是也。字记云。或不从字生。独为半体之文如怛达只耶等。用则有之。字体无也（云云）次文云。只耶当是耶字之省也（云云已上）。
    今此字一云字之省。一云不从字生。可问。
    第三梵字调音门。
    初明盎迦章音。次明梵语调音。
    初明盎迦章者。字记云第十五章以迦遮吒多波等句末之第五字。各迦于当句前四字之上。及初句末字加后等九字之上。名盎迦安遮安吒安多庵波盎耶等。其必不自重（盎字阿党反。安字阿檀反。庵字阿感反）又云。此章字两字重成。不得依字呼之。异于诸章故云异章。然盎安等将读之际。潜带其音亦不分明。称盎安也（已上抄）今此盎迦章字多用真言中。若细记者以当句末第五仰字加当句前迦佉哦伽四字之上。呼盎音为口内空点。谓盎迦盎佉盎哦盎伽等四字也。此等字若有他字下。其上字可读口内空点。大佛顶中。僧伽驷迦罗陵哦等文是也（已上牙声口内字）
    又以当句第五娘字。加当句前者车社社四字之上。呼安音为舌内点。谓安者安车安社安社等四字也。此等字若有他字之下。其上字可读舌内空点。假令闏字若有此等字之上。可读满车等也（己上齿声舌内字）。
    又当句第五拏字。加当句前吒吒拏荼四字之上。呼安音为舌内空点。谓安吒安吒安拏安荼等四字也。此等字若有他字之下。其上字可读舌内空点也。诸真言中半拏啰战拏赞尼等是也（己上舌声舌内字）。
    又以当句第五曩字。加当句前多他娜荼四字之上。呼安音为舌内空点。谓安多安他安娜安荼等四字也。此等字若有他字之下。其上字可读舌内空点也。诸真言中三满哆扇哆兰驮半曩等是也（已上喉声舌内字）。
    又以当句第五闏字。加当句前跋颇闏婆四字上。呼庵音为唇内空点。谓庵波庵颇庵闏庵婆等四字也。此等字若有他字之下。其上字可读唇内空点。诸真言中染婆糁薄娑瞻婆禁畔苏庵（二合）幡奶等是也。真言中有俨鼻□文。若俨字无空点者。可书俨鼻□等也（已上唇声唇内字）。
    又以初句第五仰字。加后野啰逻□舍洒娑贺乞洒等九字之上。呼盎音为口内空点。谓盎野盎啰盎逻盎□盎舍盎洒盎娑盎贺盎乞洒等九字也。此等字若有诸字之下。其上字可读口内空点。假令字若有此等字之上。可读闏盎贺等也（已上遍口声口内字）。
    次明梵语调音。凡于梵语有粗显声（浊音）此字若有诸字之下。其上字自有空点音。且如跋折罗云晚日啰也。亦真言中有本祖播抳舜你也之文是也。空点有三。且真言中楞儗是口内空点音。散祖是舌内空点音。蓝婆是唇内空点音。若于一字。讲是口内。杆是舌内。唅是唇内也。又有耎密声（清音）此字若有诸字之下。其上字如涅槃音。诸真言中壹车鯱车瑟吒目佉等文是也。涅槃点有三。真言中索诃是口内涅槃音。萨埵是舌内涅槃音。飒多是唇内涅槃音。若于一字。脚口内。竭舌内。却唇内也。又以啰字加诸字之上。其上字如有涅槃点。随求之中。萨□沫达钵啰窒剔迦末闏羯伽你（入）
    佐等文是也。
    悉昙藏云。萨□以半体啰字加□字之上。或时具足云娑啰□。或时简略云萨□者。以啰半音隐娑字下呼云萨□。以粗显音呼简略云散婆（云云）又云。或第五五字及九字中□字。皆于上字注空点。或九字中啰□舍洒贺娑乞叉等字。皆于上字注涅槃音。真言中索诃避洒等也。又云。啰□二字加诸字之下。其上合字如涅槃音。诸真言中吉罗吉骎鯱啰室啰萨啰怛罗等也（已上抄）又迦字若有诸字之下。其上字如涅槃音。诸真言中托迦萨得迦博迦。又三藐三没驮毗色讫帝等是也。又没驮字。此驮字以第三加第四驮之上。以音摄上字入声也。诸真言中若此驮字有诸字之下。其上字有涅槃音。谓没驮秫驮悉昙等也。没字或本用勃字。秫字或本用术字。又用舜（入）字也。悉字或本用七字。皆是上字入声字也。大佛顶中飒哆字可例之也。无垢净光真言有飒哆之文。大悲心陀罗尼有摄娜之句。是则下字字摄上字入声也。释迦牟尼云释迦文。吠室啰摩拏云毗沙门。波罗密多云波罗蜜。阿噜利迦云阿噜力。皆是下字摄上字声也。或记云。其字上不加字则名半字。若加字乃名满字（云云）今见梵书。迦啰娜等之字。有诸字之下。其上字多分有涅槃音。
    悉昙藏云。枳娘字。第二句末若第三句末拏。合两字省以为一字。此若拏字。中天云娘（女两反女字汉书）。拏（陀爽反）北天云若（人者反人字汉书）拏（乃亚反乃字汉音）南天云若（而下反而字吴音）拏（掏下反掏字吴音）故合两字或云社若。或云枳攘。或以此字直呼云攘（吴音已上抄）。难陀读以为若（吴音）野。宝月读云尔（汉音）若（吴音）野（引）今就此字可作二说。一者见此字体梵书之中或作或作。此两作是生不可得字。虽无智慧之义。佛部真言尔那尔迦字也。佛部岂无智慧之义哉。二者是智不可得字也。此字或作。以此作加拏之省也。又二字相通可寻之。
    第四母字众本门。母字梵书汉字影对。汉本不同有二十七。本经说有七。大日经·金刚顶经·文殊问经·涅槃经·大庄严经各说根本母字。华严经·大般若经说四十二字。疏中有四。涅槃经灌顶·法宝·吉藏·梁武帝等四疏。各注此字。记中有六。华严经续刊定记·惠均玄义记·义净寄归传·智广字记·全雅手书·大悉昙章等也。音义中有二。涅槃经玄应·信行音义也。口传有五。宝月·难陀·宗睿·慈觉·弘法大师也。大日经金刚顶字母。依记下文不重出之。疏记异本文相同。故不出数说。今八家异本横列纵双。显文不同知音异说。梵文同故各别不记之。
  弘法（中天音）  宗睿（中天音）  宝月（南天音）  难陀（中天音）
  阿（上声。表上之轻。下准）  阿（上声。如正上之重。下准）  阿（上声。如正上声之重。下准此）  阿（上。如正上之重音终加入。下准此）
  阿（去声。表去直呼。下准此）  阿（引声。如金上之重。下准此。发音均前）  阿（引声。如金上声之重。下准此。发音均前）  阿（上。如聪上之重。下准此。发音均前）
  伊（上）  伊（上） 伊（上） 伊（上） 
  伊（去）  伊（引） 伊（引） 伊
  坞（上）  字（引）  乌（上）  于（上）
  污（去）宇（引）污（上）于（上）
　曀（去）□（上）翳（上）^6□（平声。如正平之重。下同）
  爱（去）  爱（引正音）  爱（引聪音）爱（去聪音）
　污（去）乌（上）鸥（上）于（平）
　奥（去）奥（引）奥（引）奥（去）
　闇（去）暗（上）暗（上）暗（平）
　恶（入）恶（入声。翳字汉音。恶字汉书）恶（翳等四声如美人得口呼之声。恶如汉国舌呼之）阿（入声。翳平字如本国疫音呼之。阿入字如本国握音呼之）
　哩（上弹舌呼）伊里（上）曷利（上）伊里（上）
　里（去弹舌呼）伊里（上）曷利（引）伊里（上）
　鲁（上弹舌呼）里（上）利（上）里（上）
　嚧（去弹舌呼）利（上）利（已上韵音）利（上。此中二对如上三对）
　迦（上）迦（上吴音）迦（上汉书）迦（上如初阿）
　佉（上）佉（引。绝音上之重） 佉（上）佉（上如次阿）
　哦（上）哦（上吴音）哦（上汉音）我（上如初阿）
　伽（去长呼）哦（引。如金上之重）哦（上绝音）伽（上如次阿）
　仰（鼻呼）语（引声。入鼻呼已上喉声）呀（上声。入鼻呼之已上舌本声）我（上如次阿）
　遮（上）遮（上本音）左（上突音）左（上如初阿）
　磋（上）车（引声。绝音如日本音）车（上绝音）瑳（上如次阿）
　惹（上）诺（上本音）惹（上汉音）惹（上如次阿）
　酂（上）诺（引本音）社（上绝音）社（上如次阿）
　娘（上）如（引声。入鼻呼。吴音已上齶）惹（上声。入鼻呼。吴音已上齿间声）若（上如次阿。吴音）
　吒（上）吒（上如日本音）吒（上弹舌）吒（上如初阿）吒（上）
　吒（引。绝音如日本音）□（上绝音）吒（上如次阿）
　拏（上）那（上吴音）荼（上弹音）拏（上如次阿）
　荼（去）荼（引如日本音）荼（上绝音）荼（上如次阿）
　拏（上声。陀爽反。鼻呼）拏（引声。入鼻呼。日本音已上龂声）那（上声。入鼻呼。吴音。带阿呼已上舌头声）那（上如次阿。吴音）
　多（上）多（上）多（上）多（上如初阿）
　他（上）他（引绝音）他（上绝音）他（上如初阿）
　娜（上）荼（上）娜（上汉音）那（上如初阿）
　驮（去）驮（引）娜（上绝者）驮（上如次阿）
　曩（上）拏（引或上。入鼻呼。如日本音已上齿声）
　那（上声。入鼻呼已上舌上声喉音）曩（如上如次阿）
　跛（上）波（上绝音）波（上）波（上如次阿）
　颇（上）颇（引绝音）颇（引绝音）颇（上如次阿）
　闏（上）闏（上吴音）闏（上汉音重）闏（上如次阿）
　婆（去）婆（引）婆（上绝音）婆（上如次阿）
　莽（上）铭（引声或上。入鼻呼。如日本卖音已上唇声）摩（上声。入鼻呼。吴音已上唇间声）摩（上如次阿）
　野（上）野（上）野（上满口）野（上）
　啰（上）啰（上短呼）啰（上带阿上呼）罗（上）
　逻（上）逻（上声重呼）逻（上重）逻（上）
　□（上）□（上齿唇呼）□（上重）□（上并次阿）
　舍（上）奢（上）奢（上）奢（上如次阿）
　洒（上）洒（上）洒（上声屈舌）洒（上次阿）
　娑（上弹舌）娑（上）娑（上声）娑（上如次阿）
　贺（上）贺（上）诃（上侯鸣）贺（上如次阿）
　　　　轮（上声。亦音鲁吽（二合））
　乞洒（上）乞叉（上声忽呼）葛叉（上声二合）乞叉（上如次阿）
已上超声五五字。各第一三如字表上之轻。第二四五如正去之轻。九字并如表上之轻呼之也。
　慈觉（南天音）全真（中天音）知广（南天音）惠均
　（短上。阿以下初字皆短上）^6□（阿可反）阿（上声短呼音近恶）恶（乌舸反短）
　（长阿。开口呼之。初去后平之势。以下第二字皆准此呼之）阿（去兼引阿个反）阿（长呼）阿（乌哥反长）
　（短伊上）伊（伊以反伊字上声）伊（短上声近于异反）亿（乌矣反短）
　（长伊初去后平）^6□（伊异反去）伊（长呼）伊（乌尸反长）
　（短呼。以本乡音呼之）坞（乌古反）瓯（短上声声近屋）郁（乌久反短）
　（长呼）污（坞固反。引声牙开不开）瓯（长声）优（乌鸠反长）
　（短哀。哀字以本响呼之）翳（婴计反）蔼（短去声声近良^6□系反）□（乌漠反漠字吴音）
　（长哀。哀字以本响呼之。阿后伊之势）爱（哀盖反引）蔼（引近于界反）野（乌鸡反）
　（短于。于字以本响呼之）污（奥固反大开牙引即重）奥（去声近污）乌（乌乌鸟之鸣）
　（长奥。初是阿声。后是本响。平字声）奥（阿告反。其中开合有异也）奥（长呼）炮（乌^6□反）
　（短阿暗反）暗（引声庵音）暗（短。去声声近于鉴反）庵（音庵）
　（短阿。此声是似本响阿字音。放气急切呼。不同初短声）恶（阿各反已上断声势）痾（长去声近恶）阿（乌尔可及）
　（短阿哩。齿不大开合呼。下长阿哩准）^6□（去微弹舌）纥里　鲁
　（长阿利）^6□（难重用取去声）纥里流
　（短离。离字以本响呼之。齿不大开合呼之。下长离准之）力（短声）里　卢
　（长离）力（去声长引。不弹舌已上助声）梨　楼
　（以本响加音呼之。下字亦然。以下诸字皆去呼之）迦（居佉反上声）迦（居下反近娄可反）迦（居写反。又见伽反。此写字吴音）
　（断气呼之）佉（墟迦反上）佉（去下反音近去可反）呿（墟迦反迦字居写反）
　（本响我字音。下字亦然。但皆是去声）哦（鱼迦反上）伽（渠下反。轻音近其下反。余国有音疑下反）伽（墟迦反。亦同用上音）
　（断气呼之）伽（渠贺反去重）伽（渠我反重音）恒（墟迦反小重音语之）
　（本响鼻音之我字音呼之）仰（虐鞅反鼻音）哦（鱼下反音）俄（鱼迦反
　（本响佐字音势呼之。下字亦然。俱皆去声。此字轻微呼之。下字重声呼之）左（藏下反上）者（上下反音近作可反）车（音者短声语之）
　（断气呼之。字下字重声呼之）瑳（仓可反上）车（昌下反音近仓可反）车（祖车反）
　（以利估反。下字准此呼之）瑳（慈我反）社（杓下反。轻音。音近作下反。余国有音而下反）阇（音社）
　（断气呼之）醝（瑳贺反引重）社（重音近昨我反）^6□（音散。是社小重声语之）
　（尔也反。尔也两字以本响呼之）娘（女两反鼻音）若（而下反。音近若我反。余国有音壤）若（如者反）
　（吒。舌音。吒字以唐音呼之。□字亦然）姱（谕贾反）吒（卓下反音近卓我反）吒（猪跛反）
　（□断气呼之）娜（荷贾反）侘（折下反音近折我反）锃（墟跛反）
　（拏以本响侘字音势呼之但迦舌下荼字亦然）拏（拏雅反）荼（宅下反轻音余国有音搦下反）荼（除跛反）（荼此字断气）马（荼夏反）荼（重音近塘我反）祖（除跛反重声）
　（拏鼻。上不齿不开合呼之云阿荼拏。此阿荼两字用）拏（儜雅反鼻）拏（搦下反。音近搦我反。余国有音拏讲反）拏（拏跛反）
　（哆齿音。以本响多字音呼之。下字亦然。但皆加齿音）亸（他可反）他（他可反音近他下反）他（搪可反绝音）
　（他断气）
　（以本乡陀字音呼之。但加齿。下字亦然。加齿音）□那我反　陀（大下反。轻音。余国有音近陀可反）陀（音陀）
　（陀断气）驮（陀贺反重）陀（重音音近陀可反）弹（拖音重音）
　以本乡那字音呼之。但加鼻音　曩（乃朗反）那（捺下反。音近那下反余国有音曩）那（音乃可反）
　（唇音。以本乡波字音呼之。下字亦然。皆加唇音）跛（波可反）波（钵下反音近波可反）波（音跛）
　（波断气）颇（波我反）颇（破下反音近破我反）颇（敷舸反叵）
　（以本乡婆字音呼之。下亦然。此婆字坏重阔）闏（莫我反鼻音）婆（罢下反。轻音余国有音闏）婆（满舸反）
　（以本乡婆字音呼之。但断气）婆（婆贺反去声）婆（重音薄我反）靓（满舸反重音）
　（但用本响闏字音呼之。但加鼻音）闏（抉储反鼻音）闏（莫下反。音近莫可反余国有音莽）闏（摸舸反）
　（伊野反。以下诸字皆是去声）野（如本字音）也（药下反。近药可反又音只也反。讹也）蛇（与假反小短语之）
　（阿罗反）啰（上声弹舌）啰（曷力下反三合卷舌呼啰）啰（□反。荷罗今谓束字反）
　（以本响罗字音呼之）砢（勒可反）罗（洛下反音近洛下反）罗（卢舸反）
　（以本乡婆字音呼之。前婆字是重。今此婆字是轻。有以唐国□音呼之。甚错）□（舞可反）□（房下反。音近房可反。旧云和）□（满可反直骞上唇呼之）
　（以本乡沙字音呼之。但唇齿不大开合呼之）舍（尸也反）奢（舍下反音近舍可反）奢（舒跛反）
　（以大唐沙字音势呼之。但是去声。唇齿不大开合呼之）洒（霜贾反）沙（沙下。音近沙可反。一音俯下反）沙（舒加反应依吴音）
　（以大唐沙字音势呼之。但去声呼之）縒（桑可反）沙（沙下反音近沙可反）沙（舒可反）
　（以大唐贺字音势呼之）贺（何驮反）诃（许下反。音近诃可反。一本音贺）呵（乎舸反）
  （吕牟反。吕牟两字以本响音呼之）  滥（力陷反音近□绀反）
  （葛叉反。葛叉两字以唐国音呼之）  乞洒（二合）  叉（楚下反音近楚可及）  荼（卢尔反）
  （已上字母随南天宝月学得已上三十四字名为字母也。九字是归根本声）
  （已上大师所学五本安然口受不载悉昙藏中依秘藏也）
　　中天音以汉音得呼梵音。若以吴音不得梵音。南天音以吴音得呼梵音。若以汉音不得梵音。检诸翻音中天多用汉音少用吴音。若呼五句各第五字如空点响。北天多用汉音少用吴音。若呼五句各第五字如阿字响。南天多用吴音少用汉音。若呼五句各第五字如阿字响。吴似和音汉如正音。如母字不字等吴如开唇而更聚。汉如开唇而直散（母字汉呼母。吴呼母干。不字汉呼不。吴呼非干）难陀读以为若（吴音）野。宝月读云尔（汉音）若（吴音）野（引）
    悉昙反音亦有二种。用本字音是纽声反。如前迦也。用闏多音是双声反。如前枳也。若得此意如梵字。或呼迦也枳也。于汉字中见迦也而读枳也。见枳也而读迦也。并皆可得。
    第五母字入义门。
    瑜伽金刚顶经释字母品云。
    阿（上）字门一切法本不生故
    阿（引去）字门一切法寂静故
　　伊（上）字门一切法根不可得故
    伊（引去）字门一切法灾祸不可得故
    坞字门一切法譬喻不可得故
    污字门一切法损减不可得故
    哩字门一切法神通不可得故
    哩（引去）字门一切法类例不可得故
    鲁字门一切法门染不可得故
    嚧字门一切法沉没不可得故
    曀字门一切法求不可得故
    爱字门一切法自在不可得故
    污字门一切法瀑流不可得故
    奥字门一切法化生不可得故
    闇字门一切法边际不可得故
    恶字门一切法远离不可得故
    迦（上）字门一切法离作业不可得故
    佉（上）字门一切法等虚空不可得故
    哦（上）字门一切法行不可得故
    伽（去引）字门一切法一合不可得故
    仰（乐地呼）字门一切法支分不可得故
    左字门一切法离一切迁变故
    嗟（上）字门一切法影像不可得故
    惹字门一切法生不可得故
    酂（上）字门一切法战敌不可得故
    娘（上）字门一切法智不可得故
    吒（上）字门一切法慢不可得故
    吒（上）字门一切法长养不可得故
    拏（上）字门一切法怨敌不可得故
    荼（去）字门一切法执持不可得故
    （陀爽反依鼻音呼）字门一切法诤论不可得故
    多（上）字门一切法如如不可得故
    他（上）字门一切法住处不可得故
    那字门一切法施不可得故
    驮字门一切法法界不可得故
    曩字门一切法名不可得故
    波字门一切法第一义谛不可得故
    颇字门一切法不坚如聚沫故
    闏字门一切法缚不可得故
    婆（上）字门一切法有不可得故
    莽字门一切法吾我不可得故
    野字门一切法一切乘不可得故
    啰字门一切法离诸尘坚故
    逻（上）字门一切法有相不可得故
    缚字门一切法语言道断故
    舍字门一切法本性寂故
    洒字门一切法性钝故
    娑字门一切法一切谛不可得故
    贺字门一切法因不可得故
    乞叉（二合）字门一切法尽不可得故
    大日经百字持诵品义释云
    观此阿字于空中流出世间百像。一切世间皆从此生。然本不生也。阿字假立加持三昧成就证三昧。具般若。成万行。皆由此阿字得福惠圆满。皆从此阿字也。此字能生种种色。谓青赤白黑乃至杂间。有无量种及种种形。谓三角方圆半月之类。及本尊等无量不同。若识此中真实之义。无不举体入于阿字之门同形于毗卢遮那也。乃至或一切法中造作离故迦字形现。此即明一阿字门。然欲明一切法本来无作故现此迦字。然此迦字即明阿字义也。如迦字若上不置横画即不成迦声。所以不成者以迦中阙阿声也。此迦字上头即有阿形。当知此百字皆尔。下例可解。若无阿声在中即不开口。亦自无有声也。
    或一切法虚空等故佉字形现。
    或行不可得哦字形现。
    或一合相不可得故重迦字形现（阿赖耶含一切染净种子是含藏义）
    或诸法离生灭故遮字形现（遮正翻即是死灭之义也）
    或诸法无影像故车字形现（如世间法因日树等和合即有影生也）
    或一切法离生惹字形现
    或一切法离战敌重社字形现（此是有此有彼义。有此彼即有战敌也）
    或一切法离卑下吒字形现（吒是我慢自高之义。对此即有卑下。若有慢有卑下即有生灭义不与阿字相应。以阿声在中即明无卑无慢之义也）
    或一切法离养畜故吒字形现（是滋养成立义。如调和水土等而义养林木等即得滋养。然一切法入阿字也）
    或怨离故拏字形现（怨谓一向自身于一切处作恶。恶即对非恶处为二也）
    或灾变离故重荼字形现（是灾变义。谓世间蝗虫水火之异及盗贼侵伐来是也）
    或诸法如如离故多字形现（若观如如即有所观。有所观故即有生有灭。即不与阿字相应故如如亦须离也）
    或诸法离住处故他字形现（若有是处有非。即有是非心生不与阿字相应）
    或一切法离施娜字形现（若有此彼所施之物等。即不与道相应也。如般若说也）
    或一切法界不可得驮字形现（界谓各持本位也。谓法界其像万端。界者聚像在中之意也。此界不可得）
    或一切法谛不可得波字形现（第一义谛亦不可得也）
    或一切法同沬不坚颇字形现（沫是不坚义。犹离不坚阿字之德也）
    或一切法离缚故闏字形现（若见有缚解即有执心故罗也。入阿字即字之德也无缚无解不生故）
    或一切法观无所得婆字形现（观即观照也。以观照成然成即有受生处。若了本无生无观也）
    此中释字不合释此闏字也。此是字空义别释之文误也
    或诸乘不可得一切法野字形现（乘谓三乘。凡乘船车之类有所至皆此义也。若有所乘即有所得也）
    或一切法尘离啰字形现（污是染污。谓令清净色染污。此即是尘染也。诸法离一切垢）
    或一切法无相逻字形现（若有相者即对无相。与阿字不相应也）
    或一切法离言说□字形现
    或一切法离寂故奢字形现（奢是寂然义。若有寂然即有散乱。无寂无乱法体如是如是）
    或本性愚夫一切法沙字形现（沙是愚夫无所议。愚智是为失。不与体相应者也）
    或谛不可得娑字形现（此谛是真实之义。谛非谛为二是世间法）
    此是现字形也。言现字者（一切法门功德皆在此中也）
    或一切法离因阿字形现（阿是因义。若有因有果。即是生灭法也。入不生门即因无他放之）
    秘密主随入此等一一三昧门观是。乃至三十二大丈夫相等皆从此中生。阿字乃至诃字等于一切法自在而转。此等随现三藐三佛陀随形好。成就及此等三藐三佛陀随入形好乃至三十二大人相等皆此中生。又云。然此悉昙字母。乃至世间童子亦常修习。何能顿辨如是事耶。然此诸字皆是如来以加持神力。从如来内证体性而流出之故。能有是不思议业用。若人明解此中意趣方便。即是通达三菩提道也（云云）字母释云。世人但知彼字相虽日用。而未曾解其字义。如来说彼实义。若随字相而用之则世间之文字也。若解实义则出世间陀罗尼之文字也。
    又云。此梵字者亘三世而常恒。遍十方以不改。学之书之定得常住之佛智。诵之观之必证不坏之法身。诸教之根本诸智之父母。盖在此字母乎。所得功德不能偻说（云云）
    字义略颂
    阿字诸法本不生  阿（引）字诸法寂静义
    伊字根不可得义  伊（引）字灾祸不可得
    坞字譬喻不可得  污字损减不可得
    伊里字神通不  伊哩（引）类例
    可得  不可得
    鲁字染不可得义  卢字沉没不可得
    翳字求不可得义  爱字自在不可得
    污字瀑流不可得  奥字化生不可得
    闇字边际不可得  恶字远离不可得
    迦字诸法离作业  佉字等空不可得
    哦字行不可得义  悍字一合不可得
    仰字支分不可得  左字迁变不可得
    磋字影像不可得  惹字生不可得义
    酂（上膳）字战敌不可得  娘字智不可得义
    吒字慢不可得义  吒（上）字长养不可得
    拏字怨对不可得  荼（祖）字执持不可得
    拏字诤不可得义  多字如如不可得
    他字住处不可得  娜字施与不可得
    驮字法界不可得  曩字名不可得
    跋字第一义谛义  颇字不坚如聚沫
    摩字缚不可得义  婆（滼）字不可得义
    莽字吾我不可得  野字诸乘不可得
    啰字尘染不可得  逻字有相不可得
    □字言语不可得  舍（尸也反）字诸法本性寂
    洒字性钝不可得  娑字谛不可得义
    贺字因不可得义  乞叉字尽不可得义
    阿迦罗等三十四是为男声智慧字。伊等伊哩（二合）等十二字是为女声三昧字。仰等五字为大空。如是五十字义门。名遍一切处法门大日如来法身体。
    第六梵字异形门
    义释云。迦字上横书者阿书是也。短□声者字是也。此迦字半体短声呼□。此迦字呼以阿字为头者是等字以为头（云云）又云。如人无头即一切支皆死。此迦字等亦如是若不以阿字为头即不成。亦不名字也。故阿字为命也（云云已上抄）今见梵字或有同字异形之文。或有异字同形之文。古今梵书多相涉字。传写之徒多致疑。或若不辨知梵字异形。何以了知真谬乎先同字异形文。
    阿索迦章略颂
    谛谛施施冠牙四  支业如尘成第五
    言言言言冠齿四  但生一字居智上
    钝钝施施钝五字  此如次第冠舌五
    谛谛言言戴喉四  尘如谛名混第五
    谛谛施施戴唇四  尘业钝我四第五
    离尘离作钝言乘  离垢业钝言染乘
    如是二七十四字  合五合六作二字
    性相真如如作言  上字二合下三合
    慢慢谛谛添后四  但合娑贺除重蓝
    此等三十三字门  一一皆生十二字
    第十七章互字相  依理难觉更作颂
    悉昙略记
    长历三年正月十六日已时于园城寺大云房书了。
    同年二月三十日夜子时许一校了。思仙延文四年五月五日。于东寺西院僧房以或本加校合补阙删繁纥。但犹书样等错
    乱追可校证本矣  大法师贤宝（生二十七）
    花藏院宽智律师要集记云。源照入寺略记文约理明（云云）源照入寺或云仁和寺性德院住僧（云云）或云山门人师（云云）此抄记者自他门之间不分咒。又长宴记中东寺源照入寺（云云）今抄恐彼记欤。可寻之。
    （山门长意弟子玄照律师号清凉房。玄字异也。此外又有之欤。宽平法皇御弟子玄照是即山门清凉房同人（云云）^6□由院谁付法乎。可寻之）
     （诸法本无坏无尘名无染清净如虚空 不坏义破坏无坏义又有无垢尘垢无染不染染 边际大空大空点）
    天竺天毒身毒天豆印度大夏楚夏有异相传不同天竺翻曰月明其地常出明人照世如月或云印度者是天帝之一名也其地天帝常守护故以名也（云云）

悉昙略记
