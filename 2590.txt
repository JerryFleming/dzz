No.2590
重雕光明藏三昧序




    夫光明藏三昧一书。吾奘祖。一分白毫光。而祖用之以照破焉。后进用之以返照焉。世尊五时之化教。高祖一代之垂诲。岂有他哉。盖距今一百年前。在祖半千讳景之秋。命福老人面山。及永庆玄梁。戮力镂梓。以公于世。于是乎。无始暗室忽开。法性光明复辉。星霜经久。原版磨灭。书亦存于世鲜矣。弊纳焦心索之有年。而未得也。明治戊寅之秋。九月二十四日。适丁祖六百远忌。法弟前佛德肯庵。赍此书。得得登峰。敝纳扫室焚香。欣跃承之。岂啻得环邻揃。还珠合浦。抑亦云仍大幸福。而浇季大光明也。乃寄之鼎三前西堂。谋重刻。今兹刻成矣。鸣乎末派数万远孙。惟知安住于余光。而不起返照于自己。则祖师光明。遂堕于地。亦未可知。可不戒邪。时明治十二年六月谷旦

永平六十一世不肖密云谨序
光明藏三昧序

    佛言。智慧光明。如日之照。即是般若观照。所谓照见五蕴皆空是也。宗门称之回光返照。永祖一代举化。未曾外此。奘祖承之以说此卷。可谓子顺于父也。余壮年阅藏于总之山王林。因有上毛东海老宿。以此一卷付嘱于余。自谓。二十年前。得于越之祖山。余喜跃自奉。案莹祖法语云。其坐禅者。安乐法门。大解脱妙法也。人人以心传心之心印。个个以法受法之表准。智愚无别。凡圣不隔。尽安住自受用三昧。齐证入光明藏三昧。本离心意识之运转。更非念想观之测量。诸人识取也未。良久云。不思量而现。不回互而成。莹祖可谓嫡嫡相承。不移易丝毫。丰后州大龙山永庆古刹。宝治年中奘祖之所草创也。现住号大津。名玄梁。舍衣资锓梓。老衲随喜。卒加赞偈。并充序云。时节熟来感妙诠。无量劫外好因缘。金翅难系黄金缴。玉马尚加白玉鞭。风戛篁音除晓雾。水涵月影朗秋天。光明三昧堂堂露。遍照索诃界三千。
　　维时。
　　明和三年丙戌八月二十三日
　　第二十八代远孙八十四翁方面山谨题
光明藏三昧

注：日文末输入
