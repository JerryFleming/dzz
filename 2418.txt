No.2418
例时作法

          
　　　　　　
　　　　　　
　　　　　　

    众罪如霜露  慧日能消除
    是故应至心  忏悔六情根

先三礼

    一切恭敬。自归依佛。当愿众生。体解大道。发无上意。
    自归依法。当愿众生。深入经藏。智慧如海。
    自归依僧。当愿众生。统理大众。一切无碍（丁）

次七佛通戒偈
　　（同音）
    愿诸众生。诸恶莫作。诸善奉行。自净其意。是诸佛教。和南圣众（丁）

次黄昏偈

    白众等听说。黄昏无常偈。此日已过。命即衰减。如少水鱼。斯有何乐。诸众等。当勤精进。如救头燃。但念虚空。无常勤慎。莫放逸（一丁）。

次无常偈

    诸行无常。是生灭法。生灭灭已。寂灭为乐。
    如来证涅槃。永断于生死。若有至心听。常得无量乐。

次六为

    为十方施主念释迦矣尼佛（丁）。
    为皇帝陛下念药师琉璃光佛（丁）。
    为三世四恩念阿弥陀佛（丁）。
    为大师等尊灵念妙法莲华经（丁）。
　　为一切神等念摩诃般若波罗蜜经（丁）
    为法界众生念文殊师利菩萨（丁）。

次四奉请（调声众僧起立诵散华乐时散花）

    散华乐。散华乐。
    奉请十方如来。入道场。散华乐。
    奉请释迦如来。入道场。散华乐。
    奉请弥陀如来。入道场。散华乐。
    奉请观音势至诸大菩萨。入道场。散华乐。

次甲念佛

    （同。同音之后一揖行道。）
    南无阿弥陀佛。阿弥陀佛。阿弥陀佛。佛说阿弥陀佛。
　　（同）
    如是我闻·一时佛在·舍卫国·祇树给孤独园·与大比丘众·千二百五十人俱·皆是大阿罗汉·众所知识·长老舍利弗·摩诃目犍连·摩诃迦叶·摩诃迦旃延·摩诃□絺罗·离婆多·周离般他伽·难陀·阿难陀·罗□罗·憍梵波提·宾头卢·颇罗堕·迦留陀夷·摩诃劫宾那·薄□罗·阿□楼驮·如是等·诸大弟子·并诸菩萨摩诃萨·文殊师利法王子·阿逸多菩萨·乾陀呵提菩萨·常精进菩萨·与如是等·诸大菩萨·及释提桓因等·无量诸天大众俱。
    尔时佛告·长老舍利弗·从是西方·过十万亿佛土·有世界·名曰极乐·其土有佛·号阿弥陀·今现在说法·舍利弗·彼土何故·名为极乐·其国众生·无有众苦·但受诸乐·故名极乐·又舍利弗·极乐国土·七重栏楯·七重罗网·七重行树·皆是四宝·周匝围绕·是故彼国·名为极乐·又舍利弗·极乐国土·有七宝池·八功德水·充满其中·池底纯以金沙布地·四边阶道·金银琉璃·颇梨合成·上有楼阁·亦以金银琉璃。颇梨车渠·赤珠马脑·而严饰之·池中莲华。大如车轮·青色青光·黄色黄光·赤色赤光·白色白光·微妙香洁·舍利弗·极乐国土·成就如是·功德庄严。
    又舍利弗·彼佛国土·常作天乐·黄金为地·昼夜六时·而雨曼陀罗华·其土众生·常以清旦·各以衣□盛众妙华·供养他方·十万亿佛·即以食时·还到本国·饭食经行·舍利弗·极乐国土·成就如是·功德庄严。
    复次舍利弗·彼国常有·种种奇妙·杂色之鸟·白鹄孔雀·鹦鹉舍利·迦陵频伽·共命之鸟·是诸众鸟·昼夜六时·出和雅音·其音演畅·五根五力·七菩提分·八圣道分·如是等法·其土众生·闻是音已·皆悉念佛·念法念僧·舍利弗·汝勿谓此鸟·实是罪报所生·所以者何·彼佛国土·无三恶趣·舍利弗·其佛国土·尚无三恶道之名·何况有实·是诸众鸟·皆是阿弥陀佛·欲令法音宣流·变化所作·舍利弗·彼佛国土·微风吹动·诸宝行树·及宝罗网·出微妙音·譬如百千·种乐同时俱作·闻是音者·皆自然生·念佛念法·念僧之心·舍利弗·其佛国土·成就如是·功德庄严。
    舍利弗·于汝意云何·彼佛何故·号阿弥陀·舍利弗·彼佛光明·无量照十方国·无所障阂·是故号为·阿弥陀·又舍利弗·彼佛寿命·及其人民·无量无边·阿僧祇劫·故名阿弥陀·舍利弗·阿弥陀佛·成佛以来·于今十劫·又舍利弗·彼佛有无量无边·声闻弟子·皆阿罗汉·非是算数·之所能知·诸菩萨众·亦复如是·舍利弗·彼佛国土·成就如是·功德庄严。
    又舍利弗·极乐国土·众生生者·皆是阿鞞跋致·其中多有·一生补处·其数甚多·非是算数·所能知之·但可以无量无边·阿僧祇劫说·舍利弗·众生闻者·应当发愿·愿生彼国·所以者何·得与如是·诸上善人·俱会一处·舍利弗·不可以少善根·福德因缘·得生彼国·舍利弗·若有善男子善女人·闻说阿弥陀佛·执持名号·若一日·若二日·若三日·若四日·若五日·若六日·若七日·一心不乱·其人临命终时·阿弥陀佛·与诸圣众·现在其前·是人终时·心不颠倒·即得往生·阿弥陀佛·极乐国土·舍利弗·我见是利·故说此言·若有众生·闻是说者·应当发愿·生彼国土。
    舍利弗·如我今者·赞叹阿弥陀佛·不可思议功德·东方亦有·阿□鞞佛·须弥相佛·大须弥佛·须弥光佛·妙音佛·如是等·恒河沙数诸佛·各于其国·出广长舌相·遍覆三千大千世界·说诚实言·汝等众生·当信是称赞不可思议·一切诸佛·所护念经。
    舍利弗·南方世界·有日月灯佛·名闻光佛·大焰肩佛·须弥灯佛·无量精进佛·如是等·恒河沙数诸佛·各于其国·出广长舌相·遍覆三千大千世界·说诚实言·汝等众生·当信是称赞不可思议功德·一切诸佛·所护念经。
    舍利弗·西方世界·有无量寿佛·无量相佛·无量憧佛·大光佛·大明佛·宝相佛·净光佛·如是等·恒河沙数诸佛·各于其国·出广长舌相·遍覆三千大千世界·说诚实言·汝等众生·当信是称赞不可思议功德·一切诸佛·所护念经。
    舍利弗·北方世界·有焰肩佛·最胜音佛·难沮佛·日生佛·网明佛·如是等·恒河沙数诸佛·各于其国·出广长舌相·遍覆三千大千世界·说诚实言·汝等众生·当信是称赞不可思议功德·一切诸佛·所护念经。
    舍利弗·下方世界·有师子佛·名闻佛·名光佛·达摩佛·法憧佛·持法佛·如是等·恒河沙数诸佛·各于其国·出广长舌相·遍覆三千大千世界·说诚实言·汝等众生·当信是称赞不可思议功德·一切诸佛·所护念经。
    舍利弗·上方世界·有梵音佛·宿王佛·香上佛·香光佛·大焰肩佛·杂色宝华严身佛·沙罗树王佛·宝华德佛·见一切义佛·如须弥山佛·如是等·恒河沙数诸佛·各于其国·出广长舌相·遍覆三千大千世界·说诚实言·汝等众生·当信是称赞不可思议功德·一切诸佛·所护念经。
    舍利弗·于汝意云何·何故名为·一切诸佛·所护念经·舍利弗·若有善男子善女人·闻是诸佛·所说名及经名者·是诸善男子·善女人·皆为一切诸佛·共所护念·皆是不退转于·阿耨多罗三藐三菩提·是故舍利弗·汝等皆当信受我语·及诸佛所说。
    舍利弗·若有人·已发愿·今发愿·当发愿·欲生阿弥陀佛国者·是诸人等·皆得不退转于阿耨多罗三藐三菩提·于彼国土·若已生·若今生·若当生·是故舍利弗·诸善男子善女人·若有信者·应当发愿·生彼国土。
    舍利弗·如我今者·称赞诸佛·不可思议功德·彼诸佛等·亦称说我·不可思议功德·而作是言·释迦牟尼佛·能为甚难·希有之事·能于娑婆国土·五浊恶世·劫浊见浊·烦恼浊·众生浊·命浊·中得阿耨多罗三藐三菩提·为诸众生·说是一切世间·难信之法·舍利弗·当知我于·五浊恶世·行此难事·得阿耨多罗三藐三菩提·为一切世间·说此难信之法·是为甚难·佛说此经已·舍利弗及诸比丘·一切世间·天人阿修罗等·闻佛所说·欢喜信受·作礼而去·佛说阿弥陀经。
    次甲念佛（作法如前·调声众僧取花筥。先调声立句头。众同音后一揖行道）。    　　
　　（同）南无阿弥陀佛。阿弥陀佛。阿弥陀佛。
    次合杀（住立句头。同音后行道。每句散花）
    （一七）阿弥陀佛（二八）阿弥陀佛（三九）阿弥陀佛（四）阿弥陀佛（五）阿弥陀佛（六）阿弥陀佛（已上三句反样）（十）阿弥陀佛（十一）阿弥陀佛（已上二句结音）
    次回向（调声立正面。众立座前。调声先诵。众取次第）

    我等所修念佛善  回向极乐弥陀佛
    哀愍摄受愿海中  消除业障证三昧
    天众神祇增威光  当所神等增法乐
    迁化大师等成正觉  贵贱灵等成佛道
    慈觉大师增法乐  七世恩所生极乐
    本愿圣灵生极乐  上品莲台成佛道
    圣朝安稳增宝寿  天下安乐兴正法
    十方施主除灾患  念佛大众成悉地
    命终决定生极乐  面奉弥陀种觉尊
    菩提行愿不退转  引导三有及法界
    同一性故证菩提

    次后呗（同音之后。调声登礼盘置花筥。众诵毕复座蹲踞置花筥）

    处世界如虚空  如莲华不着水
    心清净超于彼  稽首礼无上尊（丁）

    次三礼（如前。后呗毕调声金一丁。蹲踞诵三礼。至当愿礼。众同音体解等）  
　　次七佛通戒偈（如前）
    次初夜偈（调声三礼毕金一丁。平座诵通戒毕一丁。诵初夜偈）
　　（同）
    白众等听说  初夜无常偈
    烦恼深无底  生死海无边
    度苦船未立  云何乐睡眠（丁）

    次九声念佛（初夜偈毕调声金一丁诵）。
　　（同）
    阿弥陀佛。阿弥陀佛。阿弥陀佛。阿弥陀佛。阿弥陀佛。阿弥陀佛。阿弥陀佛。阿弥陀佛。阿弥陀佛（丁）
    次神分。次灵分。次祈愿（九声念毕调声金一丁。神分等在别）。
    次大忏悔（普为四恩三有法界。调声胡跪取永除三障礼佛忏悔。香炉诵之）。    
　　（同）
　　至心忏悔·如是等·一切世界·诸佛世尊·常住在世·是诸世尊·当慈念我·忆念我·证知我·若我此生·若我前生·从无始生死以来·所作众罪·不自觉知·若自作·若教他作·见作随喜·若塔若僧·若十方僧物·若自取·若教人取·见取随喜·或作五逆四重·无间重罪·若自作·若教他作·见作随喜·十不善道·自作教他·见作随喜·所作罪障·或自覆藏·或无覆藏·应堕地狱·饿鬼畜生·及诸恶趣·边地下贱·及弥戾车·如是等·所作罪障·今于十方·三世诸佛·惭愧发露·皆悉忏悔·至心发愿·愿我等从今日·乃至无上菩提·于一切处·常得值遇·普贤文殊·观音势至·地藏菩萨·令我恒得亲近·恭敬供养·发菩提心·永不退转·常生净处·净佛国土·断除三障·永离众难·成无上道（丁乘佛子丁）
    （右金二丁置香炉。调声众僧平坐。取本诵五念）。
    次五念门（用否随时）。

    稽首天人所恭敬  阿弥陀仙两足尊
    在彼微妙安乐国  无量佛子众围绕
    金色身净如山王  奢摩他行如象步
    两目净若青莲华  故我顶礼弥陀尊
    面善圆净如满月  威光犹如千日月
    声如天鼓俱翅罗  故我顶礼弥陀尊
    观音顶戴冠中住  种种妙相宝庄严
    能伏外道魔憍慢  故我顶礼弥陀尊
    无比无垢广清净  众德皎洁如虚空
    所作利益得自在  故我顶体弥陀尊
    十方名闻菩萨众  无量诸魔常赞叹
    为诸众生愿力住  故我顶礼弥陀尊
    金底宝间池生华  善根所成妙台座
    于彼座上如山王  故我顶礼弥陀尊
    十方所来诸佛子  显现神通至安乐
    瞻仰尊颜常恭敬  故我顶礼弥陀尊
    诸有无常无我等  亦如水月电影露
    为众说法无名字  故我顶礼弥陀尊
    彼尊无量方便境  无有诸趣恶知识
    往生不退至菩提  故我顶礼弥陀尊
    彼尊佛刹无恶名  亦无女人恶道怖
    众人至心敬彼尊  故我顶礼弥陀尊
    我说彼尊功德事  众善无边如海水
    所获善根清净者  愿共众生生彼国
    乌瑟腻沙无见相  发毛右转绀青相
    面轮端正满月相  眉间毫相右旋相
    眼睫绀青不乱相  眼精绀色分明相
    四十齿齐逾雪相  四牙鲜白锋利相
    舌相广长覆面相  常得上味适悦相
    梵音和雅等闻相  常光面各一寻相
    体相纵广量等相  身相修广端严相
    容仪洪满端直相  七处充满爱乐相
    肩项圆满殊妙相  膊腋悉皆充实相
    胸臆身半师子相  身色光耀金体相
    身皮细滑离尘相  毛孔一生右旋相
    阴相藏密象王相  两臂修直摩膝相
    双□渐次纤圆相  足跟广长称趺相
    足趺修高称跟相  指间鞔网金色相
    诸指圆满纤长相  手足柔软胜余相
    千辐轮文圆满相  足下平满等触相
    清净慈门刹尘数  共生如来一妙相
    一一诸相莫不然  是故见者无厌足
    我今略赞佛功德  于德海中唯一渧
    回此福聚施群生  皆愿速证菩提果
    彼国清净无恶趣  人天不复更恶趣
    其身皆是真金色  其形同一无好丑
    能识宿命无量劫  能见十方诸佛土
    能闻十方诸佛说  能知十方众生心
    一念超过无量国  不起想念贪爱心
    安住正定至菩提  佛光遍照十方界
    彼佛寿命无限量  彼国声闻无数量
    人天寿命亦无量  人天不闻不善名
    十方诸佛称彼佛  彼佛十念生极乐
    临终迎接得往生  往生行愿必果遂
    彼国人天相好具  菩萨究竟至补处
    食顷供养无量佛  所须供具皆如意
    皆能演说一切智  悉得金刚坚固身
    万物严净无称量  菩萨悉见菩提树
    读诵皆得辨才智  智慧辨才不可量
    彼国清净现诸刹  所有妙香薰十方
    佛光所照得柔软  菩萨闻名得无生
　　闻名女人离女质  闻名菩萨常梵行
    闻名信乐得礼敬  彼国衣服随念至
    所有快乐如漏尽  树中影现诸佛刹
    菩萨闻名具诸根  亦得清净解脱定
    命终之后生贵家  亦复具足众德本
    逮得三昧见诸佛  彼国菩萨恣闻法
    菩萨闻名得不退  亦得三种深法忍
    我建六八超世愿  必至无上菩提道
    此愿若不满足者  我誓不成等正觉
    众生无边誓愿度  烦恼无边誓愿断
    法门无尽誓愿知  无上菩提誓愿证
    愿我临欲命终时  尽除一切诸障碍
    面见彼佛阿弥陀  即得往生安乐刹
    我既往生彼国已  现前成就此大愿
    一切圆满尽无余  利乐一切众生界
    愿我往生极乐界  修习念佛三昧故
    以本愿力往娑婆  最初引摄结缘者
    阿弥陀佛真金色  相好端严无等伦
    白毫宛转五须弥  绀目澄净四大海
    光中化佛无数亿  化菩萨众亦无边
    四十八愿度众生  九品咸令登彼岸
    观音势至大名称  功德智慧俱无量
    具足慈悲救世间  遍游一切众生界
    以此礼赞佛功德  庄严法界诸有情
    临终悉愿往西方  共睹弥陀成佛道

    愿共诸众生  往生安乐国
    愿共诸众生  值遇弥陀尊

    （愿共等微音唱毕金二丁作法终。）

