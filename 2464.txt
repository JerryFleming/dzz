No.2464
五部陀罗尼问答偈赞宗秘论

        

凡一百作问偈五百二十行

    谨依诸经律论等妙义。修真居士问秘密上人曰。法海宽深非凡所测。真言密藏劣慧难窥。常闻一乘之教三世同宣。不二之门十方共说。法本平等无是无非。理绝往来论非声唱。视之不睹其色。听之不闻其声。湛若虚空清净无染。岂非大道乎。今言陀罗尼者不审是何句义。如来偏赞福利殊深。且文字与世不殊。竹帛与俗书何异。若无法名相。总持之号何来。既因声而有言。文字而立句。方知万像皆色摄之岂唯兹门不属相乎。既是有相相乃非真。虚妄之谈何乖何误。弟子以怀迷滞咨诀无由。于此教门殊未通会。幸垂开示以解疑情。一种金言何□胜何劣。请为宣说。
    上人答居士曰。子得其绪未识其端。不睹皇居壮焉知天子贵。不睹莲华大宁知池水深。不登峻岭莫测天之高。不入深谷岂知地之厚。俗尚如此况圣教也。我大法王。大悲普覆矜念含生。三界称尊于法自在。随根设药应病施方。偏赞总持良由此矣。一为众生根钝。生逢劫浊之时。三毒峰高业海无涯。无明炽盛慧日潜耀。如来大悲演此胜妙。而恐诸子颠坠邪山。是故经曰。无上法王有大陀罗尼。名为圆觉。流出一切真如菩提涅槃及波罗蜜教授菩萨。又佛顶经曰。从此陀罗尼出生十方一切诸佛。降伏诸魔制诸外道坐宝莲华于微尘国转大法轮。能于十方摩顶受记又曰。若不持此咒而坐道场。令其身心远诸魔事。无有是处。况幢尘落影土散枯骸。垢水下沾衢风拂体。如兹胜事难可具宣。诵习见闻罪超累劫。
    子疑奥旨测度兹门。若管窥天宁知边际。状将寸草拟欲量空。恰如小迹之微虫。岂知大海之深广。且朝菌不知晦朔。蟪蛄宁辩春秋。巨岳非衡石可量。玄虚非尺丈所辨。往昔菩萨早以问佛。非尔一人能为思忖。汝暂谛念吾为汝宣。准胎藏经。执金刚秘密主得未曾有而说偈言。佛说真言救世者。能生一切诸真言。摩诃牟尼云何知。谁能知此从何处。谁生如是诸真言。生者为谁唯演说。大勤勇士说中上。如此一切愿开示。然菩萨所问非是不知。示相怀疑假申问答。如来因此广开秘密之胎藏。根原三百卷。西方具有此土不传。根钝难宣略成七轴。顶经十万余偈三卷流行。秘密瑜伽二九会说。摩呼律教微细难穷。悉地观门修证之理。易名化现罕测其涯。布字三摩无相之法。护摩灌顶皆契真乘。密印炉坛千佛字轮字母文便观门。三密精进顿超祇劫。因深果远非汝所知。功力难量为思忖。故净名经曰。微妙是菩提诸法难知故居士曰。余闻巨岳岧峣因积尘而成大。洪波浩荡藉涓流以成深。□□□□□□□而立名。国君至尊假万姓而立称。夫子入庙每事问之。如何上人涉遐自迩。慢古轻今曰非汝所知。说何容易。此恨心迷圣境法理铿锽。性海幽深凡智莫测。故来至此。本欲问津遇导师。返居迳住。往闻不轻菩萨普礼四众于街衢。无上慈圣犹为那律而穿线。岂为逢我山增峻慢海无涯。不乘小舟荆棘塞路。今欲与上人切磋于密教。论大道之正邪。定得失于此时。传万古将不朽。愿垂宽宥智剑潜撝。未审上人情怀可否上人答曰。子来问道道本无名。论理正邪理非言说。子何听潺声于谷下。比海潮而测音。将萤火于余耀。与轮光而竞照。自行百里不信有千里之夫。自负百斤不许有千斤之士。君子责己。小人责人。奈何持布鼓于雷门。引小潨而并海。且高楼悬鼓宁非叩方鸣。智等洪钟随撞击之大小有疑请问打听芳音。未见无水脱鞋先搔待痒。居士曰。向蒙高责疑网合袪。真为抱闇多时残疑尚滞。今欲勒成偈赞以示将来。兴秘教之根原。穷修证之极果。论教法之深浅。定文字之差别。令得后学主异开成究竟极唱。举一隅知三隅之反。示一理令众理咸通。未闻者令闻。示解者令解。伏愿贤愚等视。使龟骥齐驱圣教流通福满含识。岂中善欤。上人答曰。真言秘藏佛佛相传。非是下愚辄能窥学。凡崇福慧须问明师。欲趣菩提求善知识。当处如无智解。万里方可广寻。见不学而成道。谈空而就道。假如修罗有动山之力不免非天。金翅有竭水之功终居不人。良为信邪福不访正途焉。子何空滞其名不观其理。如来密教不说二乘。得陀罗尼唯许菩萨假如来说者非是大权。定性声闻称为败种。汝能为众广敷。今正是时宜速发问。

    何名陀罗尼  此云何句义
    本从何处生  究竟何所至
    陀罗尼梵语  此翻为总持
    二谛具能摄  三藏具含之
    念慧为宗体  摄散行门依
    名法义忍相  根原是大悲
    福利功无比  除障灭阿鼻
    为斯殊胜故  劝人令受持
    秘密妙中妙  凡愚不可知
    一生满三五  成佛定无疑
    菩萨证十地  各证陀罗尼
    未审何经说  愿乐欲闻之
    华严大方广  十种陀罗尼
    从一生九地  方能具足持
    义法智光照  善慧及众财
    威德无量门  无量种种事
    量胜大宝积  各演十总持
    十地所得法  互各不相知
    初地胜加持  二地无能胜
    三地名善住  四地得不怀
    五地获无垢  六地智轮灯
    七地殊胜行  八地净分别
    九地无边法  十十互相资
    十地无尽藏  满足陀罗尼
    华严离世间  说十总持门
    未审获何别  何人令得闻
    一切法中胜  真言教最胜
    字字语真实  无为本自真
    证悟唯菩萨  不说二乘人
    多生供养佛  今生然得闻
    如来秘密教  演在大乘经
    法本虽无相  功立四般若
    闻持及修行  思惟光三昧
    圆立三世辩  出生一切佛
    真言从何来  云何名胎藏
    发本谁生起  以何为种子
    真言本无言  文字因声生
    大悲作胎藏  阿字为种子
    种为生摄义  展转无穷已
    了法本无生  摄末还归始
    本觉因何生  支分因何长
    肥肉从何立  如何胎藏相
    贪心歌逻罗  慈究从悲长
    道品为支分  长养如来藏
    如来说胎藏  将何为比量
    何法喻于胎  何法喻于藏
    何人为入胎  几住如胎养
    早晚出胎时  可得成人相
    大悲心是胎  含累业为藏
    始觉入胎时  六住如胎养
    圣胎三十人  十住行回向
    道品功德具  方何名人相
    佛佛道皆齐  法法俱平等
    佛顶有何能  独得称尊胜
    言尊何所尊  言胜何所胜
    本演为何人  因何立斯称
    德广顶谕高  圆满彰佛义
    胜者胜六道  尊者过十地
    大海水虽广  同碱俱一味
    甘泉水虽少  救渴功无比
    能消七返殃  见闻获二利
    药病既相应  故得称尊胜
    如来平等法  各随根所备
    偏赞总持门  未审有何意
    真言教殊胜  诸乘非妙理
    为断众心疑  略引于三五
    灵山谈妙法  雨华兼动地
    光照万八千  于中现七事
    毗耶说无垢  难思不可比
    芥子纳须弥  毛端吞海水
    或断三千界  以掌摄妙喜
    中道更无过  大乘最意气
    十轮将欲演  宝光从掌起
    法不胜余乘  何能现斯瑞
    真言称最胜  未审有何利
    大乘及小乘  究竟为同意
    如来所说教  非同亦非异
    受道各随根  如人趣都市
    无一不求财  百般依经化
    前行为无过  不见后行利
    教虽平等说  总持最雄美
    秘密速疾门  甚深无相理
    能摧业障山  能竭贪爱水
    邪魔不敢侵  威力无能比
    善住闻尊胜  越度磅生类
    观音闻大悲  从初越八地
    众生受佛戒  即入诸佛位
    善得真言梦  同授菩提记
    总持称秘密  不令遣人知
    佛何故说是  经经劝受持
    过支诸佛说  皆得陀罗尼
    有得成增慢  如何契总持
    佛所演诸法  皆契众生根
    总持福利广  偏令人听闻
    一切法一法  多尊是一尊
    净除身口意  故称三密门
    何名要阇梨  何名秘不秘
    从谁授灌顶  得摄通三位
    若人金刚部  当部而为迹
    若从莲部授  兼摄下中二
    若于佛部授  三位俱游履
    明闲内外教  此曰阇梨义
    法无有言说  言说皆文字
    体相既同然  真俗有何异
    文字诠总持  总持非文字
    法身非色相  报应元无二
    有相即非真  因何立□帜
    法本实无相  真妄生同意
    一切众圣贤  皆依于字位
    中方毗卢尊  形从□字起
    东方阿□佛  种从吽字起
    南方宝生佛  种因怛洛字
    西方无量寿  种因纥唎字
    北方不空王  种因于恶字
    非但此五佛  众圣皆如此
    阿字释迦文  □字普贤位
    娑字是观音  髯字大势至
    三身同一身  菩提成四智
    恐汝内怀疑  是故略说示
    一本不成阴  为山初众林
    真言皆妙用  何句不堪任
    积尘为山岳  流多溢海深
    文字相非异  何异心中心
    多说深含浅  少说浅含深
    多文如众宝  少句若黄金
    断物须长刃  缝衣用小针
    护尊无非母  邀迎要部心
    佛说真言王  于法得自在
    何法空持念  何法许持带
    何法长胜福  何法灭重罪
    如何得坚固  免不火毒害
    若求空长福  不越于齐戒
    若持诸密言  能灭极重罪
    若有持尊胜　地狱无能债
　　若持大佛顶　如舷大海
　　众圣咸同获  神通威力大
    佛顶大随求  教许持兼带
    持念净身口  带佩文何在
    何人免被伤  何人毒不害
    丰财持咒术  心迷忘结界
    当时被龙伤  昼夜生忧悔
    无垢诵随求  一遍当时差
    出在正经文  教据分明载
    有人持密语  犯他王法罪
    刃杖忽临形  颇能免斯害
    昔有一长者  犯王令屠脍
    顶上欲临刀  刀刃如虚碎
    彼有夜叉窟  送主含于内
    夜叉见罪人  合掌送出外
    王嗔由不止  令送于河海
    海水不能沈  有神捧出海
    王问汝何能  我答无所解
    佛说有随求  臣昔曾持带
    罗□免火害  长者免龙王
    比丘苦恼除  梵施免王罪
    王能却赐兵  慈□虔忻拜
    皆是随求功  谁人免破坏
    魏国毗监王  富贵足资财
    乘船入于海  低弥鱼忽来
    龙雨金刚雹  霹雳振惊雷
    其船临欲坏  惶怖岂能载
    商主慰勿惧  随求能消灾
    但写幢头上  鱼当必却回
    商主五百人  齐声称善哉
    得达于宝处  惭愧念如来
    摩醯是何人  本是谁家子
    父母是何人  长踞魔王位
    势力我自在  恼害修行类
    愿说本因缘  因何劳神鬼
    昔有一梵王  苦求恨无子
    遂过十二岁  割肉求天祠
    宿因行恶法  火中生八鬼
    首罗从此生  常作魔魅师
    魔名虽一种  权实有其二
    十方作魔王  多是化现试
    见发勇猛心  故行逼迫事
    或来乞妻子  或令挑眼目
    种种作违缘  菩萨悉能施
    坚守菩提心  愿成无上智
    谁人能调伏  谁人金刚使
    金刚界几尊  几多为仆侍
    月黡能调伏  与愿金刚使
    尊位三十七  僮仆四十二
    云何是止观  不动为佛使
    八顶如来号  五轮风火水
    二羽为止观  谁是如来使
    八顶是何名  五轮何物是
    分身作五轮  顶空足为地
    五轮十波罗  悉在十爪指
    佛教有多门  何法最无上
    修法何法则  得识真言相
    圣教如尘沙  真言最无上
    修学十缘观  乃识真言相
    一种真言教  或少或加多
    佛顶唯吽泮  随求娑□贺
    钝根乐法少  聪慧乐文多
    降伏多吽泮  除灾娑□贺

    或有唵字以为头  娑□呵作真言尾
    或有头同尾不同  头尾俱同中有异
    唵字为头娑□尾  息灾第一更无比
    唵字为头后加泮　摄召之义今如此　　
　　头尾吽泮为调伏  忿怒本从胎藏起
    增益重加那摩言  此是慈尊深密旨
    吽泮二字通三处  增其名号在中间
    如是分别真言相  只是愚人自不闲
    唵字为初贺为尾  今古共传何所以
    阿字为头理可通  唵字何功有何义
    唵字为头贺为尾  归命三身法合尔
    万德总含唵字中  所以真言头上置
    随彼和合相应转  一一字中诠妙理
    娑□圆寂涅槃音  贺字之后无能议
    真言各各皆殊异  方面不同何所在
    于一容中作四般  不知此是何仪轨
    面北胜方住莲华  恬怕之容息灾事
    面东初方吉祥座  悦乐之容增益事
    面南下方蹲踞座  忿怒之像降伏事
    面西后方结贤座  喜怒与俱召摄事
    圣人言教不妨多  同夫劣慧唯求简
    方面容仪任有殊  座位何须四般眼
    若作息灾第一法  迷卢不动慈悲眼
    若作第二增益法  容貌熙怡顾视慢
    若作第三降伏法  事资怒目扬眉体
    若作第四召摄法  喜怒与俱三通变
    若不依凭此教门  欲求修证难成辨
    海水毛尘数可知  真言教法无穷限
    真言或称什伐罗  何故有称入□罗
    其中呼为□□音  亦有更称什□罗
    四名若是各差别  音韵多同罗□逻
    若言是一字不同  差别勿诠非一个
    梵文义多深秘密　隐显难知无能破
　　若为和合辨尊卑　得合圣意无愆过
　　若准字母十四音　相异体同非一个
　　若约众生差别门  随用遂称罗□逻
    包含万像可称啰  热病鬼呼入□罗
    皤逻光焰圣者名  亦是如来大智火
    凡愚不解善分别  恣逞胸襟立入我
    如女不识镇头迦  错收毒药为甘果
    如来善巧多方便  文义连环等钩锁
    解者精持福智生  执愚转福成灾祸
    法雨普沾平等义  断除分别如来意
    无说方名不二门  何要许多差别理
    如来智海广无边  能演金刚秘密义
    诸佛慈悲开此门  欲使众生获善利
    文字事相虽差别  修证同真更不异
    得少为足住声闻  成佛广知然悉地

    世尊宣秘密  龙天咸敬顺
    三界独称尊  何须诸契印
    如来说密印  印是诸佛印
    妙用不思议  神通功力迅
    指天星月落  指地江湖尽
    呼之用印召  遣之用印趁
    怨魔百万亿  咸使令调顺
    密印一撝之  魔军自消殒
    云何名五部  方智从何数
    谁是部中尊  何尊是部主
    第一毗卢尊  智号魔诃演
    中方为部尊  所演如来部
    第二阿□佛  智依圆镜所
    初方作部尊  遂号金刚部
    第三宝生尊  智居平等性
    宝方作部尊  部称为灌顶
    第四无量寿  观察智为母
    金方作部尊  是有莲华部
    第五不空王  作智名成就
    水方作部尊  羯磨从兹有
    谁是三部尊  谁是三部母
    谁是三明王  谁是三忿怒
    谁是三明妃  谁是三密语
    三部三昧耶  惟愿垂宣示
    第一毗卢尊  佛眼为部母
    金轮作明王  不动大忿怒
    无能作明妃  部心称密语
    如上诸眷属  名曰如来部
    第二阿弥陀  大白为部母
    马头大明王  □诃钩忿怒
    多罗为明妃  部心秘密语
    如上众圣紧  并属莲华部
    第三阿□尊  摩摩鸡是母
    潠婆大明王  军吒大忿怒
    那利为明妃  部心称密语
    如上诸贤圣  并属金刚部
    三部三昧耶  各随于本部
    众圣难具宣  说三不说五
    何名为内部  何名为外部
    一切陀罗尼  可知其数否
    五部所说教  并收为内部
    魔醯等所说  一切属外部
    若准金刚顶  说三或说五
    若依苏悉地  众多不可数
    或有最胜王  亦有弥佉罗
    亦有摩抳陀  亦有多闻部
    诸天及作罗  无量真言句
    若得世尊印  逍散入诸部
    若无佛印可  一切皆不许
    五天有类夫  兼妃二十五
    言天有五类  嫔妃不知数
    亦见说其名  未知其处所
    上界有四天  四游四空处
    地底有四天  四天地居住
    世间号为王  王者名自在
    须除便即除  须改便须改
    要生即放生  要害便即害
    须行无听遮  所向无障碍
    真言称为王  将何表于外
    真俗既相违  如何作和会
    我称真言王  神通大三昧
    而于法教中  纵横得自在
    立法若孤峰  破执如尘碎
    若纵似理军  若遮如纳盖
    是故得称王  号为无障碍
    若粗分真俗  理事九相对
    王宫五嫔妃  表王最尊贵
    五欲悦王心  生长续王位
    真言亦说妃  未审有何意
    密教实难视  真俗为同异
    我说真言妃  妃非生长义
    将真况俗谛  表法亦如是
    势至安五种  遍散众心水
    而于五欲泥  护身恐复毁
    明妃合种子  出生功德理
    坚守菩提心  令至于佛地
    圣众若恒沙  皆各立名位
    何名金刚针  何名金刚觜
    何名金刚牙  何名金刚齿
    五部大明王  威雄都有几
    独钴金刚针  三角金刚觜
    药叉金刚牙  大笑金刚齿
    最胜及难胜  大护并无畏
    三世马头王  忿忿军荼利
    部主执金刚  持明大势至
    眷属无有穷  众多难具说
    谁是金刚妻  谁号金刚母
    谁为金刚儿  谁作金刚女
    调染金刚妻  ^8□^8□鸡是母
    乌刍金刚儿  商羯金刚女
    四王谁是男  谁人是父母
    呵利是谁妻  功德谁家女
    四王八龙男  富苏天王母
    呵利德叉妻  功德摩抳女
    小果学修行  同俗无妨故
    四天位初地  同凡有染污
    或从佛口生  智度而为母
    或从法化生  方便而为父
    法喜以为妻  慈悲心是女
    诸佛随类生  利益群生做  
    观音修胜行  久远已堪任
    空王作菩萨  何故至如今
    垂形遍六道  忆念即非寻
    千臂因谁现  而名观世音
    观音弘誓广  历劫愿踰海
    光王摩顶记  授与大悲心
    慈云荫法界  慧日发潮音
    千臂降魔胜  千光照众生
    世间能断命  不过刀剑利
    铁即是无情  且是害生器
    持珠善念生  把剑杀心器
    文殊佛祖师  执剑有何意
    大慧号文殊  普贤曰大智
    名相有差殊  体用元无二
    如来当灌顶  各各立名位
    授职作明王  号曰金刚利
    微细障难断  断除以正智
    菩萨断永尽  执此为表示
    金刚喻真智  定慧转坚牢
    为断贪嗔贼  常持此慧刀
    菩萨登十地  福海智山高
    为除烦恼贼  常持此慧刀
    文殊执慧剑　表断生死根
    观音持法水  表具大悲门
    金刚居炽火  表焚烦恼薪
    普贤众中尊  将何表自身
    普贤诸佛师  亦名佛长子
    行愿悲智深  常处于生死
    手持五钴杵  表具如来义
    一手或持铃  般若波罗义
    惊悟无明窟  随根有情类
    弘誓更无过  转拳向外示
    菩萨所化生  利他兼自利
    大悲如意轮  缘何现六臂
    执华是何心  执珠有何意
    缘何把数珠  持轮表何义
    因何按宝山  低头忧何事
    请说本根原  慈悲愿宣示
    若准瑜伽说  现六有深意
    若论所执持  略明有六义
    第一执妙华  表离尘染义
    第二持妙宝  愿济诸贫匮
    第三把数珠  为度傍生义
    第四持宝轮  广转法轮义
    第五按宝山  表无倾动义
    第六手低头  思惟众生义
    恒游六道中  未曾暂息止
    菩萨悲愿深  由此现六臂
    释迦坐千叶  表果己圆满
    观音亦作佛  何居八叶莲
    观音居八叶  白莲一肘间
    四叶表四智  四摄四行缘
    八生八知识  二六量将圆
　　想置轮略上　然当诵密言
    菩萨修诸行  随缘化有情
    月黡三世胜  俱是金刚名
    众圣各杂色  其尊何独青
    似夏云雨色  吒吒作笑声
    威怒如雷振  扬眉电曜惊
    不修慈愍行  何以摄众生
　　菩萨体慈悲　现怒为降伏
　　十方同赞请  令其伏首罗
    摩醯不受化  威力不如化
    命尽金刚足  下过数恒沙
    庄严成正觉　回心归佛陀
    普贤为灌顶  引入曼拏□
    金刚商朅罗  或称商羯罗
    两名为一二  为后语中谁
    言一朅羯异  言二众音和
    傥有人来问  何言以答他
    朅罗商羯罗  言义实无讹
    汉言文义同  梵语义文多
    一根生二药  如药与逢鹅
    药良能愈疾  鹅毒更不过
    性用各自别  虽同而不同
    智人善分别  愚人一流科
    商朅金刚锁  两头跋折罗
    誓锁含灵善  令越生死河
    商朅大自在  六欲作天魔
    魔醯大忿怒  梵云噜捺罗
    不是三千主  谁摄一娑婆
    匪敢胸襟述  释在大瑜伽
    法界而为体  虚空作佛心
    文殊何行愿  容颜郁金色
    世间坚密净  第一不过金
    文殊现慈质  为表慧将深
    文殊有深慧  而能现此身
    普贤法界体  缘何色似银
    白为众色本  佛因白法成
    息灾第一法  故现白银形
    普贤表白法  即现白银形
    弥勒当来佛  缘何碧玉青
    息灾用白色  降伏表于青
    菩萨修化相  能为万类形
    青色表降伏  赤相表何名
    观音何行愿  如轮月色明
    如轮表果满  月色表圆明
    赤为召摄相  随缘化有情
    梵王观净土  舍利见丘坑
    土相元无二  由心平不平
    诸尊现化身  一一皆所表
    或有现暴恶  或有现殊妙
    或有现本身  或有现卑小
    或有作童真  亦有现衰老
    未审多罗尊  何现女人貌
    愿说本根源  唯愿乞开晓
    菩萨为利生  随缘化作尊
    根深现本身  根浅枝苗小
    爱强作少年  厌世现衰老
    药无有贵贱  差病即为妙
    菩萨起慈心  任随其大小
    暴恶与端严  不妨于老少
    多罗大萨埵  现斯何所表
    女部障菩提  又能妨圣道
    佛能无人说  有慧莫能了
    唯愿大慈悲  示此之法要
    金刚现暴恶  调伏而则为表
    菩萨现端严  令人生爱乐
    善财作童子  栴城访真道
    不动现童真  卑躬现尊教
    无边现大身  欲观佛相好
    文殊佛祖师  为此现衰老
    圣众现多形  各随其意乐
    观音现女容  何取中年少
    多罗取中年  其意甚深妙
    我作童子形  思惟太年少
    我作老人形  思惟太枯槁
    两边俱舍离  方契于中道
    不后亦不先  用此而为表
    女表慈悲心  中年将怜好
    会中有一胜  忿怒存焰中
    一身现六譬  执杵或执轮
    手足皆有六  身青色似云
    威猛无过者  未审是何人
    文殊佛长子  退位作童子
    青龙覆世界  故现此威神
    六臂具六道  六手表同根
    六足净六道  皆是大悲门
    猛焰表智火  能烧烦恼薪
    梵语焰曼德  唐曰六足尊
    金刚不动尊  为真为假迹
    众圣处莲华  何独坐磐石
    此尊久成佛  欲除大障山
    示现作僮仆  坐石奉尊颜
    眇目视平等  持刀断命源
    水波威猛相  缄口表无言
    药叉曰勇猛  摧伏尽诸怨
    中方波罗蜜  毗卢是本缘
    多闻护世者  恒镇迷卢山
    三面皆宫殿  住北有何缘
    眷属有多少  居者号何天
    都管几个将  谁后复谁先
    毗沙压北面  宫殿白云连
    恒憍大王众  坚手及持鬘
    夜叉八大将  摩尼与宝贤
    只离散支等  常住大王前
    鬼神千万亿  魁帅摩尼先
    北方为最胜  下方第一天
    经是如来演  密语法王宣
    文字相不异  一种是金言
    众生有困厄  或被鬼神缠
    转经疾愈晓  持念当时痊
    经咒同佛说  道理各殊悬
    轻慢真言教  法教令如然
    密语佛亲宣  经从人传译
    迟疾虽不等  获福等无伦
    悲雨降法雨  慧月放慈光
    三根同润照  称为大法王
    演经八部听  持念鬼神藏
    自有神通力  何要使金刚
    霈泽无偏傥  蠢动沐慈光
    造修须赖铁  截刃事须錭
    契经诠妙理  真言结愿强
    千千夜叉将  万万四天王
    微尘菩萨众  咸愿结桥梁
    若不顺我咒  罪获压油殃
    阿吒元帅将  谁敢不称扬
    金刚性威猛  鬼神焉敢当
    有人修众善  持齐转念忙
    昼夜常精进  举动却遭殃
    有人多造恶  遇佛似逢怪
    一生逢善行  饶财家吉昌
    作善多ＡＡ蹇  多生业未亡
    此生华报受  合眼往西方
    怍恶恒昌炽  前生命业强
    今身毕此报  一去断众圣
    如来举一法  理事必相当
    佛顶缘何事  赤白色中黄
    息灾须有白  增益理宜黄
    赤兼召摄事  和合故为光
    事表无为理  至妙里中藏
    一色含三德  故号总持王
    悉地说言三  如何三成就
    或见诸色相  为妄为真有
    上品得游空  五道断诸漏
    中品得精进  ＢＢ药令身久
    摄伏令众善  此下名下就
    诸相难具宣  万法从心有
    舟行谓岸迁  云駃见月走
    真体本凝然  不着于空有
    执有便为缚  言无即落空
    如何修悉地  免堕断常中
    若人求悉地  似困床居寐
    未踰须臾问  身游数千里
    或梦得财宝  或自登王位
    五欲自欢喜  心倍生欢喜
    或时梦渴乏  得遇清流水
    或时梦身饥  天厨□百味
    或时见恩爱  涕泣而流泪
    或时遇怨家  嗔心加猛利
    或时见恶境  怕怖诸神鬼
    或被恶人害  不觉睡中起
    道无了然见  说有元无事
    梦从心想生  悉地还如此
    欲趣菩提果  从何法则修
    取舍俱成病  安心何处求
    如人证悉地  复明悉地宫
    悟幻非真实  干城本体空
    若着真言行  喻等身体影
    身睡影即睡  身定影还定
    若着真言声  悟声如谷响
    渴鹿趁阳焰  毕竟无水相
    若取真言相  如爱镜中像
    取舍不可得  皆名为幻妄
    不取一切相  业海无波浪
    若执我人心  唯益无明壮
    见他少胜己  不觉心嫌妨
    秘法恐人知  憎嫉生疑谤
    道芽日日憔  福树朝朝衰
    近久远愈百  必落于魔傥
    身微卧小迹  不知海深广
    嗔恚少要应  万事皆除荡
    何处堪作坛  日月何辰好
    早晚吉祥时  昼夜何时造
    山岸及伽蓝  净处方堪造
    成后吉祥时  不得过时晓
    俗谛造诸坛  大小可知量
    法身曼拏□  无形何作状
    凡建俗谛坛  一切依经样
    转轮及国王  同阔由旬广
    百官及凡庶  下至一肘量
    若建法身坛  大小随心相
    莲华世调伏  密契置于掌
    或想自身前  或复独尊像
    随心相念成  极微手甲上
    法身虽无形  此是曼荼相
    真俗既各殊  法应敷半偈
    为复作事成  为复兼修观
    法身曼荼罗  心称虚空畔
    俗谛造诸坛  依尊随色观
    本尊若白色  圆坛水轮观
    本尊若黄色  方坛修地观
    本尊若赤色  三角火轮观
    圣者若青色  半月风轮观
    云何作护摩  火法部有几
    何缘得吉祥  何缘魔事起
    阔狭及深浅  炉坛合高备
    一法诸法同  为各有殊异
    若作世护摩  火有四十二
    如来成道已  后更演十二
    何名扇底迦  何名补瑟致
    何名阿噜迦  敬爱如何是
    圆方莲三角  所置表何意
    今于此间中  约申如上四
    第一寂大坛  圆深十六指
    上面方四肘  横阔三十二
    中台立泥轮  轮辋具三二
    日没吉祥时  净居下游履
    身着白色衣  坛南面北位
    乳木揾苏油  坑中如法界
    第二求增益  资财荣位长
    当造一方坛  坑深三肘量
    当中一肘台  八叶莲华相
    月八挂黄衣  三白为坛上
    坛西面东坐  黄华果供养
    月出吉祥时  诸天下游赏
    第三依降伏  殄灭诸魔鬼
    黑月十四五  作法为初始
    当造三角坛  上唇阔四指
    三角东面对  一角正面刺
    日午夜半时  面南坛北位
    身着青色衣  炉焚黑芥子
    坐作嗢俱吒  斜立如丁字
    药叉及罗刹  身分皆摧毁
    于此吉祥时  亦为调伏事
    四坛虽具列  三法各殊异
    若同一法作  如乳盛毒器
    不依此法教  自然殃祸至
    第四欲摄召  天龙及神鬼
    应作八叶莲  具足诸台蕊
    身着黄色衣  面西坛东位
    起月十六日  结贤半跏足
    华果皆赤色  饮食亦复尔
    后夜法相应  满愿当如此
    诸佛说一乘  理事相形对
    外护既如斯  云何为内护
    水波同一湿  真妄本同居
    真心随妄转  不得入无余
    以自为风火  观心作地炉
    真言为乳木  方便蜜和苏
    爱薪挥智斧  齐截两头涂
    烧涂妄分别  菩提心似珠
    内外无瑕垢  圆明等大虚
    此说缘菩萨  非是教凡人
    垢造建火坛  炉然何等木
    粗细及肥瘦  大小并长短
    何法木须端  何法木须曲
    当用何苏油  为散为捻束
    准教作此坛  第一先坛木
    大粗招不祥  细瘦除人福
    乳树堪息灾  棘刺将降伏
    甘草求增益  众香及百木
    端直方合义  并不用邪曲
    略法约如斯  捡经方具足
    木本是无相  由人造作故
    无何善恶生  由谁造作故
    木无分别体  木瘦减人寿
    ○○○○○  无生老病苦
    用短法难成  用曲令人恶
    大细灭人好  太长福不聚
    大粗招不祥  决定无疑卢
    火无分别性  焚烧是有情
    从何辨善恶  能知成不成
    火色如初日  或当似水精
    生苏金色相  无烟火炽明
    一烧柴木尽  掣焰如语声
    和前十种相  作法定知成
    然薪火不着  烟多焰不明
    臭秽现火中  或趁似流星
    色自无光润  枯燥不能荣
    或如冷铁色  当知法不成
    结界都几门  理事何分布
    何法得通二  何缘唯一部
    诸尊说结界  约论有四五
    密○金刚坛  细拟由心布
    悉地结空界  遍用通诸部
    诸尊虽有说  通一不通五
    何法要明王  何法要部母
    明妃有几多  何尊作部主
    调伏要明王  谁尊须部母
    部部有明妃  主尊为部母
    何部最慈悲  何部能威猛
    修行何法则  得住真言行
    二部悲智深  金刚性威猛
    宿愿伏怨魔  故现如是行
    执华表离染  执剑我法深  
    无相三摩地  何须把念珠
    如来制珠者  怜念众生深
    长相随尘境  令住念佛深
    佛本在心里  珠者记为义
    事法即如然  谁测如来智
    真如体无相  有相咸虚伪
    真言无相门  念珠作□帜
    佛所置念珠  珠含无量义
    母珠表弥陀  使珠二大士
    一表观世音  二表大势至
    安心住大乘  观通诸法理
    善念常相续  心和菩提记
    依法造其珠  获福无边利
    毗卢居性海  法界而为会
    千佛同一华  十力八自在
    三十七圣众  各证大三昧
    不居无相宫  何住金刚界
    欲界三禅天  俱同一成坏
    虚空无中边  从何言立界
    世间威力大  金刚用为最
    坚积若须弥  杵拟如尘碎
    金刚喻坚固  千秋无变坏
    坚利而标名  尘劫无伤败
    能坚复能利  将表于心内
    无漏观门成  众恶焉能坏
    三灾大劫末  灵山佛常在
    人天悉安隐  号曰金刚界
    何名金刚界  金刚有几种
    色像有几般  复有何功用
    毗卢海会众  金刚为仆从
    妙宝百千般  此宝何偏重
    坚利号金刚  名色有八种
    青碧能除毒  黄色求感应
    赤白出水火  升空此为总
    第七坚利金  第八神通用
    坏他自不坏  故得称尊重
    将此喻真智  名为大勤勇
    如来所得法  功德皆不共
    一字法相应  即得金刚种
    如来现悲智  平等应无二
    佛自证菩提  众生不出离
    真如本不生  妄法从何起
    大觉即如来  何假宣文字
    总持说文字  如兽依林止
    教法本无差  如牛蛇饮水
    牛饮成苏乳  蛇饮成毒刺
    智觉成菩提  愚学成生死
    众生不解脱  只为贪名利
    不欲己从他  唯欲他从己
    愚人不识月  智人将手指
    指端非月体  见月还因指
    佛称平等慧  四生之父母
    慈眼视众生  悲拔众生苦
    久积修善行  永离诸嗔怒
    何故密言中  杀缚打棒句
    佉陀畔驮等  皆是损坏语
    佛语等无差  同牛同色乳
    频那便吞威  夜迦恒怕怖
    灭恶而存善  岂无杀罪否
    如来实平等  悲心无不普
    善恶悉皆怜  等视成同覆
    而汝无智慧  不会慈尊语
    魔从妄相生  灭障令心悟
    慧刀断贪爱  昼夜共精勤
    魔王怀妒慢  来娆诵持人
    塔诈多方便  令心趣爱嗔
    或变为诸圣  而能作本尊
    凡愚无慧目  耳又未曾闻
    忽然斯境现  真假善为分
    持念功将毕  慈尊方现身
    似月临池沼  如莲不染尘
    文殊郁金色  普贤同白银
    碧玉为弥勒  观音像月轮
    魔相多娆异  简册献奇珍
    勘契无虚谬  方知即是真
    欲发猛利心  多被魔来怖
    将帅是何人  都虑有几人
    真言体用一  于一而安住
    作法用无穷  何假多文句
    本尊皆证圣  何假多言语
    佛教实难思  未知何以故
    魔王居六欲  其性多嫉妒
    摧坏野干王  一牙龙鸟主
    般支爱子等  众多不可数
    从兹遍流出  大分成四部
    真言有勇猛　事盗寂静句
　　真言一向慈  须加威猛语
    喜怒皆平等  慈猛二兼助
    众生根性殊  为此分岐路
    真言既为护  何用金刚杵
    指量表何缘  一三及五钴
    杵表菩提心  能坏断常故
    若准苏悉地  三股表三部
    金刚唯用一  降伏除诸怖
    五表五如来  莲华用三钴
    锋攒表慈悲  锋散表忿怒
    攒散合于仪  忿猛自得利
    灌顶有几种  出在何教文
    法则有异同  轨仪有多少
    灌顶有多般  五种最殊要
    宝冠系缯彩  光明与名号
    金瓶盛海水  授镜为表心
    心静见如来  似镜贪明妙
    秘密真言藏  妙用无涯广
    佛尚证菩提  令凡而舍相
    不取一切相  无色无形像
    法身理可成  报应无归仰
    如何究竟道  速得成无上
    闇目持金篦  慈悲愿宣畅
    持念求世福  多闻得利养
    若拟具如来  事须离诸相
    如来说所利  金身弃虚妄
    慧日体常明  只为浮云障
    识海元清净  为风起波浪
    无生是正性  无相成实相
    坛场敷设毕  图画并皆新
    忽然魔事起  于中降死人
    或即振雷电  烟焰黑如云
    坛中下粪秽  臭恶不堪闻
    髑髅盛血饮  恶貌非常人
    执刀相恐怖  未审作何因
    或明如昼日  雨火作灾ＡＡ
    或令地振裂  忙然无处好
    霹雳惊鸣吼  电曜色如轮
    无何异风起  飞砂拔树根
    忽然美女现  端正异常人
    现斯众恶相  当知何鬼神
    东方雷电起  帝释因达罗
    坛中死尸现  西南罗刹王
    多能为此魔  西方雷电起
    多是八难陀  恶形多异貌
    东北伊舍那  拔树飞砂石
    西北婆瘐过  北方现美女
    多闻执伽陀  雨火上方难
    地裂是修罗  诸灾无奈何
    鬼神无亿算  如草遍娑婆
    异类千般相  如何识清他
    东方帝释者  手执一金刚
    东南火天者  三角印中藏
    大日之南畔  即是焰魔王
    手执坛荼印  水牛为座床
    西南黑色者  应知罗刹王
    执刀为自契  识者最为良
    八龙住西面  罥索护其方
    风神在西北  自手执旗幢
    毗沙住北西  两膊炎为光
    东北大自在  执刃色白黄
    如来成正觉  已离诸色相
    诸佛法性身  何须八供养
    毗卢住正受  普放大毫光
    内化四菩萨  外供于四方
    喜戏供阿□  华鬘奉宝幢
    歌赞无量寿  舞戏不空王
    此名内证智  令法广弘扬
    外四各化一  将何至道场
    东方阿□化  金炉焚宝香
    南方宝生化  持华献法王
    西方弥陀化  手执火灯光
    北方不空化  两手捧涂香
    事说甚微妙  与理未相当
    执此表何理  如何为表彰
    香能除秽恶  烟气像云生
    慧云含法雨  恒拟润群生
    如来证法界  因地具修行
    令持香供养  为欲作滋荣
    南方来供养  菩萨手持毕
    色法非真实  如来何不遮
    阳春草木媚  百卉发萌芽
    菩萨今来奉  菩提七宝华
    华能果含满  表草现非赊
    悲心爱群品  令至法王家
    西方来供养  菩萨手持灯
    供养如云海  光明昔未曾
    菩萨修明慧  安心住大乘
    为除烦恼闇  恒然智慧灯
    智光恒普照  如秋夜月澄
    湛然无去来  与理如相应
    北方化供养  菩萨献涂香
    法体本清净  缘何奉法王
    世间除热恼  旃檀冷似霜
    众生贪恚毒  戒品最清净
    菩萨怀悲愿  恒涂戒定香
    灭除烦恼病  苦海作舟航
    何为金刚钩  钩者有何义
    初发菩提心  十方佛皆至
    私奉一切坛  召入三摩地
    此是诸如来  第一钩召智
    何名金刚索  索有何文义
    菩提悲念绳  普缚群生类
    誓引至菩提  咸令得出离
    此是诸如来  第二引入智
    何名金刚锁  锁本因何置
    锁是止住义  善念恒住心
    心恶不令起  菩萨以悲锁
    久处在生死  坚固心不移
    此是诸如来  第三普缚智
    何名金刚铃  用表于何事
    所言金刚铃  铃为般若义
    惊觉无明窟  随眠有情起
    发大精进心  证悟无生理
    众生离五欲  众圣皆欢喜
    此是诸如来  第四悦乐智
    佛说诸字轮  转者具何义
    何字以为头  何字而为尾
    本法有多少  字母都有几
    几字是所生  几字助声起
    何字唇喉音  何字在牙齿
    安心何字门  如何作观智
    如来演字轮  轮者有多意
    先观阿字门  法本不生义
    次观娑字门  如莲不染义
    第三观□字  表离言说义
    若论于字母  共传五十二
    四百二十六  方可具足备
    随彼和合转  清浊依喉齿
    从缘众法成  独一难求理
    文字不可穷  各各立尊位
    三字有何能  独言诠妙义
    何字像于天  何字像于地
    何字等风火  何字为空水
    空点像于天  阿字形同地
    罗字以为火  □字为悲水
    三部从兹生  五部从斯起
    于一字门中  出生无量义
    持念有几种  得入三摩地
    何法是皮肉  何法为筋髓
    持念有多般  瑜伽约说四
    金刚离言说  观智依文字
    励声为降魔  静理三摩地
    音声喻皮肉  现观名筋髓
    三地只言三  事安何令四
    相用既若殊  如何趣真理
    三世说一乘  十方亦无二
    一月处虚空  影分千万水
    何名曼荼罗  发大因何量
    图画用几色  圆方表何事
    缘何具八叶  开敷具须蕊
    依法造斯坛  究竟何义利
    如来建曼荼  佛兹深密慧
    聚集诸功德  发生于大智
    欲似真如理  下于智心种
    照以大悲日  润如大悲水
    鼓大方便风  长养菩提子
    大空振法雷  开于萌芽种
    匝引金刚线  连持于法理
    一门无量门  一义无边义
    众生暂见闻  福慧难方此
    舍凡得成圣  不历僧祇位
    顿证法身王  功业超十地
    如乳有五德  醍醐居上味
    能修此观门  胜利还如是
    身心同法界  此是曼荼义
    何名为瑜伽  云何名悉地
    何名苏^8□呼  曼荼都有几
    大小及高下  从何立次位
    愿为列其名  未知何者是
    相应号瑜伽  ○○○○○
    大坛约说四  悉地证成就
    第一金刚界  三世居其二
    调伏已为三  义成就为四
    一肘四八肘  量高四四指
    赤素及玄黄  面列诸尊位
    供养都有几  得合于义轨
    奉献何香华  令尊得欢喜
    供养约有人  涂香第一义
    烧香饮食灯  兼有阏伽器
    每日三时供  瑜伽入观智
    不起名利心  方契如来意
    瑜伽说布字  观尊及种子
    毗卢五密心  先从何字起
    何字布支分  何字安眼耳
    何字为风火　何字成定水
　　何字破所知  何字是空智
    依法如理修  究竟成何事
    如来五秘密  阿字为初始
    想置布足下  金色轮为地
    鍐字素白光  想在齐轮里
    如露含月色  名为大悲水
    览字想安心  如日光瑜伽
    此名智慧光  能破所知累
    唅字如发际  如劫灾焰炽
    能起大威光  自在力无比
    佉字如白毫　众色皆令备
    历历使分明  安和须审记
    从初一阿字  乃至四十二
    观照勿令差  而名大空智
    部部说观智  各各皆殊异
    总持精苦修  得入何尊位
    一佛一智慧  心境元非二
    想念成虚妄  如何契真理
    有漏微尘国  皆从心想生
    如来遍知海  亦从心想起
    凡夫根境劣  ○○○○○
    缘觉观雕变  荣枯怪生死
    文字虽差别  修证同真理
    细语及粗言  咸归第一义

    如来教法元无二  因何建多差别智
    佛部布字既如然  莲华分部如何是

    唵字安顶上  其色白如月
    放于无量光  灭除一切障
    阿字安额上  其状变金色
    普照诸愚闇  能发深慧明
    噜字安两目  色如维琉璃
    能显诸色相  渐具如来目
    力字安两眉  其状如皎素
    由心清净故  速达菩提路
    萨□安心齐  其色由满月
    行者作是想  速得达圆寂

    如是布字相金色  便成大悲胜法门
    亦名本尊真实相  能灭诸苦得吉祥
    由如金刚坚固聚  亦名大悲胜上法
    若常如是修行法  当知是速成悉地
    二部布字法如然  金刚观智还如是

    世有极恶人  造罪不知数
    七逆钉阇梨  五逆杀父母
    或坏僧佛塔  谤经破常住
    破斋又破戒  欺诳多嫉妒
    不得遇良缘  遂至命终者
    一陷阿鼻狱  长劫受诸苦
    或即上刀山  或令登剑树
    夜夜卧铁床  朝朝抱铜柱
    饥吞热铁丸  渴被洋铜煮
    常居黑闇中  光明不曾睹
    佛为三界尊  四生作慈父
    如上罪众生  如何能救护

　　故偈曰。

    爱水溺诸根  迷心长烦恼
    地狱自经营  岂是他人造
    若是偷兰遮  责心罪除去
    若欲救前愆  无过宣我语
    父母诸亲族  妻子及男女
    若诵悉怛哆  遍充三七数
    或当取净水  加持一遍去
    浴散枯骸骨  当时离本处
    福劣生诸天  福强生净土
    阿鼻作天堂  剑树为宝树
    牛头作天男  罗刹为天女
    镬汤作莲池  烟焰为香炷
    得闻一密言  如风散沙聚
    佛顶救阿难  尊胜救善住
    随求救耶输  面然挑智炬
    如是利益切  尽劫无能数
    无智画夜叉  自画还自怖
    众生造三界  自煎还自煮
    净念坐莲华  垢心沉恶趣
    因何罪障除  法力加持故
    只由一念生  虚妄怀迷悟
    若达本真源  罪福元无主
    佛赞真言教  威力最难思
    妙此骊龙宝  清净若摩抳
    暂闻一四句  三界永长辞
    有漏成地漏　微功灭爱痴
    有求无不应  乞愿愿皆随
    行位齐十地  成佛越三祇
    四果此生证  不待未来时
    此法既殊妙  人闻悉令持
    俗法人多学  真言诵习稀
    或有人持念  心愚不访师
    真言既有错  文句数参差
    轨仪都不晓  何以辨尊卑
    魔来由不识  佛现岂能知
    无智而求效  非法作邀祈
    圣凡心不等  真俗莫相违
    不自净身口  心随妄逐非
    凡夫根境界  怨佛不慈悲
    要食不得食  求衣不得衣
    现前无小果  成佛在何时
    一言曾此谤  长劫在阿鼻
    去住非自由  自有业风吹
    泥梨八万劫  痛苦难叵思
    云浓月难朗  地薄苗难长
    福薄法难成  并是多生障
    但修一毫善  部母咸收掌
    幽谷长微松  无不成千丈
    凡夫无智眼  将为功夫狂
    智浅怨诸贤  深法生疑谤
    身微卧小迹  岂知海深广
    依教如理修  福智如空量
    诸佛同护念  菩萨常瞻仰
    行号率都波  坐号是光明
    具闻悉欢喜  生心如佛想
    八部尽归依  龙天咸稽颡
    天童愿给侍  四王来供养
    魔醯跪捧香  梵王侧合掌
    诸天散妙华  地神敷宝帐
    乾闼奏音乐  紧那歌吹唱
    百亿千头神  百亿夜叉将
    俱胝金刚王  各严诸器仗
    下立金刚墙  上布金刚网
    业天大捷疾  誓辟除灾障
    昼夜恒围绕  不敢离时饷
    敬重若如来  菩提愿增长
    现生受妙乐  终寿生天上
    从天至一天  乘空任游往
    不生不劣处  永不居胎藏
    如净琉璃中  内现真金像
    精进不懈怠  心不怀迷妄
    却后十六生  决定成无上
    所有称赞福  我今尽回向
    普愿证无生  悟理归无相
    向立百八问  文位今将足
    海不弃涓流  日不嫌灯烛
    愿同见慈尊  种智恒相续
    一闻超十地  早得成阿耨
    大夜作明灯  照破阿鼻狱
    恒持此法药　除拔愚痴毒
　　苦海作船师  众生誓捞摝

    时居士起立而谢曰。弟子。识同昧俗文溺迷津。幸遇上人忽阶明路。向蒙开决疑网顿祛。拔我慢之邪山免为巨谷。移无明之业海恒着平田。直为生死路遥悠然浪广。涅槃道远旷矣悬涯。得入密门悟心珠之本有。披寻观行不历僧祇。横截四流坚超三界。然佛开众多之妙指为度众生。演秘密之珠字难解入。陀罗尼者。功德颇于口海义得广。非小智而能知。依一法耶。佛赞多闻欲趣众门。匪凡力而能澄。今虽教流沙界。讽习读是非多。未审兹门修证极果。
    上人答曰。诸佛之师所谓法也。以法常故诸佛亦常。初是迷根随一行而可进。若回正路要八万以齐驱。经曰。不下巨海ＣＣ不能得无价宝珠。若不广习教门如无获智宝。故华严经曰。往修胜行无有边。今获神通亦无量。且文之教能诠意义。离于文字即真解脱。子何空执名言不思其理。雕虫成字本不知文。虽说不生不知不生之所起。虽谈无相岂悟无相之门。如来所言谓是大方。岂知空觉等之一相。故论曰。夫万物非有一心幻心。如幻故虽动而恒寂。非有故虽起而无生。圣人说如幻之心鉴非有之物。了物非物即物皆空。知心无心即心体寂。于是分别戏论不待遣而自除。无得观不假修而已入。不在不离无住无○。此陀罗尼教。等旋岚而静八风。同大海能吞众流。敷半满皆为契经。玉印金箱帝帝相付。真言密印佛佛相传。苏陀邑液食者几人。轮王髻珠获者有几。不说声闻小果。况是凡下辄能习学。徒有学者曩劫修因。若不广种善根。乃至名字尚不可得闻。何况得见受持读诵。宝经曰。若有菩萨。欲随我学。此陀罗尼法门者。当亲近善知识远离恶友。为遍护持当舍身命受持此清净法印。譬如月圆满时。光明于众星中为殊胜。此陀罗尼法门。于一切契经中。此法光明最为殊胜。一切菩萨皆大尊重。佛言。若有受持此印即同亲近于我。故偈曰。

    若闻此法已  能速得净信
    彼当见正觉  弥勒两足尊
    欲见诸如来  无量大威光
    阿□大名称  若欲见彼者
    当学此法门  若欲成菩萨
    寂静最胜法  欲求转轮位
    善巧总持门  若欲成广大
    最上殊胜愿  求证菩提者
    ○○○○○  ○○○○○
    ○○○○○  ○○○○○

　　故华天经曰。

    趣大乘者犹为易  能信此法倍更难
    况复持诵为人说  如法修行真实解
    有以三千大千界  顶戴一劫身不动
    彼之所作未为难  信是法者乃为难
    有以手擎十佛刹  尽于一劫空中住
    彼之所作未为难  能信此法乃为难
    十刹法数众生所  悉施乐具经一劫
    彼之福德未为胜  信是法者为最胜
    十刹尘数如来所  悉皆承事尽一劫
    若于此品能诵持  其福最胜过于彼

    故知。凡夫不习何在怪哉。且夫食木之虫。尚不知皮木外之味。赤鹦腾跃岂羡雕之飞。聋者无以闻钟鼓之音。瞽者无以视文章之观。故知。十恶波流易动心源。万善枝条难抽意树。真言持念凡身即是佛之。一字与理相应。便成金刚种智。所有名句无不是真言。凡百施为无非是密印。吾今弟子略指方隅。若广宣说穷劫不尽。
    居士闻此悲喜交怀。如水净珠明云开月朗。惭怆而退矣。

五部陀罗尼问答偈赞宗秘论（终）
