no.2360

大乘圆戒显正论序

        

    菩萨戒经说。众生受佛戒即入诸佛位。位同大觉已。真是诸佛子。乃知圆顿菩萨大戒也者。三世调御。出世本怀。众生成佛之直道也。金鸟西沈。遗光东流之后。其法绮分脉散。陈随之间。天台智者以自解佛乘智深达一乘圆旨。乐说无碍开示实相矣。暨乎李唐佛日东举。南山教主再辟圆宗。决了声闻法。彰菩萨昆尼矣。我天平胜宝之嘉运。斯道妆传扶桑之后。学徒殷习大宝之嘉运。斯首传扶桑之后。学徒殷习大ＷＤ威仪。其迄于今受随不绝。绵绵正。连连焉。其间或兴或废。佥时机之所感而已。近载法运循还。大比尼之学复萌兆乎南北。世人亦往往识息忘归真之道矣。今负甲子安居之首。或谓曰。世有滥大不肖之士僻解于圆乘。随情之所好倚滥于圣典。惑求道缁素。岂大士可忍干乎。蹙ＰＶ审间彼说。未尝不拊心而难息也。吾侪法海之烂尸。缁林之朽ＳＧ。虽匪护法之任。亦窃释氏之名闻正法变。宁不动怀耶。遂乃不端闇昧。恭援引佛祖训。聊摅所闻。假高宾主考之订之。号曰大乘圆戒显正论。冀令修大行者持不丧其地也。亦其辞鄙陋也。独学寡闻之为也。请以其言之野。勿害于义云尔。

时贞享元龙集甲子闇宾谷日
        久修园律院比丘宗觉谨识_
大乘圆戒显正论

        京师比丘宗觉直编辑
            

    弹圆教菩萨不假声闻律仪章
    弹据本业十重律仪不假声闻章
    弹圆乘初心禁止小戒章
    弹律藏诸戒不应浇ＩＴ幽网大戒能应末法章
    弹不假昆尼别成七众章

弹圆教菩萨不假声闻律仪章第一

    滥大曰。约台教。藏教菩萨唯持律仪。无后二戒也。律仪者二百五千十戒也。通教菩萨渐加后二。而律仪全同声闻。别圆二教菩萨独立二乘之外。元有佛性大戒实相威仪。而不敢为自行用方便假仪。梵纲本业等所说戒专被此菩萨矣。
    显正曰。虽梵纲心地品中说十重四十八轻而微细律仪尚未详悉。故指八万威仪品制戒品等。盖此等之品中。其相必备足焉。虽然此土无传译。则何等说相耶。虽台教之中明四种菩萨。至出家菩萨。别圆二教佥不阙于声闻律仪。释签四云。前之二教三乘共行别圆两教专于梵网。若出家菩萨全用白四。而为护他。加制六夷。兴不异耳。余诸轻得各随其教此是别圆二教出家菩萨不阙篇聚之明据也。汝云有实相威仪。而不敢自行用方便假仪者。或无不误耶。圆人修四种三昧时。持戒居首。辅行云。问。今明衍门。何须小检。答。如涅槃中。处处扶律。今此亦尔。小为方便。故知出家菩萨六和十利兴声闻同。六度四弘异于小行况亦约开权显实。用中道慧融一切法故使一止一作无作法界。故云。云武戒叉罗尼名大乘。弘决云。叉迦罗尼此名为学。别在第五。通约诸篇。今并开之成摩诃衍故大经及十住婆沙皆指篇聚云菩萨摩诃萨持是戒。当知戒无大小。由受者心期。是则中道遍入空假及事律仪。方得名为具足持戒止观第四云。明持戒者。此十种摄一切戒。不缺戒即是持于性戒。乃至四重清净守护。如爱明珠。若毁犯者。如器已缺无所堪用。佛法边人非沙门释子。失比丘法。故称为缺。不破者即是持于十三。无有破损。故名不破。若毁犯者如器破裂也。不穿者是持波夜提等也。若有毁犯。如器穿漏。不能受道。故名为穿。不杂者持定共戒也。虽持律仪。念破戒事。名之为杂。定共持心。欲念不起。故名不杂随道者。随顺谛理。能破见惑。无著戒者。即是见真如圣。于思惟惑无所染着也。以此两戒。约真谛持戒也。智所赞戒。自在戒。则约菩萨化他。为佛所赞。于世间中而得自在。是约俗谛论持戒也。随定具足两戒即是随首楞严定不起减定。面诸威仪。示十法界像。导利众生。虽威仪起动。而任运常静中随定戒。胶业诸戒律仪防止。故名不具足。中道之戒无戒不备。故名具足。此是持中道第一义谛戒也。止所引十种戒。判位高下事义不同。则有堪兴不也。理观观心论持戒者。具能持得上十戒也。止观云。先束十戒为四意。前四戒但是因缘所生法。通为观境。次二戒即是观因缘生法即空。空观持戒也。次两戒观因缘生即是假。假观持戒也。次两戒观因缘生法即是中。中观持戒也。转行释云。此中文十义二。意在转事以修正观。言义二者。谓境及观。四之粉六如前事中。今之三观三一不二。然则前十戒非无理观。师后六是。分张对位。故属事相。况律仪不杂。当分未融。矿今更约一念心中。具明十戒。而不滥尊极。不离凡心。用前四戒通为观境。以六观之。事理相即。当知篇聚一小可亏。世人懱事。而欲尚深理者。验积存经观孤虚无本。既万观境。观亦无从。止观又云。若犯事中轻过。律文皆有忏有法若成。悉名清净。戒法净障转。止观易明。若犯重者。佛法死人。小乘无忏法若依大乘。许其忏。荆溪云。忏成戒净。止观方胆。岂有而令轻戒尚理。又天台云。障道罪减。Ｓ罗清净。三昧现前。止观开发。事戒净故。根本三昧现前。世智他心智开发。无生戒净故。真谛不现前。一切智开发。即假戒净故。俗谛三昧现前。道种智开发。即中戒净故。王三昧现前。一切种智开发。妙乐云。事戒为三观本。故云Ｓ罗清净等也。若无事戒。世禅尚无。何况三谛。有言。大乘何须执戒者谬矣。言不执者。乃是持而不执。若全不持名不执者。乃是执可名不执由是观之。修圆行者专为自行。护篇聚制粲然可验焉。惟夫圆乘菩萨也者。初心缘实相。闻圆法起未了达开显之有。则不可名圆修之人。虺得开ＯＹ显妙之智矣。则何奚不忘舍小执大之偏怀乎。故天台云。昆尼学者即大乘学。戒叉即是大乘。三归五戒十善二百五十戒皆是摩诃诃衍。岂有ＯＹ戒隔于妙戒。戒即即妙。人亦复然。汝实我子。即此义也经论之中处处广呵。斥乎二乘。唯是其其心狭劣。不欲利他。专自度故。其如是心深违大士广济。是以呵之。岂以急其止恶。而防讥嫌故。可摈斥之耶。菩萨之开遮不同不检者。但以有利他之急也。若乃望于自行。防非止恶还急声闻。遮性等持职此之。由天台曰。菩萨持性重讥嫌。等无差则。自求是道。性则急。为化众生讥嫌则急。不乘自调性得则急。不度他故讥嫌则宽。菩萨具持两种故名大乘戒。善戒瑜伽等经论咸云。如诸声闻于其涅槃欣乐亲近于诸烦恼及随烦恼深心厌离。如是菩萨于大涅槃欣乐亲近。于诸烦恼及随烦恼深心厌离。其倍过彼。百千俱胝以诸声开唯为一身证得义利。勤修正行菩萨普为一切有情证得义利勤修正行或被引衅戾沉沦苦趣。则利济大行不能奈何。是怕以萨ＦＴ谨慎自行也。然则但除其执。不除其法。圆人持不法。即小法为大。若夫谓永弃舍其法。则融未融也。
    弹据本业十重律仪声闻章第一。
    滥大曰。本业说。初发心出家欲绍菩萨位者。当先受正法戒。所谓三聚门。摄善法戒所谓八万四千法门。摄众生戒所比悲喜舍。化及一切。摄律仪戒所谓十波罗夷。此文分明。不假声闻律仪。便受碱聚僧既许为出爱菩萨。又所谓三聚是别圆独法。而不同瑜伽之让律仪于昆尼藏之三聚也。
    显正曰。甚乎哉。专辄之言也。出家菩萨但以十重为律仪戒。曷奚简乎耶。十波罗夷也者。是断恶之本故。云摄律仪戒所十波罗夷。匪谓十重有八万四千威仪戒。十重有犯无悔。使重受戒。八万四千威仪戒尽名经。有犯得得使悔过。对首悔然断经中。至于八万威仪戒不说其相。既未识其相。则云何亦护持乎。不护持则非具足之义。由是观之。虽汝掉臂云不假声闻律仪。而不假则威仪不可具足。汝奚为有智者乎。体解圆顿菩萨大道者。汝未能如天台智者矣。解释台教。宣扬祖训者。汝未得如刑溪湛然矣。天台荆溪咸用篇聚戒助成大仪。曰自行。曰护他。未见其阙。如上略引。今复重示。天台胆下干修四三方便中云。多寒国土听百一助身。要当说净荆溪释云。百一要当说净。皆为助道。以疗形苦。如期之烦仍为不根。不说净人。三品不摄。滥此上品大士行事。深不可也。然说净之法除近大乘。故地持中。菩萨所畜即于十方诸佛菩萨。而为净施乃以声闻净施而为譬云。譬如比丘以己衣物于和上Ａ９梨。舍作净施。若达一实。即此净篱成菩萨法。且小乘中。若准行之。亦薄己食情顺佛听制。如期之理何损旷怀。我物属他。弥符ＰＵ滞。况受食受药。禁性重之由。提ＡＵ持衣。杜讥嫌之本。讥嫌性重。等护无偏。迹混声闻。真菩萨也。但为元期也苦。判属小宗岂以背彼受持称为大道。又有人云。凡诸所有非己物想。有益便用。说净保为。今问。等非己财。何不任于四海。有益便用。保不直付两田。而闭之深房。封于藏箧。实怀他想。用必招愆。忽谓己财。仍违说净。说净而施。于理何妨。顺己执心后生仿效汝辈。反覆瞰之。勿读过也。汝又云。不据瑜伽之让律仪于昆尼藏之三聚。恐是率尔欤。夫经深含意趣。论广决疑滞。瑜伽说三聚竟。经云。佛于彼彼素呾缆中。随机散说。谓依律义戒。摄善法戒。饶僧有情戒今于菩萨藏匿摩呾履迦。综集而说言彼彼素呾缆者。通指本业善戒等经欤。本业指十重为律仪者者。是据断恶之本也。善戒所说。兴论无别。虽知斯彼经中所说有异。今此论中融会和合。故云综集而说。岂可得谓补处慈尊不识本业重是菩萨律仪而以昆尼藏为菩萨律仪邪。而瑜伽中亦不说八万四千威者。请诫以二意通之。一者相似故。谓昆尼藏中所制。五篇七聚之。轻重诸戒。违则制越昆尼。及以如法治三千威。以此等对检于八万威仪其相似故。俗令众生悟入于佛知见。说菩萨心地法门。小机昧己。力不堪忍。于兹降迹于鹿苑。方便抻诱。于菩萨心地之中摘取少分。渐渐兴之。后既开显。尽以付之。故云于一佛乘分别说三。又云。决了志闻法。是诸经之王。以此义而言。虽数了声闻法。是诸经之王以此义而言。虽数未满八万。由来唯是一乘之法也。自非掩耳之智。护亦疑之。咨尔滥大。声闻律仪在尔躬。而云不假者罪是犹狂耶。将自欺欤。今予问汝。菩萨戒制被九条七条五条袈裟制造行护依何行之。若不凭于昆尼藏说。恐不能能下一刺一切又制经夏安居一一如法。今欲一一如法者。据曷勤之。亦恐不探律制。不能奈何。是故往昔诸德至释菩萨戒经受持。三衣等咸假律文。虽汝口云。有八万威仪不假声闻威仪。而考檄其实。则经文此土无传译。无经文故不能知相。不能知相则亦不得而行也。是故祖师或取小助大。或开显以行。而汝有超佛越祖之智欤。今欲更显八万威仪。纵虽有起祖之智。佛既开显云汝等所行是菩萨道决了声闻法是诸经之王。则虽汝假声闻之威仪。护谓非汝圆菩萨乎。予观汝之确执按女。反疑未达开显之旨者欤。于兹熟按汝说。狐疑涌然而有不可抑止者也。谓汝内则不乐护持微细威仪。外则振嘉名于遐尔。现异相相于从庶。以斯意故匪为此说乎。何则谓圆人必护篇聚之制者。世人瞰汝缺于仪相。不能得无轻蔑。以故而言圆乘菩萨不假昆尼之制。非遂使众人望异耶。

弹圆乘初心禁止小戒章第三

  滥大曰。五篇小律是为菩萨利他权戒。以制初心。开于久修。浇ＩＴ凡愚少开ＯＹ智。为小所转钝迟大志。甚屈自行。不勇利他。
    显正曰。若夫如是者。如何名曰奉持圆戒乎。我闻。圆者名圆妙圆满圆足圆顿。谓三谛圆不可思议名为圆。妙三一相即无有缺减。名为圆满。三一自在悉互具。今云。圆人者初信圆理学圆理。体达昆尼即大乘五八十具皆是摩诃衍。犹如迦陵频伽鸟虽在ＦＰ中音声已胜诸鸟。如斯之人应当名曰修圆行人也。其未能如斯者。唯名是圆戒。而实也权戒止已。所谓戒无大小。由受者心期。盖亦此之谓也。然圆修之人。聊有为自行开缓于威。而亦兴汝之言悬别。天台云。初心畏缘所纷动妨修正业。直专持此经即上供养（上供养者。经所说善男善女不须为我起塔寺作僧坊以四事供养众僧是也）废事存理所益弘多。后心理观若熟涉外不妨内。事资事道。如油多火问。若尔持经即是第一义戒。何故复言能持戒者。答。此明初品意。不应以后中作难。若欲释者。持经即顺理戒。亦是任运持得初篇二篇。今言能持戒者。第三篇去事中无亏耳（言初篇二篇者波罗夷兴僧残也。言第三去者波逸提。提舍尼。突吉罗也）荆溪释持初二篇但成初二品耳故不应以能持下篇三品为难。诸修圆行者请观斯文。若初二品人。初心念念常在四种三味。容于下三众法少违至下三品。（说法品。兼行品。正行品）止作二持。众别两行。纤毫不犯。具如止观持戒清净中。尚事理双美方堪向道。况入道者令事万耶。若未寻于四称一期教门大旨。何以故。出家菩萨具足坚持昆尼篇聚。大乘教意一切皆然。但护篇聚。于彼梵网八万律仪未为持相。但此土器劣。且以少检助成大仪仍晓开遮轻重缘体（补注释。若大若小轻重之缘。所犯之体。事体之体。非谓戒体。又亦可云。开遮之缘。轻重体。皆须晓知云云）制缘渐顿（菩萨一时顿制。声闻随犯随结）舍义有无坐次分流忏法天隔。复有七众同否（言同否者即同异也。且论杀戒。七众菩萨同犯。声闻五众大同小异）大小共别。方于自行量己品位。去取适时。或慕大节而味存亡（存亡即存没也。大小开遮存没不定。不可昧也）有据小文而迷观道。若得今意。先以理教定。次以位行验。若不尔者。鸟鼠人也。安论品位乎。敬请受佛遗言。少分恭禀（鸟鼠即蝙蝠也。佛藏经云。譬如蝙蝠欲捕鸟时则入穴为鼠。欲捕鼠时则飞空为鸟。而实无有大鸟之用。其身臭秽。但乐暗冥。破戒比丘亦复如是。即不入于布萨自恣。亦乃不为王者使役。白衣。不名出家）嗟乎祖训叮咛。慈怀深切。滥大思之柰何。岂非雷霆震地聋者不闻。七曜丽天盲者不见乎。而为破惑证查后于昆尼。先于经论。小律之中尚亦开之。天台深达此等开制。以故修圆行初心当在三昧时暂缓下三篇。亦无违律制。
    弹律藏诸戒不应浇ＩＴ网大戒能应末法章第四。
    滥大曰。末法下根不堪奉律。梵网大戒能应末法。
    显正曰。此言宁得事之兴言无龃龉乎。自度之小戒尚难护持。圆乎之大戒岂容易耶。有坚持圆戒人。则禀行小检人。奚涉于言乎。夫禀受圆戒也。发心缘境。辨体随行。末法凡庸宁耶。窃以洎乎浇世浊恶之运。大乘顿极之法利济偏增也者。一切黎元。结使炽盛。多造不善业。鲜有改悔心。假使虺有悔过。自未能拔罪根。偶尔遇于缘。得闻减除业障大乘最极之法。以单一念信。无量世罪愆。刹那之问脱却无余萧然往诣诸佛净圭。如六度经说。或复有情造诸恶业。四重八重五无间罪谤方等经一阐提等。种种重罪使得销减。速减解脱。顿悟涅槃而为彼说诸陀罗尼藏能除重罪。令诸众生解脱生死速证涅槃安乐法身。亦如观无量寿经说下品往生之相是也。鸣呼末法五浊弥深。器根下劣。五八小戒尚未能持。菩萨大戒宁易禀持耶。世人大根意谓。大乘者唯是举动放荡身口不慎。纵意所好无所制止。是大乘也。汝今云梵网大戒档法者。或其无似如斯似如斯见耶。古人欢曰。上求下化难发。况缘理法性之菩提心乎。

弹不假昆尼别成七众章第五

    滥大曰。发菩提心顿誓三聚。则皆成菩萨性。而复各随所乐别成七众。若剃发染衣全受十重四十八轻。而十八道具如法受持。是名圆乘出家菩萨比丘。其余应七众无滥也。
    显正曰。汝云全受五十八而十八种物如法受持是名圆乎出家菩萨比丘者。予暂光许之。其比丘尼沙弥就摩那如何分之。虽汝云尖无滥也。而斯言甚漫澜也。若乃约十重四十八轻全之兴缺欲取其异兴。若云尔也者。几何是比丘。几乎是沙弥。几乎是式驻摩那。汝何据ＪＮ之。若无凭据。则汝之说成妄诞。设强而为之说。亦不信于汝之师心忆说。若乃约十八道具全缺以取五众之别。欤若云尔者。几乎是沙弥等。如前语矣。若乃约受戒之前后而欲剖之欤。若云尔者。几先是比丘。亦式叉摩那。沙弥尼。何以分之。虽欲无滥其可得乎。汝亦云十八道具如法受持。予测量斯言。如法之言必是简于非法之语兴。若非法则岂不入犯科乎。然则如之兴非之间。必也不可不知其分齐也。如何是如法受持。如何是缺具违制。如斯推檄恐遂不可知其制限不知制限则如法受持之言亦为虚妄矣。如法义还恐不可成矣。虽予先暂许汝之所立。而道具受持全缺持犯之间。望洋而不识其涯边。则义亦不可立。义不立则予亦不具许焉。上来既广引示祖训。诚足辨汝之惑。人自省。所言八万四千威仪戒（从义谓。梵网中有八万威仪品。说者云。约三百五十戒各有四威仪。合为一千。循三世转为三千也。分配身品七支为二万一千。对治三毒等分。成八万四千。今举大数云八万耳。更请详之。已上补注）虽经说总数。而不显其相。则汝亦未能审悉矣。夫无当之玉ＱＢ。不如全用之埏填。汝盖以诚实而吐于言。予闻。有识真之明者不可欺以伙也。有揣深之智者不可诳以浅矣。不然以ＧＱ蛇为应龙。以狐鸱为麟凤矣。于汝意云何。于兹滥大垂忸怩。遂不能答。

大乘圆显正论
_
