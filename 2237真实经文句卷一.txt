No. 2237 真实经文句卷一

          遍照金刚撰


    就此经中开为三段。谓初之七事为缘起分。次十七章为正说分。后之一颂为流通分。就初序中。然今是经唯有通序而无别序。其通序中则有七事。第一如是者。总举所闻之法体。第二我闻者。别明闻持之人。第三一时者。明闻持和合而非异时。第四从薄伽梵以下明闻持之所从。第五从在于欲界以下明闻持之处。第六从于八十俱胝以下明闻持之伴。第七从初中后善以下叹所说教胜德。初三如文。就其第四教主中文分为三。先标尊号。次从成就殊胜以下叹胜德。后从大毗卢以下举别号。初如文。就其叹胜德中自有六句经。恐是叹佛五智德耳。就中初句叹大圆镜智。次已得一切去叹平等性智。次已证一切去叹妙观察智。次能作一切去两句叹成所作智。后常恒三世去叹清净法界性智。初三后一皆悉如文。就其第四智中初句明自行成辨。后于无尽去明化他满足也。第五明说经处中为二。先正明方处并处爱乐。次从种种间错已下明处庄严。就中为三。先总标。次从铃铎缯幡去别列。后而为庄严句为总结也。第六同闻众中为三。先举数标类。次从所谓去列名。后从与如是等去总结威仪。初如文。就其列名中则有八大菩萨。即是如次依大日如来月轮震兑离坎巽坤干艮之八方而侍卫之。第七叹教中则有七善。一初中后善。二文巧。三义妙。四纯一。五圆满。六清净。七洁白也。（已上序文）
    从说一切法以下大段第二明正说分。就中为二。初别明理趣体相。后总叹理趣功能。初别明中自有一十七章。一大乐不空初集会品。二毗卢遮那理趣会品。三降三世品。四观自在菩萨理趣会品。五虚空藏品。六金刚拳理趣品。七文殊师利理趣品。八才发意菩萨理趣品九虚空库菩萨理趣品。十摧一切魔菩萨理趣品。十一降三世教令轮品。十二外金刚会品。十三七母女天集会品。十四三兄弟集会品。十五四姊妹集会品。十六四波罗蜜部大曼荼罗章。十七五种秘密三摩地章。
    今初就金刚萨埵章中文分为二。初正明大乐不空金刚萨埵般若理趣。次重明大乐金刚不空三昧耶本誓心真言。初中为三。初标章。次释义。后叹德。下去诸章皆悉准知。初文可见。次从所谓以下释义。就中为二。初正释。次释出。初中自有一十七句。大分为五。初句明大乐金刚普贤延命金刚萨埵菩萨位。次四句明四亲近菩萨位。次四句明内四供养菩萨位。次四句明外四供养菩萨位。后四句明四摄菩萨位。初句如文。次四亲近菩萨者。即是东方四大菩萨。谓欲金刚（义述云意生金刚）触金刚爱金刚（义述云悲愍金刚释云爱乐）金刚傲（义述云金刚慢）即是如次依金刚萨埵前右后左住也。次内四供养菩萨者。谓意生金刚（义述云金刚见）适悦金刚（释云髻梨吉罗）贪金刚（释云爱）金刚慢（释云傲义述云自在）亦复如次依右边前后隅左边后前隅住也。次外四供养菩萨者。谓春金刚·云金刚·秋金刚·冬金刚。亦复如次依右边前后隅左边后前隅住。亦是如次花香灯涂也。次四摄菩萨者。谓色金刚声金刚香金刚味金刚。亦复如次依前右后左住。亦是如次钩索锁铃也。从何以故以下第二释出清净所由也。从金刚手若有闻此以下第三称叹观德。就中为二。先叹灭恶德。次叹生善德。此两门中各有二阶。先行相次功报。今灭恶门中。先明行相。次从乃至菩提以下正明功报。就中又二。先明时节。次从一切盖障以下正明功报。就中为二。先不堕恶趣（云云）次重罪消灭也。从若能受持以下第二叹生善德。就中为二。先明行相。次从即于现生以下正明功报。此中略有四种果报。一证三昧地。二得自在。三受适悦。四得佛位。就文为二。先明前三报。次明后一报。此二文中各有二阶。先明时节。次正明功报。言十六大菩萨者。谓金刚界中十六大菩萨是也。从时薄伽梵以下第二重明心真言。又解。此中说三密观。何则前十七句为意密三昧地次从时薄伽梵以下身密瑜伽。次从说大乐以下明口密真言。下去诸章皆准此知也。彼实相经云唅（长声）。此真实经云何。（引入）
    第二明毗卢遮那章。大文为二。初正明理趣。次明心真言。初中为三。初标章次释义三叹德。初中为二。先标能说主。次从复说一切以下标所说法。下去诸章皆悉准知也。从所谓以下第二释义。此中则有四句即是如次配释中方四智四波罗蜜。谓大圆镜智金刚波罗蜜。平等性智宝波罗蜜。妙观察智法波罗蜜。成所作智羯磨波罗蜜也。从若有闻此以下第三叹德。就中为二。先明行相。次从设使现行以下正明功报。就中又二。先明超恶趣。次从速能克证以下明登觉位也。初中又三。先正明超恶趣。次乃至去明时节。次文可见。从时薄伽梵以下第二说心真言。周本云淹（长声）唐本云阿。（引入）
    第三明降三世章。文例为二。先理趣次真言。初中为三。先标章次释义三叹德。初标中二。先标主次标法也。从所谓以下第二释义。释中自有四句。如次配释东方四菩萨瑜伽三摩地。谓忿怒萨埵忿怒善哉忿怒王忿怒爱。又云。如次配释萨王爱喜也（云云）从若有闻此以下第三叹德。就中为二。先明行相。次从设害三界以下正明功报。报中又二。先明不堕恶趣。次明疾证菩提也。从时金刚手以下第二说真言。流志本1（长声）不空本吽（短）。
    第四明观自在章。例前为二。先理趣次真言。初中为三。谓标释叹。标章中二。先主次法也。从所谓以下第二释义。释中自有四句。如次配释四方四大菩萨三摩地。谓金刚法·金刚利·金刚因·金刚语也。从若有闻此以下第三叹德。德中为二。先明行相。次从设住诸欲以下正明功报。报中又二。先明不染次明证果也。从时薄伽梵以下第二说真言。实相经咭利（短声）真实经讫唎（二合）第五明虚空藏章。例前为二。先理趣次说真言。初中为三。谓标·释·叹。标章中二。先主次法也。从所谓以下第二释义。释中自有四句。如次配释南方四大菩萨三摩地。谓金刚宝·金刚光·金刚幢·金刚笑（此章缺叹）从时虚空藏以下第二说真言。周本怛缆唐本怛蓝。
    第六明金刚拳章。例前为二。先理趣次说真言。初中亦三。谓标释叹。标章中二。先主次法也。从所谓以下第二释义。义中自有四句。如次配释北方四大菩萨三摩地。谓金刚业·金刚护·金刚药叉·金刚拳也。从若有闻此以下第三叹德。德中为二。先明行相。次从得一切自在以下正明功报。此中略有六种果报。一得自在。二得一切智。三事业成就。四得金刚三业。五得悉地。六疾证菩提。又解。开事业与成就为二则成七种。从时薄伽梵以下第二说真言。流志本阿（短声）不空本恶。
    第七明文殊章。例前为二。先理趣次说真言。初中亦三。谓标释叹。标章中二。先主次法也。从所谓以下第二释义。义中自有四句。如次配释四利菩萨三摩地。谓金刚界曼荼罗中金刚利。降三世曼荼罗中忿怒金刚利。遍调伏曼荼罗中莲花利。一切义成就曼荼罗中宝利也（此去六章皆缺叹文）从时文殊以下第二说真言。实相经阿（音乌舸反短声）真实经庵。
    第八明才发意章。例前为二。先理趣次说真言。初中亦三。谓标释叹。标章中二。先主次法也。从所谓以下第二释义。义中自有四句。如次配释四轮三摩地。谓金刚轮忿怒轮莲花轮羯磨轮也。从时才发意以下第二说真言。周本□唐本吽。
    第九明虚空库章。例前亦二。先理趣次说真言。初中亦三。谓标释叹。初标中二。先主次法也。从所谓以下第二释义。释中自有四句。如次配释内四供养菩萨三摩地。谓金刚嬉戏·金刚鬘·金刚歌·金刚舞也。从时虚空库以下第二说真言。流志本唵（长呼）不空本唵。
    第十明摧魔章。例前为二。先理趣次说真言。初中亦三。谓标·释·叹。初标中二。先主次法也。从所谓以下第二释义。义中为二。先正释次释成。初中则有四句。如次配释四部三摩地。谓金刚部中降三世·宝部中宝金刚忿怒·莲华部中马头忿怒观自在·羯磨部中羯磨也。从何以故以下第二释成。即是慈氏菩萨三摩地也。从时摧一切以下第二说真言。流志本荷（长呼）不空本郝。
    第十一明降三世教令轮章。例前为二。先理趣次真言。初中例三。谓标释叹。初中亦二。先主次法也。从所谓以下第二释义。释中则有四句。如次配释四部大曼荼罗。谓金刚部·宝部·莲花部·羯磨部也。从时金刚手以下第二说真言。实相经颉唎（长呼）真实经吽。问。前第三章与此十一章同异如何。答。恐前唯为金刚部。此则通四部耳。
    第十二明外金刚部章。言外金刚部者。摩醯首罗等二十五种类诸天也。文例为二。先理趣次说真言。初中亦三。谓标·释·叹。初标中二。先主次法也。从所谓以下第二释义。此中则有四句。如次配释中方四智·四波罗蜜。具如上第二章也。问。上第二章与此十二章同异如何。答。恐是本迹异耳。
    从时外金刚部以下第二说真言。周本底唎（长呼）唐本怛唎（二合）。
    第十三明七母女天章。七母女天是摩诃迦罗天眷属毗庾（二合）。
    第十四明三兄弟章。言摩度羯罗三兄弟者。是梵王·那罗延·摩醯首罗之异名也。萨□（二合）。
    第十五明四姊妹章。言四姊妹者。第一名惹耶。第二名微惹耶。第三名阿尔多。第四名阿波罗尔多也。（以上三章余本皆缺也）唅（引）。
    第十六明四波罗蜜部中大曼荼罗章。文例为二。先理趣次说真言。初中亦三。谓标·释·叹。标中亦二。先主次法也。从所谓以下第二释义。此中则有四句。初句显金刚部中曼荼罗皆具五部。一一圣众具无量曼荼罗四印等亦无量。次句显宝部中具五部曼荼罗四印等亦无量。第三句显莲花部中具五部曼荼罗。四印等同一清净法界性。第四句显羯磨部中具五部曼荼罗等。四印得至究竟无住涅槃也。从若有闻此以下第三叹德。叹德中为二。先明行相。次从彼于以下正叹也。实相经有真言。骠（长呼）真实经无真言。释云。所以不说心真言者。彼教中一一圣众各有一字心真言不可具载。今略指方隅也。
    第十七明五种秘密三摩地章。例前为二。先理趣次说真言。初中为三。谓标·释·叹。标中为二。先主次法也。从所谓以下第二释义。就中为二。先散释次摄颂。就中自有五句。如次配释五大菩萨三摩地。谓欲金刚明妃菩萨。金刚触明妃菩萨。金刚萨埵菩萨。爱金刚明妃菩萨。金刚慢明妃菩萨。其金刚萨埵则为中央。余四大菩萨如次配住东南西北位。即上第一章十七句中初五句是也。次摄颂中自有五颂。就中初颂明金刚萨埵菩萨三摩地。行愿义摄。次颂明欲金刚明妃菩萨三摩地。行般若波罗蜜义摄。次颂明金刚触明妃菩萨三摩地。行大静虑义摄。次颂明爱金刚妃明菩萨三摩地。行大悲所摄。后颂明金刚慢明妃菩萨。行大精进所摄。此中四句如次配释四部。谓金刚宝法羯也。从若有闻此以下第三叹法功能。就中为二。先明行相。次从彼获以下正明功能。此中略明五种果报。一得安乐。二得三昧。三得悉地。四得自在。五得佛位。又解。初二合为一印是三昧也。问。今此最初最后两章同异如何。答（云云）周本莎诃唐本吽。
    从尔时一切如来以下大段第二明总叹理趣功能。就中为二。先散序。次摄赞。赞中有三颂半。文分为二。前两颂半正明赞叹理趣功能。后一颂明奉行流通。然以此赞叹文或为正说或为流通。兰菊各擅其美。不可互相是非。初中为二。初一颂半赞能说者。次一颂赞能持者。初文如释。次文中二。初句明行相次句正明功报。此中有三种报。一魔不坏。二得圣位。三得悉地。三句三报如次配释。
    从一切以下第三明奉行流通分也。其七言偈。上代两句为一偈。后世四句为一颂。今且依后代分之。然智度论中亦以七言四句为一颂也。

    我依本家释  辄出此文句
    即燃无尽灯  愿遍明法界

真实经文句卷一
_
