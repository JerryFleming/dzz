大正藏 No. 1123 金刚顶胜初瑜伽普贤菩萨念诵法
　　唐 不空译


　　1卷


　　金刚顶胜初瑜伽普贤菩萨念诵法一卷

　　　　开府仪同三司特进试鸿胪卿肃公食邑三千户赐紫赠司空谥大鉴正号大广智大兴善寺三藏沙门不空奉　诏译
　　归命礼普贤　　法界真如体
　　我今依大教　　金刚顶胜初
　　略述修行仪　　胜初金刚界
　　海会诸圣众　　垂慈见加护
　　利益修行者　　是故结集之
　　若欲求解脱　　彼于阿阇梨
　　求受于灌顶　　若得许可已
　　方依本教修　　拣择得胜处
　　建立于轮坛　　即当想自身
　　同彼普贤体　　色白如珂雪
　　端坐入三昧　　舌上想五股
　　净妙金刚杵　　密诵此真言
　　同一法界净　　即诵真言曰

　　唵娑缚(二合)婆嚩戍度含
　　由诵此真言　　身器皆清净
　　即观虚空佛　　遍满如胡麻
　　则诵遍照明　　历然见诸佛
　　观佛真言曰

　　欠(平)嚩日啰(二合)驮都
　　应满普贤行　　求成最正觉
　　身心不动摇　　定中礼诸佛
　　即诵真言曰

　　唵萨嚩怛他誐多波(引)娜满娜南迦噜弭
　　本尊大印成　　次结金刚掌
　　竖合交初分　　密言如是称

　　嚩日谰(二合引)惹(引)里
　　便为金刚缚　　其明如后陈

　　嚩日啰(二合)满驮
　　开缚摧拍心　　应诵密言曰

　　嚩日啰(二合)满驮怛啰(二合)吒(半音)
　　次前金刚缚　　禅智檀慧开
　　称遍入真言　　降临每加护

　　嚩日啰(二合引)吠舍恶
　　不改次前契　　禅智进力加
　　是名三昧拳　　真言如是诵

　　嚩日啰(二合引)母瑟知(二合)[牟*含]
　　分彼拳作二　　左慢右安心
　　身语意金刚　　形体依初观
　　同前缚为准　　智与进力门
　　禅逼于其中　　秘密三昧契
　　印心额喉顶　　皆诵此真言

　　素啰多萨怛鑁(三合)
　　金刚缚又陈　　忍愿成刀状
　　进力捻刀侧　　依初第一文
　　禅押于智端　　如结加趺势
　　印顶心当想　　毗卢遮那佛
　　俨然鲜白耀　　诵此真言曰

　　唵部(入)欠(平)
　　次当印其额　　应想阿閦鼙
　　色青处于前　　诵此密明句

　　嚩日啰(二合)萨怛嚩(二合)
　　次按于顶右　　其名宝生尊
　　黄色相端严　　真言如是诵

　　嚩日啰(二合)啰怛那(二合)
　　举置于顶后　　无量寿如来
　　色赤殊特仪　　称此真言曰

　　嚩日啰(二合)达磨
　　复至于顶左　　不空成就尊
　　绿色五佛周　　称此秘明句

　　嚩日啰(二合)羯磨
　　次作宝鬘印　　灌顶以严身
　　用二金刚拳　　额前遂萦绕
　　复分拳脑后　　如前又系鬘
　　自檀慧徐开　　以羽两傍下
　　若垂缯带想　　诵次后真言

　　唵(一)嚩日啰(二合)么攞避诜左(二)满(三)[牟*含](四)
　　定慧羽皆舒　　俱拍契成就
　　能悦一切圣　　真言如是称

　　嚩日啰(二合)睹使也(二合)斛(引)　　金刚慢印明　　默心诵一遍

　　萨鑁矩噜野他(引)素(上)欠(平)
　　复具明如上　　金刚萨埵冠
　　以五佛色身　　安住相应印
　　遍照薄伽梵　　契住如来拳
　　次陈阿閦鼙　　定羽持衣角
　　成拳按心上　　慧触地如仪
　　施愿宝生尊　　智掌仰当乳
　　无量光胜印　　定拳慢执莲
　　慧拳似敷华　　又如无动佛
　　智羽三幡相　　如拔济有情
　　扬掌于乳傍　　不空成就印
　　又作金刚缚　　开掌禅智合
　　檀慧直如峰　　忍愿入于掌
　　相合如箭状　　印心额及喉
　　于顶亦如之　　皆用心密语

　　[合*牛]
　　便捧其香水　　称后阏伽明

　　跛啰摩素(上)佉(引)舍野(一)娑攞里多(二)尾逻(引)娑曩弭带啰曩(二合)么(引)弭婆誐鑁担(三)弱[合*牛][牟*含]斛(四)呬呬呬呬(五)钵啰(二合)底(引)车(上六)矩素(上)满(引)惹里哩曩(二合引)他(七)
　　近额奉献之　　如仪浴众圣
　　依前观满月　　皓白现坛中
　　大圣处于间　　契住金刚慢
　　复陈四尊位　　眼箭在其前
　　色赤衣服然　　冠鬘以严饰
　　二羽弯弓矢　　瞻瞩萨埵仪
　　计里计罗尊　　色白居其右
　　金刚拳二羽　　交抱三昧耶
　　于后爱为名　　形服皆青色
　　二拳竖慧臂　　肘以定羽承
　　共执摩竭幢　　于左名为慢
　　色黄拳在胯　　向左小低头
　　羯摩印真言　　加持谛安立
　　大圣金刚慢　　应诵心密言

　　[合*牛]
　　诸尊次复陈　　自眼箭为始
　　二拳各坚固　　弯弓放箭仪
　　密契相已成　　秘明如后诵

　　弱(一)嚩日啰(二合)地哩(二合)瑟知(二合二)娑(去引)野计(三)么吒(半音四)
　　准前拳二羽　　交臂抱于胸
　　计里计罗尊　　当诵此后句

　　[合*牛](一)嚩日啰(二合)计利吉丽(二)[合*牛](三)
　　又改次前印　　慧臂直如幢
　　定拳承肘间　　诵明名爱契

　　[牟*含](一)嚩日哩(二合)你(二)娑么(二合)啰(三)啰吒(半音四)
　　二拳各居[膫-(日/小)+(夸-大)]　　以头向左倾
　　慢契相遂成　　真言如后诵

　　斛(一)嚩日啰(二合)迦(引)冥湿嚩(二合)哩(二)怛嚂(二合引三)
　　次陈内供养　　初起东南隅
　　捧华形服白　　金刚妙适悦
　　金刚适悦性　　色黑执香炉
　　金刚眼献灯　　色赤严饰尔
　　末为涂香位　　金刚大吉祥
　　形质皆以黄　　次陈其契相
　　俱先二拳舞　　如仪遂结成
　　以二金刚拳　　相并上掷散
　　想妙华供养　　真言如后称

　　系(一)嚩日啰(二合引二)啰底(三)
　　并拳乃下掷　　念焚香云海
　　普遍于一切　　诵如后真言

　　摩诃(引)啰多嚩日啰(二合一)斛(二)
　　二拳禅智合　　如灯应运想
　　广施为佛事　　密言如是称

　　唵(一)嚩日啰(二合二)路(引)者宁(三)
　　并覆其二拳　　依胸两向散
　　若妙涂香势　　当诵此真言

　　摩诃(引)室唎(二合一)嚩日哩(二合二)呬(三)
　　外供养诸尊　　四隅又存想
　　东南名嬉戏　　二拳以当心
　　笑处于西南　　二羽口傍散
　　歌居于西北　　弹执其箜篌
　　东北舞为名　　如仪旋转势
　　形服皆金色　　真言契又陈
　　覆并于二拳　　绕心应右转
　　是名嬉戏印　　其名如后称

　　系啰底嚩日啰(二合一)尾逻(引)赐你(二)怛啰(二合)吒(半音)
　　如前印口傍　　自檀慧徐散
　　扬掌极舒臂　　含笑诵真言

　　系啰底嚩日啰(二合一)贺(引)细(三)娑诃(三)
　　定臂如箜篌　　改进力微屈
　　慧羽弹弦势　　为歌诵其明

　　系啰底嚩日啰(二合一)拟(引)谛(二)谛谛(三)
　　二拳舞于心　　顶上合便散
　　其名舞契相　　真言句遂陈

　　系啰底嚩日啰(二合一)你哩(二合)谛(二)吠波吠波(三)
　　四承旨居门　　形仪复当演
　　初持钩青色　　严丽处于间
　　南携索皆黄　　西执锁尚赤
　　其北名为磬　　具绿色冠鬘
　　秘契及真言　　复次今当
　　二拳背应逼　　檀慧反相钩
　　进力皆极舒　　又稍屈进度
　　微招是钩契　　其明如后称

　　嚩日[口*朗](二合引)矩势(一)弱(二)
　　前印进力交　　反以头相挂
　　其中如环索　　称诵后真言

　　嚩日啰(二合)播(引)势(一)[合*牛](二)
　　改进力相钩　　开拳背交臂
　　遂名锁契成　　密言如是称

　　嚩日啰(二合)饷迦丽(一)[牟*含]
　　如锁背相著　　动摇磬明曰

　　嚩日啰(二合)健[齒*來](一)斛(二)
　　大圣所严饰　　华座及衣服
　　并余见前尊　　其色随身相
　　殊形具众德　　首戴五佛冠
　　将建曼荼罗　　诸位先存想
　　月轮圆明现　　其中观念之
　　半跏面本尊　　适悦目瞻仰
　　又宣三昧印　　本尊前所陈
　　彼契及真言　　如仪勿差谬
　　余尊次当设　　亦眼箭为初
　　准彼所护身　　大乐随心印
　　极屈其进力　　初分背相著
　　禅智并押之　　契相当成就
　　以禅押于智　　深交印乃成
　　名计里计罗　　次陈摩竭相
　　进钩于愿度　　力握其忍端
　　戒方舒成针　　檀慧合而直
　　禅智自相并　　各押进力傍
　　爱契相已成　　不改次前印
　　从外触其股　　先右左亦然
　　内供养又明　　侧捩金刚掌
　　上掷为华印　　下散成烧香
　　禅智逼为灯　　涂香依胸启
　　嬉戏旋转礼　　笑契近口傍
　　自檀慧徐开　　又结其歌印
　　改力度微屈　　进虚拨于间
　　定羽佉吒迦　　慧作三幡相
　　当心乃旋舞　　八供养已周
　　次结金刚缚　　改进力微屈
　　徐招是钩契　　从缚索当生
　　禅度智力间　　印成又为锁
　　环进禅智力　　捻已便相钩
　　又作坚固缚　　禅智戒方下
　　当胸遂摇动　　为磬四摄成
　　三昧耶真言　　同前羯磨句
　　金刚萨埵位　　及行者所居
　　皆有十六尊　　围绕端严住
　　又诵次所陈　　最胜真实赞
　　能才称念故　　速令悉地圆

　　摩诃(引)素(上)佉(一)摩诃(引)啰(引)誐(二)摩诃(引)嚩日啰(二合三)摩诃(引)驮那(四)摩诃(引)枳娘(二合)那(五)摩诃(引)羯摩(六)嚩日嚩(二合)萨怛嚩(二合引)你也(二合)悉地野(二合)冥(七)
　　诵赞声毕已　　观念本所尊
　　身心不散乱　　捧戴于珠鬘
　　当心以加持　　而诵真言曰

　　唵嚩日啰(二合)虞呬也(二合)惹波三摩曳吽
　　次诵本所尊　　持珠住等引
　　不极动舌端　　唇齿二俱合
　　金刚语离声　　分明观相好
　　四时不令间　　百千已为限
　　或复过于是　　真言如是称

　　唵嚩日啰(二合)萨怛嚩(二合)恶
　　念诵分限毕　　捧珠发大愿
　　即结根本印　　诵本明七遍
　　复修八供养　　以妙声诵赞
　　捧献阏伽水　　解界及诸印
　　即结三昧拳　　一诵而掣开
　　次结羯摩拏　　三诵三开手
　　彼彼所生印　　一一自当解
　　即诵真言曰

　　唵嚩日啰(二合)穆
　　次结奉送印　　二羽金刚缚
　　忍愿竖如针　　诵已而上掷
　　而诵真言曰

　　唵讫哩(二合)睹嚩萨嚩萨怛嚩(二合)啰他(二合)悉地娜多野他努誐[卄/(阿-可+辛)/木]车特梵(二合)勃驮尾洒盐布那啰誐摩那野睹唵嚩日啰(二合)萨怛嚩(二合)穆
　　次当结宝印　　二羽金刚缚
　　进力如宝形　　禅智亦复尔
　　印相从心起　　置于灌顶处
　　分手如系鬘　　亦成甲胄印
　　真言如是称

　　唵嚩日啰(二合)啰怛那(二合)毗诜者[牟*含]萨嚩母捺啰(二合)咩捺哩(二合)稚矩噜嚩啰迦嚩制那
　　[口*梵]
　　加持被甲已　　齐掌而三拍
　　令圣众欢喜　　以此真言印
　　解缚得欢喜　　而诵真言曰

　　唵嚩日啰(二合)睹瑟也(二合)斛(引)
　　奉送圣众已　　自作加持竟
　　便出于道场　　任意自经行
　　转读大乘典　　调息自身心
　　心常想本尊　　仁者应遵奉


　　金刚顶胜初瑜伽普贤菩萨念诵法一卷


