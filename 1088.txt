大正藏 No. 1088 如意轮菩萨观门义注秘诀
　　


　　1卷


　　如意轮菩萨观门义注秘诀

　　唵字。一切法流注义。无所得以为方便。觉不可得。
　　嚩字。一切法超越之义。言语道不可得。
　　啰字。一切法离尘义。了亦不可得。
　　娜字。一切法施义。毕竟不可得。
　　跛字。一切法胜义。性相不可得。
　　娜么二合字。一切法离我取执不可得。
　　吽字。一切诸法了义亦不可得。
　　右如上布列诸字。尽作郁金之色。从本尊口引入身心口轮中。分明布列已。一一谛审观之。从此三昧耶速获一切智。夫瑜伽法念诵数毕。即布诸字。更于身上布列小心真言。复于字上分明观照。如日初出。光明赫奕广极无边。如斯观照。不久当证法身三昧。
　　唵字安于顶　　啰字置于额
　　啰字布两目　　娜字观于口
　　跛字安于心　　娜么(二合)字置二膊
　　吽字安脐轮

　　以前观字门　　速悟无生理
　　不久当成就　　获得如来智

　　如意轮心真言。布列梵字菩提心月轮。
　　如意轮真言注义。
　　
　　唵&SD-E074;其字成于三身义也。唵&SD-E074;之一字。所谓唵阿摩&SD-E074;&SD-CFC5;&SD-A5E5;等三字共成。唵&SD-DA42;字者一切法生不可得义。阿&SD-CFC5;字者一切法本不生义。摩&SD-A5E5;字者一切法我无所得义。又释云。唵&SD-E074;字化身义。阿&SD-CFC5;字者报身义。摩&SD-A5E5;字者法身义。由此三字契实相理。则成稽首礼一切如来。亦如来无观顶义。
　　
　　思惟义。亦如来宝义。宝有六种。能满众生愿故。
　　
　　噜噜&SD-A646;&SD-A5FE;&SD-A646;。离尘垢义。尘有二种。故重称也。二尘者。所谓内尘外尘。内尘即是五根。眼耳鼻舌身。外尘色声香味触。于二种尘。皆无所得以为方便。成瑜伽观智。
　　底瑟吒&SD-A559;&SD-CD4B;。释云住义。亦云无住义。无住以为一切法本。亦云无住涅槃不住生死。由大智故不著生死。由大悲故不住涅槃。
　　入嚩攞&SD-AEB8;&SD-A64A;。释云炽然义。光明照曜遍满十方虚空法界。惊觉诸佛菩萨圣众。降集普赴。下召一切天龙八部诸有情类。利益加持故。
　　阿羯里洒野&SD-CFC5;&SD-A440;&SD-B7BB;&SD-A5F1;。请召义。由此请召。诸佛菩萨天龙八部。应召而至。悉云集加持护念。
　　吽&SD-E17C;字者一切法无因义。亦云菩提道场。如金刚顶瑜伽经说。才发菩提心即坐菩提道场。转正法轮。由此相应。此真言一字则能证悟一切佛法。念念证悟佛法之时。具萨婆若智。直至究竟坐金刚座。四魔现前则入大慈三摩地。降伏四魔故则成正觉。四魔者。谓蕴魔烦恼魔死魔天魔。悉自降伏。复云法无因者。诸法无因。依胜义谛果亦无得。无因果故本来清净。
　　泮字者是破坏义。亦云摧坏义。得成佛时摧坏四魔。亦云三德之中。断德义。由以智。断三界九地位烦恼习气皆悉断。福德智慧二种资粮悉皆圆满。从无始来一切有情以为已亲。念彼恩故。往诣转法轮处。演说十二行法轮也。
　　吒&SD-A4DA;字者一切法无所得义。其吒字梵书形如半月。释云一切法无我。无所得以为方便。则成生空生空半故。
　　萨嚩引&SD-B065;等无言说义。即成法空智。满字义。亦云大福德成就义。
　　诃&SD-A6A9;字是断烦恼义。令诸有情。积大福德断害烦恼及随烦恼一切习气。自他身中遍满字之教。证得无余依无住涅槃修行瑜伽者。结契诵真言。定意专注于此一字。由与真实道理相应思惟。时能除能缘所缘自他平等同体大悲。顿集一切福德智慧。现在除遣一切灾祸非命。世人见闻欢喜。所出言辞天人敬顺不敢违越。临命终时众圣见前。得生极乐净妙国土。于大集会中。莲华化生见无量寿佛。听闻正法顿证无上菩提如意轮菩萨六臂相颂。
　　手持如意宝　　六臂身金色
　　顶髻宝庄严　　自在王说法
　　第一手思惟　　愍念有情故
　　第二持意宝　　能满一切愿
　　第三持念珠　　为度傍生苦
　　左按光明山　　成就无倾动
　　第二持莲手　　能净诸非法
　　第三手持轮　　能转无上法
　　宝能随施故　　山表不动故
　　莲性不染故　　轮摧障恼故
　　六臂广庄严　　能游于六道
　　以大悲方便　　断诸有情苦
　　身流千光明　　随念能普照
　　犹如于明镜　　能现于万像
　　自心本不生　　法性圆寂故

　　　　出金刚顶瑜伽经说。

　　心中心真言

　　唵字(一切法流注义。无所得以为方便。觉不可得)。
　　嚩字(一切法超越之义。言语道断不可得)。
　　啰字(一切法离尘义。了亦不可得)。
　　娜字(一切法施义。毕竟无所得)。
　　跛字(一切法胜义。性相不可得)。
　　娜么(二合)字(一切法离我取孰义不可得)。
　　吽字(一切诸法了义亦不可得)。
　　右如上布列诸字。画作郁金之色。
　　贞享三年十月二十一日点校了
　　　　　　　　　　　　　净严(四十八岁)
　　元禄十六年正月十七日以净严和上之本
　　　再校了　　　　　　　　　　尊教
　　　宝永五戊子十二月二十五除夜一校了
　　　　　　　　　　　　　　　　性寂

