No. 2440 大经要义抄注解

            
　　　　　　  
       　 　  
       　 　  

第一卷

    抄云。人法独尊教义离说（云云）解云。人者广□□□□化所化。此中能化佛言独□□□□□□□□□□独尊者。今悟入真乘之□□□□□□□□□□尊而无过失故也。次法者□□□□□□□□□□者。付真言法显示有能□□□□□□□□□□离说者。依摩诃衍论□□□□□□□□□□云。言说有五。一者相言说□□□□□□□□□□言说。四者无始言说。五者如□□□□□□□□□□所谓执着色等。诸相而□□□□□□□□□□用虚妄境界。依境界梦。觉已知依虚妄。□□□□□□□□□□不实而生。执着言说者。念本所闻所作业生。无始言说者。从无始来执着戏论烦恼种子勋习而生○如义语者实空不空。空实不实。离于二相。如是五中前四言说虚妄说故不能谈真。后一言说如实说故得谈真理（文）前四种是显教言说。后一是真宗所谈也。是故离说者。约前四言说。若依第五言说非离说耳。
    抄云。毗卢遮那者是日之别名即除闇遍明之义也（文）解云。毗卢遮那者梵语。此翻或云日。或云除暗遍明矣。以何知之乎。开题云。若悉翻汉语者。曰大日除暗遍明（等云）既于毗卢遮那用日与遍明二汉语。爰知。疏日之别名者。即显有日及别名除暗遍明义也。问。如疏文相者。唯取为日之别名。其除暗遍明一义也。开题意何成日及别名二义乎。答。义诀意于毗卢遮那用三翻。谓最高显广眼藏。及遍照王。又大日也（具文如抄出之）若尔付疏日之别名即除暗遍明之文。何不云有日及遍明二翻乎。问。若顺义诀意可云有三名。何开题心不存最高显义乎。答。疏心以大日与遍照为今要。而略最高显名。是故开题又略高显。且不出之耳。
    抄云。应具题云大广博经（云云）大广博三字俱摩诃之汉语欤。云大云广博。其义同故。
    抄云。开题云○翻汉语者○帝释（云云）解云。演密抄意以帝释为梵语（其文如下出之）慈恩玄赞意帝为汉语。释为梵语（其释如下出之）今案三释以慈恩为正。彼法师为玄奘三藏之上足。能了梵汉之语故。然玄赞云。因达罗是帝也。知帝释之帝者即因达罗之汉语也。帝释之帝字既汉语。推知帝释之释字亦可汉语矣。二字名中何强以释一字为梵语乎。故大师言帝释是汉语者。尤有其证。但玄赞以释字为梵语者。彼于释迦之释字作此释。非帝释之释（其文如下出之）故付释字随处而梵汉不定也。如禅字。言禅定时虽是汉语。言禅波罗蜜时梵语。觉苑违慈恩并大师意。所以不可依用之。
    抄云。摩诃毗卢遮那勃陀悉地^h□^h□^e□^b□^e□^h□^h□^h□因陀罗罗惹是则人法具举法譬圆备所以者何若言人则是人也一一字人种子故（等云云）解云。此中人法具举法譬圆备者。显字义句义二门。句义者。摩诃毗卢遮那者人。勃陀悉地者法。因陀罗罗惹者譬。如是分别等也。次字义者。付一一字皆成有人法譬义也。所以者何已下释显字义意。句义显然。略不释之耳。抄私案中云。人法具举等者。此约字义而论者。开题文始终释字义故作此言。非遮句义也。
    抄云。开题首大毗卢遮那四种法身中何身耶（等云云）解云。答此问具引开题并疏等。成大日经教主通四种法身义也（文相可知）。
    抄云。初文云自然智生者自然生显法然具足（等云云）解云。初文者开题显今宗意。成佛法尔所成而非因缘生。引五文证（抄所略不载文也）今释此五文中初文也。次六大文亦证四种法身等也者。五文中次文也。
    抄云。解意云真言语密即莲花部（乃至）况二密体即心密体（等云云）解云。语密即莲花者。说法是莲花部门功德故也。次理处有智者。理智不二故也。次相者身密即是佛部者。于是色形故云身密。自密属佛部者。羯磨身是佛体故。次智即心密等者。身语处有智。呼此智言心矣。智即心者。诸法圆通故也。智既即心。况身语二密体之处无心密体乎。呼此心为金刚部者。心能摧破烦恼业障故。
    抄云。若心数等非过刹尘智非五智无边际智（乃至）所成体狭为小成也。解云。此显示显教所说佛非大成就也。谓显教佛不许有过刹尘之心数故。云心数等非过刹尘。又显之佛不云五智及无边际智。故云智非五智无边际智。又显佛唯以惠心数为萨般若不通余心心数。故云非彼心数等为萨般若。又显佛心数等其数非无边际所为佛体是少。故云非彼心数等为所成佛（此第四义与第一过刹尘义有别者。第一义约法。第四约人。是人法为别耳）。已上四义显教所谈。诚浅略言说也。所以佛体狭小非大成就耳（令显教者意指法相宗）。
    抄云。或不违如天台立无作三身故。但其意遂别也（云云）解云。无作三身者。应化二身体即真如故离造作也。若依此义边者。真宗显教不相违。但探其意遂是别也。显教之应化者。相实生灭有为也。真宗变化等流体相永不生灭。只虽缘隐显岂非差别乎（此义具如下）。
    抄云。问即身成佛字义如何（云云）解云。字义者即身成佛之言字也。付此言字其成佛义如何问也。答文中显示言即身成佛之意（可知）。抄云。别本即身义云一理具即身成佛（等云云）
    解云。此抄意以别本即身义存弘法大师御作。委成其意也。
    抄云。若得此者则与诸佛菩萨同等住（乃至）无量功德皆得成就（云云）解云。以此文证净菩提心位有加持即身成佛之义。然料简此文有二意。一云与诸佛菩萨同等住者。净菩提心位行人得一切盖障三昧等功德。此德是果位佛菩萨功德也。而净心地分证此德。证指分证言成佛也。次文无量功德皆得成就者。果位所证与净心所得论功德体其数是同。故云皆得矣。所证之数与果位同。所以呼净心云成佛。但非明昧胜劣。若依此义以净菩提心言成佛位存有二意也（已上一料简）二云。与诸佛菩萨同等位者。显果位与净心功德数同。次文无量功德皆得成就者。委示上意也。若依此义以一义释成佛耳（下所出疏三文皆可成上二意）。
    抄云。问加持成佛是依他力缘觉成佛何假他力（云云）解云。上释加持即身成佛位言净菩提心（云云）佛果故今难佛果之加持佛也。
    抄云。加持显得义分为二（云云）解云。于果位成佛释有加持与显得二名也。
    抄云。问显得成佛何通净心（云云）解云。上言显得成佛亦通净心位故今难此言也。
    抄云。答即身义云三密修行已成就故（云云）净心之德既相称故也。解云。引即身义。此文证显得即身成佛有净菩提心者。非此文中显示净心位有显得成佛义。大日经说净心位云。无量功德皆得成就（云云）疏第一释此文云。以种种方便成就众生。庄严佛刹行如来事（云云）此释净心位也。释说净心之经文故然。此疏所言以种种方便之文相似上所出即身义中发起心方便之文。又中庄严佛刹之文相似即身义中严净心佛国之文。今以辞相似案之。即身义释显得成佛之文。定可净心位也。次抄加持之相净心之德既相称故者。即身义文说加持之相（所引即身义文释加持义故。指此文名加持之相。但加持义非今为要。只文相之相似许也）。经疏文说净心之德也。此二文相似故云既相称。所得即身义文与大经并疏文引会之。而成显得通净心义耳（此一往义也非遂所存）。
    抄云。若依此说亦可自在神力加持即三昧也何唯依主释乎（云云）解云。此成上开题意也。开题心云。从大悲大定作难思之神变事业。而大悲大定是体。是能作。神变事业是用。是所作。然体用不相离法也。故可云大定即神变。若尔可有持业释。何唯依主释乎。
    问。开题文言从大定体起神变用。此即大定神变相望有依主释之义。神变是大定之用故。若尔此文不足为持业释之证。何引之成其义乎。答言。定用故虽有依主释义。义取体用不离之边成持业释义。而付此文证持业释也。
    抄注云。衍论二云于出时中我来依他于入时中他来依我（云云）解云。开题所言四种神变。从摩诃衍论起故。彼论第二云。尔时世尊告大众言。诸佛子我念往昔。于出时中我来依他。于入时中他来依我故。此经文明何义。谓显示二转故。云何显示。谓于出时中我来依他者。即是下转。于入时中他来依我者。即是上转。此义云何。我谓则是真如本觉如来藏佛故。来谓受勋之义故。依他者背自本体。依无明他故。依此经文作解释故。是故说言不生不灭与生灭和合。则是下转门。若欲成立上转门者。可言生灭与不生不灭和合（云云）依此上下转文。大师作四句也。
    抄注云。然此所持唯所非能唯持阙加（云云）解云。新译云。加持旧翻云所持。然旧翻之语阙能义。文阙加义。故为谬言也。
　　抄注云。加持者古云佛所护念又云加被然此护念加被但加非持（云云）。解云。新译云加持。古语云护念。或加被。此古语唯加阙持故为谬言。
    抄云。喻意男为能加所生种子从能生男男即所持女为所加女即能持（云云）解云。此释意言成能加有所持义。所加有能持义也。然父男之精下母女之胎内时。男为能加。女为所加。其义显然也。又母女持父男之精。故女云能持。其义亦明也。但父男有所持义。未分明。夫父唯下精许也。为谁被持而言所持乎。故今成父有所持。云父所生种子（精也）在母胎内为所持。此所生种子从能生父男时。种子与父男为一物。即云男有所持义也。
    抄云。初文意云世尊住自在神力加持三昧开观照门之经（等云云）解云。初文者上所出疏之然此自证三菩提出过等文也。此文中为一切众生示种种诸趣所喜见身。说种种性欲所宜闻法者。所化机分大小显密故。能化佛示种种身。说大小显密诸教。是故结文开观照门者。意通显密。但今取开密教观照门言神力加持经也。
    抄云。次文意云金刚乘菩萨入真言门直得五种阿字究竟此为三密加持（等云云）解云。次文者上之文云。是故此教诸菩萨（乃至）则此经深旨也云文也。此文五种阿字者。自见发菩提者证第一阿字。是因门也。次即心具万行者证第二阿。是行门也。次见心正等觉者得第三阿。是证门也。次证心大涅槃者得第四阿。是入门也。后发起心方便等者证第五阿。是方便究竟也。究竟此五种必依三密加持力故。引此文证加持义也。
    抄云。义诀云大德○得诸佛菩萨（乃至）所记持有百千颂（云云）解云。为证大日经无无量颂本引此文也。此文意云。大德龙猛所堪可受。是百千颂本（为传人间所受故。且以百千颂为自所堪也）故所记持限百千颂不及无量颂。以此金刚顶经准证大日经。理实虽可有无量颂。且随机不云有无量颂经也。
    抄云。海云释金刚顶经云随根演教广略不同（等云云）解云。广略不同者。金刚顶有无量颂广本。然大日经唯存略不许其广也。花严三本如下出之（可见）。
    抄云。疏云然此经流布阎浮提（等云云）解云。此文示大日经亦有无量颂（可知）。
    抄云。大日经序云大本十万颂梵方秘而密藏（乃至）禅师以三藏怀宝远来受诏咨禀因请宣译（云云）解云。此序意于大日经流来叙二样。谓从大本十万颂梵方秘而密藏王简繁摭要集为二千五百颂者。初相传样也。此意者从勃噜罗国大石山前堕之梵夹经有二千五百颂是也。次文从有中天竺三藏厥号善无畏至受诏咨要因请宣译者。次相传样也。此意者善无畏三藏自天竺持此经梵本而来。一行禅师译之。今七卷三千余颂是也。抄引此序之意取初相传。欲成有二千五百颂之别本也。
    抄注云。若准论云真谓真实显非虚妄如谓如常表无变易（等云云）解云。论者唯识论第九处也。准彼文成今疏真悟如语之意耳。注又有五种语者。下所出声字义有其文（可见之）。

第二卷

    抄云。问所住心者质多心耶（乃至）说无量心识无量身等（云云）解云。质多心者是缘虑心也。答中为成缘虑义引住心论文。引此文之意云。唯蕴拔业知六识者。六识是缘虑心也。立八九识乃至无量心。皆是指缘虑心故也。
    抄云。脱苦得乐之滥觞（云云）解云。滥觞者事初也。
    抄云。若尔如何废立不同谓三恶此开彼合（云云）解云。三恶此开者。今所出之住心论第一文也。恶趣为三故云开。以彼合者上所引之住心虽无量且十纲之文也。此文三恶不开故云合。但上下二文废立不同者。以恶趣为异生羝羊故也。
    抄云。何况羝羊可有发趣如乘急类（云云）解云。以恶趣云羝羊。然恶趣有乘急类发善心。是何非住心乎云也。
    抄云。正法千年不坏四宗义而作一味解犹如今一宗立数时教（云云）。解云。千年以前悟解一味。犹如今若显若密之一宗其宗一。然千年之内自本存在四宗文义。犹如若显若密之学者。于一文各立异义。
    抄云。住心六云秘密主无始生死愚童凡夫（乃至）凡夫类犹如羝羊（乃至）解云。此文已下出一一住心之证文也。此即初文耳。末后注之二字指住心论并宝钥俱引之者。注置二字示之。若唯宝钥二书也。谓所出之诸证文。若论文宝钥引住心论不引者。注置钥字训之无一文唯论引而钥不引（可见）今所出文二处俱引。故有二注已上可致之。
    抄云。住心品云拔业烦恼株杌无明种子生十二因缘（云云）解云。此文中业者十二因缘中取行支及有支。次烦恼株杌者取爱取二支。次无明种子者第一无明支也。次生者识名色六处触受及生老死也。此七支同果故俱立生之名。后十二因缘者结上诸句也。
    抄注云。此空理与显乘彼分涅槃同异可思（云云）解云。显乘彼分涅槃者。法相宗所谈之名目也。彼分者彼是真实也。分是类分也。然非真涅槃。是涅槃之类分故云彼分涅槃。
    抄云。唯识义灯释犊子部计云（乃至）说有我人而实法执也（云云）解云。义灯意云。犊子部之出观时。妄情知解中念有我人。今据此念言犊子是有我宗。而破之理实彼人是无学果人也。何有我执乎。但不断法执出观心中缘已之法执而念之为乘也。问。彼何故于法执思我乎。答。二乘人正体智中所证理。后得智无漏心时。尚不知其所证（于无漏后得智有二。谓变真如之相分缘之智缘依他智是也。今不知自证者。约缘依他自相之智作论。而非缘理之智。缘理智不可论。自证之智不知故）况有漏心中缘我时岂如实知所证乎。故于法执谬思我也。如彼瞿波罗汉。是无学圣故已断我执。虽然此人造论藏叙有我人。是又同犊子耳。
    抄云。问若言灯情解是他人（乃至）虽有余解不暇具出（云云）解云。成上所出了义灯意。法相宗学者（云云）不同也。今出其中一义难之也。彼义意云。义灯今据情解者。非犊子之情解。是他人叙彼部意之情也（云云）今难云。若尔彼能破可破解释之人情。非破犊子意。所以初义为善。
    抄云。问真言行者可依真言（乃至）备修诸对治行之故（云云）解云。此难上所出菩提心论文也。文意云。真言行者当观二乘人自乘究竟后。遂发大心从十信遍历诸位。经三无数劫得成佛。是故二乘智惠狭劣不可欣乐（云云）今难此文意云。真言教意难回小。劣惠者发趣大乘之后。入证时必悟真言乘。其入证时者不遇初僧祇劫。然亦此人悟入真乘之波。速疾成佛果。若尔不可观三无数劫成佛。何云如是乎问也。
    抄云。答菩提心论行愿胜义（乃至）且同显意而贬二乘之行果也（云云）解云。此答上问也。答意可知。疑云。若龙猛菩萨直释修行时劫者。诚可云且同显教成义。然今总训真言行人所观。是故付真宗意可示之。何同显教乎。若如所答者。一切真言行者同显教可致此观行欤。然者真宗观行似无其诠。如何。答。龙猛为令真言行者知显教浅劣。训此观法也（理实可言。发趣显乘之行人意遥期三无数劫修行成佛。全真言行者。见此意可卑之。即菩提心论显示此义也。非实经三劫成佛。抄意可思之。）。
    抄云。今以如幻等门乃至悟唯识性者（乃至）他缘乘之外别立第七住心耶（云云）解云。此问难第七住心之证文也。问意云。大师成第六住心引大日经住心品言。复次秘密大乘行发无缘乘心（乃至）乾闼婆城文证之。又成第七住心引住心品言。秘密主彼如是舍无我（乃至）超越二劫瑜只行文证之。然疏意释大乘行发无缘乘心时。为成此心遣人法二空之相。真入法空悟唯识性义言。故经云。秘密主彼如是舍无我。是故知第六住心之证文第七住心之证文。其意是同也。若不同者何为成上文意言故经云而置故字乎。为显上下文同用故之言也。若尔大师以此二文可为第六心证。何二文各别证第六第七之二重住心乎。
    抄云。答经说三劫二心合为一劫（乃至）以次经文成前疏释耳（云云）解云。此答上问也。意云。经就三劫说行故。第二之一劫内。其行是同一无悬隔浅深。然所出第六第七住心之证文。俱是说第二劫行。所以此二文其意同一也。然疏释三劫行为显二文同是一劫行言故经云秘密主等释成上下文矣。但大师住心废立。于第二劫之行开出二心。此意云。付舍无我相之行为宗有二。谓无缘之悲觉心之解是也。慈悲义浅。智惠意深。故无缘慈悲为第六心。本不生觉言第七心。今见此义边时。取经之发无缘乘文证第六心。取经之觉自心不生文成第七心也（为宗有二义。如抄下成之）。
    抄云。问疏牒经文未加私字（乃至）何摄属下云故经等（云云）解云。今疏次第牒释经文。然故经云。秘密主彼如是舍无我等者。牒释其一文也。若尔如牒释余文只可云经云何私加故言乎。若为成义出他所文者。实可云故经云。今牒正释之文。是故不置故言也。
    抄云。答疏牒经文时加不加自言未必一途（云云）忽愚书体执一途矣（云云）解云。答意云。实如余经等疏者。牒文时不可置故言。但今疏不似常途。多加自言所寻之故字不似余疏之其一也。故智证云。大日经释不似余疏体。即指此等文也。今所以置故言者。以所牒释之文粗。又言成上文意。此即不烦别释耳。

第三卷

    抄云。因中他隔觉融（云云）解云。他者他缘乘。境智别故云隔。觉者觉心乘。境智不二故云融。然是因者大师指此二心言菩萨乘故也。
    抄云。权中一分极满（云云）解云。一者一道无为心。得分智非全故云分。极者极无自性心。于权乘中智惠圆满故云满（已上二文意虽次下释。其释尚可迷故记之）。
    抄云。虽有十因所归三也（云云）解云。三者浅深一对。近远一对。明暗一对。是为三也（次下出文证）。
    抄云。蜃楼（云云）解云。波摩久利吹气成楼阁也。
    抄云。望下机诣为近远也（云云）解云。上所出住心论文。从近迄远者望下劣行人言之。前住心为近。后住心为远也。
    抄云。初引初劫声闻缘觉二文意者此显初二乘同断见思惑也（云云）解云。非引此文而难大师义。只先安然和上为安立自义出此文。显初劫断见思惑也。
    抄云。二心浅深以此应知余如下述。解云。二心者一道极无之二住心也。此浅深今论之。故云以此应知。余者余住心浅深也。下示之故云下述。
    抄注云。四法或为境行果三或云三无等也（云云）解云。四法者教理行果也。或为境等者。改理言境。故云或也。三无等者。摄大乘论。于境行果三立无等之名也。
    显教之四宗教相。唯彼彼宗之本文更不载私辞。又非自宗意。故不加注解。

第四卷

    抄云。制三藏法令化三根有情（乃至）岂非以教显宗之浅深乎（云云）解云。制三藏法令者法相宗也。三藏法者三时教也。次真俗两谛得教理乎绝中者三论宗也。此宗以无得之中道为诠。故云得教理乎绝中。此即无所得中道为所谈。故云胜法相。次洒一两圆音沾草木之芽叶者天台宗也。圆音者圆融也。此圆胜三论之中道耳。次七处庄座八会开经者花严宗也。七处八会之胜胜天台之谈也。其胜义如下示现。
    抄云。理事行果不出二谛（乃至）随机之说不可定执（云云）解云。此明三论胜法相之义也。此意云。法相二谛是有所得谛也。三论说四重二谛。其中第四重秘赜是无所得胜法相之有得耳。执瑜伽论之随机说之真了义之言。勿谓真极。
    抄云。虽彼无所依得（乃至）显十玄其理弥深（云云）解云。此明三论天台花严之胜尚也。三论虽谈二谛之深奥。而不如天台之一心三观矣。天台不止空寂一门。又照假中故。次天台虽云十界十如照一心内。不如花严之相是相在矣。今相是相在者意取三生成佛义。天台不云三生成道。是故为劣也（师说如是可思之）。
    抄云。大唐国台州天台山（乃至）第三时摄方等教收（云云）解云。禅林寺广修和上意云。以大日经摄入天台五时中时。是第三时方等部摄也。以一代教摄五时尽故作此释矣。释心云。方等部广化藏通别圆之四教机。然大日经所说义理遍一切处。既云遍一切处。知化一切机。若化一切机定是方等部也。彼师意如是。
    抄云。慈觉秘密教者虽智证云（乃至）摄之真言故谈此也（云云）解云。智证叙慈觉意。虽云释论之秘密教中摄入今真言教。而慈觉苏悉地疏中叙释论秘教唯云法花花严等一乘教是秘密。而以显乘之教相释彼论之秘教。然又此秘教中尚摄真言教。所以此中出此释。可为后所破。
    抄云。岂同第三时四乘俱转乎（云云）解云。四乘者藏通别圆之四教机也。注一者二十七条难破中第一故示其数也。下注十一准之可知。
    抄云。安和尚云唯证理佛非曼荼罗（云云）解云。此显示天台不及真言也。抄辞略也。
    抄注云。诸位所依如唯识论（云云）十地所发之定有别别名。如唯识论第九释。
    抄云。六位心所（云云）解云。于心所之相有六位差别。谓一遍行。二别境。三善。四烦恼。五随烦恼。六不定也。如彼宗常云。
    抄云。二所变故三分位故四实性故（云云）解云。二所变者心王心所之所变也。三分位者心王心所色三之分位也。色上得四相等云色分位。四实性者识自相（心王）识相应（心所）识所变（境也）识分位（二十四不相应）此四之实性故也。
    抄云。圆成亦二谓漏无漏常无常（云云）解云。摄无漏门意诸无漏法皆圆成实所摄也。故无漏智亦云圆成。若常无常门意。唯取常法为圆成故。唯理是圆成。而智非圆成。
    抄云。论分依他种子无始法尔六处殊胜（云云）解云。六处者。若十二处门者。总以八识为内六处中第六意处。若十八界门者。以前六识为六识界。以七八二识为第六意处。今就十八界门之六处。六无始法尔六处殊胜。而六处者言总意别也。谓六处中意取第六意处。其意处中意指第八识。第八识中持此种子故。
    抄云。无由列于二十三祖（乃至）无由信于崖台岳（云云）解云。二十三祖者。付法藏中所叙二十三祖师也。第十三师者龙树菩萨也。冲崖者南岳大师也。台岳者智者大师也。此师资相承如次下所出止观文。
    抄云。有鱼即好莫忧难钓钓我心性何更出性（云云）解云。此止观所叙之钓鱼喻也。有鱼即好者。钓针下水中时。鱼若饮之者方知有鱼。此时云好也。将得取鱼故云好耳。次莫忧难钓者。鱼力强虽不即钓得而勿忧之。终可取得故。谓既饮针之鱼何终不得乎。次钓我心性。何更出性者。喻之所含法也。若以观行之钓针入烦恼之鱼时。虽烦恼力强终灭之。此即烦恼不出法性。故易显行终成也。

第五卷

    抄云。我法非有空识非无（云云）我法者遍计所执也。空者圆成实。识者依他性也。此即遣虚存实之重意也。
    抄云。如是诸法皆不离识总立识名（云云）解云。如是诸法者指上所出之识。自相识相应等五唯识诸法也。皆不离识者所举五法皆不离第一识自相。故立唯识名。谓心所与八识心王相应。故云不离识。又六境识之所变也。故云不离识。又得四相等二十四不相应识之分位法也。故云不离识。又圆成是识之实性故云不离识。依此义故虽云万法唯识。而存识自相识相应等五法之有。只以不离识义边立唯识名。所以号为宗耳。
    抄云。天台花严同乘同劫（云云）解云。此二宗同名佛乘。简他缘觉心菩萨乘。又三劫行中俱第三劫行故也。
    抄云。天台言世谛一一事相摄一切事相者此同花严相是圆融（云云）解云。天台意相摄之言显相即义。故云同花严相是也。
    抄云。法华止观谈秘教不能传（云云）解云。摩诃止观中不见此言。但现其意欤（可寻）。
    抄云。若离等者显佛自证（云云）离佛加被因人不知（云云）解云。佛果自证若显教十地菩萨。若真言十地菩萨。都不知之故云非诸因位之境界。但由如来加被力密教之等觉十位菩萨得入其室也。显教菩萨不受加被。非机故。
    抄云。问疏主不见彼论如何疏意依彼论耶（云云）解云。上出疏第一文成此疏意引金刚顶经开题言四种言语不能及九种心识不得缘之文。而结语云。此等与疏其意全同（云云）故难疏主不见摩诃衍论。何依彼论乎也。
    抄云。虽云第十心之所缘而此心通二门不二（云云）解云。二门者真如与生灭也。第十之一一识中。若缘真如生灭二门之识不缘不二门。故云又非一一心之所缘也。
    抄云。答非但显教教道菩萨（乃至）乃至如来非境界故（云云）解云。疏十地菩萨非境界者。显密十地菩萨若离如来加被非其境界也。而佛以昔悲愿住神力加持。开此真言境界。令显密十地菩萨普俱见闻之。若唯付显教菩萨为此谈者不局十地菩萨。亦可云如来非其境界。显教如来尚不知真宗境界故。然今言菩萨非境界不出如来。爰知。显示显密一切因位非境界而除果位也。今兼显密故。唯举菩萨不出果位。果中密佛知故。显佛亦出同以果位故（师说如是可思之）。
    抄云。问若尔显密诸菩萨等（乃至）凡夫尚尔何况菩萨（云云）解云。此一问答似与上相违。上云普无简显密开观照门。今云唯密菩萨闻显菩萨不闻故。但此问答意云。若唯住显机。其密机未熟之菩萨不闻真言境界。非机故。其理显然也。若显教菩萨密机方熟者。佛以加持力令彼闻密教。但彼人密机熟故名秘教菩萨。不关显教机。今即示此意也。上释意不论今时机熟。只依本所学为谈。所以不相违。
    抄云。意云五部互圆融者总标（乃至）有上四部圆融中故（云云）解云。上所出之金刚顶经指归文示十句圆融。但现文举二句余影显之。言十句者以佛部对金刚部等四部明相即。圆融有四句（可知之）。次以金刚部对余四部明相即。圆融亦有四句。但此中金刚部与佛部圆融前四句中有之。所以今不取之。余金刚部宝部相对。金刚莲花部相对。金刚部羯磨部相对之三句圆融取之。而足前四句为七句。次以宝部对余四部明相即时亦有四。此中宝部佛部相对。圆融第一之四句中有之。宝部金刚部相对。第二之四句中有之。所以今不取之。余宝部莲花部相对。宝部羯磨部相对之二句圆融取之。而足前七句为九句。次以莲花部对余四部明相即时亦有四。此中莲花部相对第一之四句中有之。莲部金部第二四句有之。莲部宝部第三四句有之。所以今不取之。莲部羯部相对之一句取之。而足前九句为十。是云十句圆融矣。指归文中不出羯磨部者。成上四部圆融中羯磨部圆融。皆显了更无余可相□之部。为表此义故文不举羯磨耳（师说如是可思之）。
    抄云。此乃以入法界体性三昧（乃至）如彼法性窣睹婆耳（云云）解云。入法界体性三昧修习五字。所以知五字即法界体性也。三密相应故成此义。谓意密之三昧即语密之五字故也。然此五字者阿缚罗诃佉也。此五字是如次地水火风空之五大种子字也。能生之种子即法界体性义上既成了。所生之五大岂非法界体性乎。故以三摩地轨此文成六大即法界义耳。但文说五字故显示五大之法界。此则付有形之大而说故也。如卒睹婆有形故唯说五大。
    抄云。何况疏七云若见驮字门（乃至）由此大师正判六大能生诸法（云云）解云。此引疏第七文证六大言法界体性义也。问。所引疏文只云诸法以法界为体也。如何以此文可成六大引法界义乎。答。六大能生四种法身三种世间等诸法者。是今宗常言矣。上所出之即身义文等是也。然疏第七云。以法界为诸法体。故知。法界是六大之名也。诸法体者显能生义。若尔为诸法体之法界。岂非诸法能成之六大乎。故引此文证六大法界义耳。
　　永历元年二月六日移点了之本也

