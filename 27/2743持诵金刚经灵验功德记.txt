大正藏 No. 2743 持诵金刚经灵验功德记
　　


　　1卷


　　持诵金刚经灵验功德记

　　昔梁时招提寺僧琰师。初作沙弥。时有相师。语琰曰。师子虽大聪明智慧无那相王短命如何琰闻此语。遂请大德。共详其福。修何功德。更得延年。大德云。佛教圣言。依法受持金刚般若。功德最大。必得延年。琰时奉命遂即入山受持般若经。六年出来。更见前相师云。法师比来修何功德。长寿殊相顿能如此。琰便具说前者被相寿短命。遂以入山受持金刚般若。更无余业。师曰。不可思议。因兹功德。遂为大德。法师年过百岁。方始受终。
　　梁时开善寺僧藏师讲说知名时有胤师。何胤之善能占相。过见谓曰藏师。须聪明为讲说。信手依经藏中撰取一卷拟长寿。持乃得金刚般若。藏在房诵持三年不出。后见胤之喜而言曰师有何法改容貌。弟子所相无验。藏云。檀越相大有验。是时度厄难为得受持金刚般若经力如此。胤之言曰大不可思议功德果报。今得相百年余。岁果如所说记。
　　隋时有婆罗僧藏法师。能持金刚经禁咒断除一切诸恶。有小僧就学成咒法。数年堪伏之耶。来诣江畔见有一胡神之庙宫庭。即于此中坐心宿诵禁咒其犯遂殡。藏闻弟子身死忿恨自来到神所。亦于庙坐诵咒因即致死。于时同寺有一僧。每恒受持金刚般若经。闻藏师师徒并为神打死遂来神所。亦于庙坐诵般若经。至夜来闻有风声极大迅速。须臾见一物。其形怀异壮丽奇特可畏倍常种种形容眼光似电。师坐正念诵金刚经不息亦无恐惧。神来至前摄诸威势。右膝著地合掌恭敬。听诵经讫师问神。檀越是何神祇。初来猛迅后乃寂然不动。神即答曰。弟子是此宫庭胡神。为性刚强。戾见师习大乘经典不可思议。是以伏听。檀越既能如此信敬。前者二僧诵咒何缘打杀。神言。彼二僧者不能持大乘经典。见弟子来逆头骂詈口诵恶语咒术。弟子不伏。此二僧见弟子形貌并自怕死。亦非弟子故违杀害。侧近之人。知师入其神庙止宿。恐同前者二僧被打杀。至旦诸人共相率往神所看迎乃见平安。问师因缘所有事意具答诸人诸人因此发心受持金刚般若经者不少。
　　开皇十一年。太府寺丞赵文昌身死唯一上愿。家人不敢即敛。然昌遂至阎罗王。问昌曰。从生已来作何福业。昌曰。更无余功德。唯常诵持金刚般若经。王闻合掌恭敬赞言。善哉受持金刚般若。功德最大不可思议。即语执人曰。汝更勘案勿错将来。不其人实错将来不闻。即语昌曰。可向经藏中取金刚般若经来令一人引。昌西南下至经藏。所见大舍数十余间甚精丽。其中经满。并金轴宝帙广严妙好华饰不复可言。昌乃一心闭目云。大德最为弟子一经昌怕惧此非般若。求其使人请换不肯。昌即开看乃是金刚般若。将至王所令执人在西。昌在东立诵金刚般若经一遍。并得通利。王即放还约束。昌受持此经实莫废忘。仍令一人引。昌送出门便见周武帝禁在门东房内唤言。汝是我国人也。暂来至此须共语。昌即便见武帝再拜。武帝曰。汝识我以不。昌言。臣昔曾任伏事卫陛下。武帝喜云。卿乃是我故旧也。汝可还家为我向。今帝论说道我诸罪并了。唯有灭佛法事未了当时为卫元嵩谗言不得久禁在。此未知了其。昌问武帝。卫元嵩是三界外人。非阎罗王所管摄。为此不能追得。汝还家为我从。今帝乞少许功德救拔苦难始敢望了。昌还家更得苏活。已经五日其患渐损。具以此事奏闻。文帝知即为出敕国内诸寺师僧。为周武帝三日持斋行道。转诵金刚般若经。亦录入史记。
　　遂州有一人。贞观元年死经三日得活。说言。初死之时被人遮逐同伴数人至阎罗王所。中有一僧王见先唤。师来一生已来修何功德。师答言。唯诵金刚般若波罗蜜经。王闻即起合掌赞言。善哉既是受持金刚般若波罗蜜经。当得升天。何因错将来至此。王言未讫。即见天衣下来引师上天去也。王乃覆坐次问。遂州人汝等从昔已来作何福报。云一生已来所诵经典好习庾信文章诸子集录。近来学诵金刚般若经。犹自未得。王曰大罪人汝见识不。报云。虽读庾信文章实不识面。王即遣示苦人乃见大龟。一身数头。人言此是庚信。龟去少时王言。此人学诵金刚般若。且令放出。来见一人云。我是庚信生存之日。好引诸经用作文章。或生诽谤毁呰经文。今受大罪报向见龟刑。是以苏活。说此因缘。众人伤悲。悉知是实。其遂州人土地多是移人猎生害命充食。当时知见共相识断除杀害因。得发心悉共受持金刚般若经。信受供人恭敬。
　　渭州畦彦通一生已来常诵金刚般若。先于李蜜下任武牢县。令为贼破城求觅欲杀。彦通怕急。即逾城东下投涧取死。其涧深峻百丈有余。从空而下如人扶接不觉到底。乃于盘石安然端坐。良久而起都无损伤。彦通自怪喜惧非常叹息不已。从已来自知大德金刚般若威力。委知经力极大不可思议功德。加心信敬精勤受持不敢轻慢。常获果报得福无量。
　　鄜州宝室寺僧法藏。戒行精淳。为性质直。隋开皇十三年。于洛交县蒌川城造一所僧房。二十余间佛堂三口并架砖瓦严丽彩饰精茅。丈六素像总有部部别各有十一事。等身观世音石像一躯千屏风像等。至大业年得寺千。时舍像并令移就州墎伽蓝安置破坏补缺并得成就。更造一切经写得八百余卷别造长张。于京城月爱寺令人抄写。并檀香为轴庄严妙好。藏至武德二年四月淬患经二旬。乃见一人青衣在高阁上。手把一卷经告言。法师藏作一生已来所造功德悉皆妙好。唯有少互用三宝物得罪未除。我手中者金刚般若最为第一大乘经典。汝自造一卷。所有诸罪悉得除灭。藏闻此教应声答言。若得病差。即发决定心造百部般若。弟子自省一生已来虽修功德实未写金刚般若。诸佛菩萨今见学悟必不懈怠。弟子唯有三衣瓶钵。偏袒右肩时尽将付嘱。大德弟子亲知用造金刚般若。三五日能起依愿即造婆伽娑舍卫国中第一部写讫。并散付诸人流传读诵。深知金刚般若大乘经典威力最大不可思议奇情有缘递相劝率持金刚般若经者。见获果报功德无量。
第0章 　　隋朝有一僧灵寂。有两个弟子。僧主忽一日唤此弟子等。向前我闻。五台山中有大文殊师利。每有人礼谒者。现其相貌接引苍生。我等三人往彼礼谒。岂不善。意将两头驴一驮生绢二百疋。遣弟子等驱一头僧自乘骑便即进发。其僧生一年唯持金刚般若经更无别业。当所之时柴个箧中只将此经卷去。行经数月因歇息草泽中放驴畜。僧即于一树下歇息铺之毡睡著。其弟子二人平章我等拟杀和尚。各取绢一百疋取驴一头。入京游纵岂不是一生乐矣。兴心既了一个弟子把刀一口当腰即斫。已下三刀至于血下。第四刀便乃各著空中取刀不得平亦不离。刀上如两食顷其和尚睡觉见此弟子。跪膝两手扶刀默然无对。僧乃问。汝等何生恶意。其弟子双跪向前具陈本意。和尚亦可为果过。便即索筒取经拟读其经。腰间有三个刀痕。并被斫断直至经轴。僧人腰间令人看时。为有三道赤色三笙数重衣裳。亦不得透过破损。岂非金刚般若经神力致也。
　　昔长安温国寺僧灵幽忽死。经七日见平等王。王问和尚曰在生有何经业。灵幽答曰。持金刚经。王遂合掌请念。须臾念竟王又问。和尚曰虽诵得此经少一偈者何。灵幽答王曰。小师只依本念不知缺何偈。王曰和尚寿命已尽。更放十年活。此经在濠州城西石碑上。自有真本令天下传。其僧劫活。具说事由矣。
　　汉州孔目典陈昭死经两日再苏。具说云。初到冥间判官问。汝为刘尚书事杀牛四十七头。昭何故取他牛一头。昭讳不取。须臾有一人出来称甲送牛头使昭即知讳不得。遂咨判官如何得免此罪。判官问曰。在生有何功德。昭答曰。常持金刚经。语未了其经从空而至。便得放归一十八年活矣。
　　苟居士乐善专诵持金刚经乃发心。于新繁县西北村中以笔书空为天写金刚经。其处每有雨下不湿。初不知。村人在彼放牛。复于彼处避雨。后有一胡僧。从此过见乃告村人曰。此是经坛空中有经。斋日有化宝。盖往往出现尔。此坛者县城西北三十里至今见在。
　　昔王陀一生杀害无数。乃发心专持金刚经一万遍诵得五千遍。忽于一日午时见数十鬼向前来曰。王有牒追汝。汝且莫持经。陀即告念使鬼从后更有鬼使走马而来告谕鬼曰。王敕持经人且放王陀遂即免死。寿至九十八终矣。
　　昔王绰为天水郡司法薛举作乱杀兵士。次至王绰刀乃寸折。又使力士宋罗持刀斩之刀亦寸折。薛举怪曰。汝有何法。王绰答曰。幼年持金刚经。应是经力。薛举遂放王绰。绰怕惧入一厕中藏。念此经厕中有光见贼众寻光至厕。见人问曰是谁。厕人答曰。被刀刑不死者王绰。贼曰汝不须藏。诸军尽知。促往归家。从此得免此难。
第0章 　　昔有朱士衡。为性粗恶不敬三宝。为梁国左仆射。其妻常乐善专持金刚经。其夫不在正持金刚经。次其夫从外而归见。乃于妻手中夺得经卷。抛入火中及至火灭经亦不损。遂夫妻二人却收经卷。于佛前忏悔。
　　昔崔善冲为携州判官遇反叛次刺史被杀。善冲领二十余人全弓剑走投昆明城至夜不知路处。善冲告兵士曰。至心念佛。冲自念金刚经。信马前行忽见一火炬前引而行。行至数里火灭无明。遂得达昆明城。皆是经力者也。
　　昔唐晏者梓州凄县吏人也。常持金刚经。缘为事不谨回被官中行至遂州路本县使人捕捉。晏空中闻有人声曰。唐晏汝急急去。晏遂举头见有一胡僧。晏即映树至心念经。捕者数十人对面不见。即免此难。
　　魏煦者秦人也。常持金刚经。冥使三度追不得。王敕使来报且放汝。
　　李延者南阳郡人也。为德州县尉。一生持金刚经。每到持经时有神光现。
　　昔窦氏夜患头痛。令婢厨中取火言无忽见阶前有一炬火。遂上阶来如昼日。夫人头痛便愈。莫不精心已。此皆是常持金刚经力也　更有持金刚经得验者挍多。文繁不具多载者也。
　　以此前件验之。假令有人将三千大千世界七宝持用布施者。不如流传此经功德最胜。若有人书写金刚经受持读诵。亦令余人书写流布。譬如一灯燃。百千万灯幽冥皆照明终不绝。若能抄写此文榜于寺壁上者功德无量无边不可思议。

　　开元皇帝赞金刚经功德

　　金刚一卷重须弥　　所以我皇偏受持
　　八万法门皆了达　　惠眼他心逾得知
　　比日谈歌是旧曲　　听取金刚般若词
　　开元皇帝亲自注　　至心顶礼莫生疑
　　此经能除一切苦　　发心天眼预观知
　　莫被无明六贼引　　昏昏中日执愚痴
　　世尊涅槃无量劫　　过去百亿阿僧祇
　　国王大臣传圣教　　我皇敬信世间希
　　每月十斋断宰杀　　广修善业度僧尼
　　胎生卵生勤念佛　　勇猛精进大慈悲
　　厌见宫中五欲乐　　了知身相是虚危
　　一国帝主犹觉悟　　何况凡俗不思惟
　　昔日提娑是国主　　为求妙法舍嫔妃
　　苦行精勤大乘教　　身为奴仆何斯仕
　　今帝圣明超万国　　举心动念预观知
　　文武圣威遍天下　　万姓安宁定四夷
　　自注金刚深妙义　　蠢动含灵皆受持
　　护法神专善当应　　诸天赞叹不随宜
　　白象驰来敬寿寺　　宝车幡盖数重围
　　明僧手执香花引　　仙人驾鹤满空飞
　　八难回生极乐国　　五浊翻成七宝池
　　开元永定恒沙劫　　摩王外道总降依
　　万岁千秋传圣教　　犹如劫不拂天衣
　　只是众生多有福　　得逢诸佛重器时
　　金刚妙理实难诠　　一切经中我总悬
　　佛布黄金遍地满　　拟买祇陀太子园
　　八部鬼神随从佛　　雁塔龙宫满化天
　　祇树引枝承鸟语　　下有金砂洗足泉
　　食事持钵舍卫国　　广引众生作福田
　　世尊尔时无我相　　须菩提瞻仰受斯言
　　四果六通为上品　　龙宫受乐是生天
　　转轮圣王处仙位　　神武皇帝亦如然
　　又说昔为歌利王　　割截身肉得生天
　　尸毗舍身救鸠鸽　　阿罗汉身过及三千
　　阎浮众生恋火宅　　我皇引出遣生天
　　一切有情如赤子　　但是百姓悉皆怜
　　既得阿耨多罗果　　又共诸佛结因缘
　　百劫千生不退转　　功德无量亦无边
　　非但如影诸寺观　　十方世界亦如然
　　总是金刚深妙义　　弟子岂敢谩虚传

　　凡欲转念金刚般若波罗蜜经者。先须启请八大金刚名字。发至诚心然后转念经。此八金刚自来常当拥护持经之人。
　　第一奉请青除灾金刚。能除一切众生宿灾殃咎悉令消灭(主大海)。
　　第二奉请僻毒金刚。能除一切众生热毒病苦(主除灾毒)。
　　第三奉请黄随求金刚。能令一切众生所求如愿所愿皆得(主堈洒功德)。
　　第四奉请白净水金刚。能除一切众生热恼苦悉得消除(主一切宝)。
　　第五奉请赤声金刚。能照一切众生光明所得见佛(主能生风)。
　　第六奉请定灾除金刚。能除一切众生三灾八难之苦(主琉璃宝)。
　　第七奉请紫贤金刚。能令一切众生心开悟解发菩提心(主坚牢藏)。
　　第八奉请大神金刚。能令一切众生智牙成就惠力增具(主龙王)。

　　大身真言

　　那谟婆伽筏帝　钵罗壤(二)波罗蜜多曳(三)唵(四)伊利底(五)伊室利(六)输卢驮(七)毗舍耶(八)毗舍耶(九)娑婆诃(十)

　　随心真言

　　那谟薄迦筏帝(一)钵喇惹(二)波罗蜜多曳(三)怛侄他(四)唵呼(五)筏折罗(六)[革*(卄/(ㄇ@人)/戊)]丽(七)娑婆诃(八)

　　心中心真言

　　唵呜伦泥沙莎婆诃

　　金刚儿咒

　　南无跋折鸠魔啰迦你度闇莎诃

　　佛母咒

　　南谟陀舍南无陀俱南唵户噜户噜死陀卢遮你萨啰娑啰他娑达你莎诃

　　文殊菩萨心中真言

　　阿罗波遮那
　　凡人至心诵此真言者。犹诵天下藏经一遍也。
　　梵音云何于此经究竟到彼岸。愿佛开微蜜。广为众生说转大法轮。
　　于唐天复八载岁在戊辰四月九日。布衣翟奉达写。此经赞验功德记添之流布。后为信士兼往亡灵及见在父母合邑等福。同春草罪若秋苗必定当来俱发佛会。

