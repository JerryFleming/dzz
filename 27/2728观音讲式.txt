No. 2728 观音讲式
    总礼
    敬礼天人大觉尊    恒沙福智皆圆满
    因圆果满成正觉    住寿凝然无去来
    南无归命顶礼施无畏者大圣观自在菩萨（三反）
    敬白大恩教主释迦牟尼如来。十方三世一切三宝。殊大慈大悲观自在尊。补陀洛山无数圣众而言。方今弟子等。本尊御前烧香捧花勤修一座讲。有祈二世愿。其志趣何者。大圣功德彼是虽均。机缘深利生新犹无如观音悲愿。信心自催渴仰渐切。仍心之所及聊述赞叹。所谓先明归依道理。次赞种种利益。后祈来世引摄也。唯愿大悲哀愍纳受焉
    第一明归依道理者。经云。何故观音于此界因缘偏重。答云。昔此国中有王名曰普首。有五百子。其第一名善光。于空王观世音佛所发十大愿。知一切法乃至十愿同法性身（云云）重誓言。我亦当来名观世音。众生有苦三称我言。若不往救者不取正觉（云云）本愿至重机感独厚。昔如是。依之久住娑婆菩萨其数几许。独号施无畏诚有所以乎。是以任机随缘现种种形。普现三昧难思威力。唯佛所照给也。其中世间奇特眼前犹新者。无过日月星宿。而三光中日天子则观音化身者。正出经文。昔善无畏三藏祈雨。观音自日轮中出。以瓶洒水。是又现证也。况至我朝者。滥觞异他。寻而可信。是以圣德太子为弘佛法自来东海。始建四十六个之伽蓝。渐度一千三百之僧尼。彼如悲母胎内奉释尊之舍利凡夫眼前示净土之东门者。虽知救世观音之方便。殆越粟散边土之分齐。倩思其恩德亲向彼垂迹。虽不信拙眼随喜泪难抑。加之近自花洛远及夷乡。高山之峰深谷之底。处处灵验多为观音。诸社神明本地虽区。威光甚者亦观音垂迹欤。受生于我国之人。谁疑观音之机缘哉仍唱伽陀曰
    具足神通力    广修知方便
    十方诸国土    无刹不现身
    南无大慈大悲观自在尊心中所愿决定圆满（三反）
第0章     第二赞种种利益者。人之在世所思非一。或欣福欣寿。或求官求子。若临时之病患急难。若随身之咒咀怨敌。人力之所不及。皆祈佛神。况灭罪生善之道。报恩利他之计。离三宝境界无一成就。但诸佛菩萨慈悲本愿。实皆虽平等。其德乐有胜劣。爰于观音大士。现世后生世间出世。无事而不备。无愿而不满。所以者何。六观音八大观音等。现形显德其类非一。自余大圣之中未闻如此。又于彼一众德悉备。所谓千手每其手施别别功能。十一面每其面向品品机根。总寻之一体而兼诸尊。况观音白佛。一切菩萨贤圣所持神咒。我为第一更无有上（云云）于佛法中功少益速。无过秘密神咒。其陀罗尼中。观音既第一也。菩萨万行大悲为先。诸佛大悲观音皆集。利生威力以之可信。是故上十善之君。总四部之众。自珠帘之中至柴枢之下。安本尊读经卷之者。十人八九无不观音。就中贫而渡世之家。贱而交人之辈。或独养老亲。或泣怀幼子。若又悬恃之主君眷顾之恩如无。结契之夫妻偕老之志忽变[艺-乙/忌]门迹绝。春日徒永。芒屋灯消。秋风独冷。如此贫穷孤独忧悲苦恼之者。心底恨深身上叹切之时。只仰观音之怜。只责大悲之誓。于时以天耳闻其声。以道眼照其心。悲代母悲慈过父慈。业报令然。辄虽难助。随分利益面面不空以何知者。远近运步贵贱为市。人无隙立锥。车不得回辕。一国之风其习实古。设虽亲训虽君命。辄不随者人之心也。若感应空身胜利少世者。谁暗催信谁徒积功。灵验不堕地推而可量。仍唱伽陀曰
    念念勿生疑    观世音净圣
    于苦恼生死    能为作依怙
    南无大慈大悲观自在尊心中所愿决定圆满（三反）
    第三祈来世引摄者。凡夫之习犯罪几许。一生如梦三途河。其罪障深不过三毒。三毒者所谓淫欲嗔恚愚痴也。若此过多之者。常念观音便皆得离。根本犹灭。况枝叶哉。恶业既孤。苦果何受，如意轮经云。始从今日成佛不堕恶道。常生佛前后生诸要。此文可足。又云。日日诵咒百八遍。即奉见观自在菩萨。告云。欲求何愿一切施汝。阿弥陀佛自现其身。亦见极乐世界种种庄严。亦见十方一切诸佛。亦见观自在补陀洛山（云云）然则忝礼大悲之尊容亲乞心中所愿之时。释迦大师灵山净土。弥勒慈尊兜率内院。未改此身恣见其境事之奇特。何德如之。现身中尚如此。况来世值遇哉。亦至西方往生本愿殊相应。弥陀是观音之本师。观音则极乐之补处。必圣众共来迎。自捧莲台而引摄我等。所愿只在此事。设行业未熟。往生有滞者。先可住补陀洛山。彼山者自此西南之方在大海之中。华林果树皆交众宝之色。池水泉流都非人间之类。其山诸禽形容殊妙。具慈音如作乐。有金刚宝叶石。观音坐其上。无量菩萨皆坐宝石。天龙神仙恭敬闻法。凡宫殿楼阁一一庄严。广狭虽异如临净土。然则娑婆而不娑婆。贤圣谁不欣。净土而不净土。凡夫实易生。观音自劝行者云。彼当生我净佛刹。与我同修菩萨行（云云）我净土者远西方极乐。近补陀洛山也。其菩萨行者观音本愿大悲法门也。我等始今生父母亲族至先世恩爱知识。共彼山同修佛道。大圣方便有何疑哉。愿如观音我等又发无缘之慈悲。愿如观音我等又具无量功德。乃至令一切众生同成观世音矣。仍唱伽陀曰
    彼当生我净佛刹    与我同修菩萨行
    由我大悲观自在    令其一切皆成就
        愿以此功德    普及于一切
        我等与众生    皆共成佛道
    南无大慈大悲观自在尊心中所愿决定圆满（三反）
    次神分    六种    回向
    敬礼三宝    敬礼圣智    敬礼海遍照庄严王如来    敬礼一切如来应正等觉    敬礼圣观自在菩萨摩诃萨大悲者
    观音大咒
    タニヤタヲソタラく チリく トロく
    ヰテハティシヤレヰくハラシヤレィク
    ソメヰクソマハレヰィリビリシリシチシ
    ヤハハナウヤハリシユタサトハニヤキヤ
    ロニキヤソハヵ
    建仁元年五月二十三日草之。为世间男女等以别愿记之。其词虽贱其志不轻。凡现世后生之祈请。世多用别别本尊。其理实虽可然。若为现世于一佛菩萨深入其功多者。后生事只可祈彼本尊。就中于观音者。二世愿力力相当。设又垂施名利之望为利生殊可作此誓。又补陀洛山事。欣求人甚少之。极乐方便殊以相应。一条院御时。阿波国贺登上人深欣彼山频有梦想。长保三年八月十八日。自土佐国室户津相具弟子一人。遂以进发一叶船女龙向南。设住身于罗刹国。风殒命于彼烧海之焰本怀犹可足。又大圣方便何不到。其所现身尚如消光于后生哉。昔人志愿坚固如此。我等暖暖不勇。可耻可悲矣
                                                   笠置寺沙门贞庆
    于时万治三年（庚子）九月中旬天书写了
    药师寺金藏院观音宝前常住
    右笔兴胤敬书

