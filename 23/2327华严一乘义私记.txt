No. 2327 华严一乘义私记

　　
　　　　　
　　　　　
　　　　　

    问。花严者梵语欤汉语欤。答。汉语也。
　　问。尔梵如何言耶。答。梵云健拏骠诃。
　　问。相配梵汉如何耶。答。健拏者云杂花。骠诃者云严饰。具可言杂花严饰经略云花严经。问。何故花言健拏。严云骠诃耶。答。西国有一供养之具。其重有六重。下阔上狭。每重置佛像。说此经中重叠六位六位成佛。相似其义。所以花云健拏。严云骠诃（云云）。
    花严云花。四种莲花之中何莲华耶。答。反问。先其四种莲花者何耶。答。温□罗华·拘物头花（新经云拘某陀花）□豆摩花（新经云□持摩花）奔荼利花也。汉如次青黄赤白四种莲花也。答。今花严云花。奔荼利花也（白莲也）问。何故有四种莲花。拘取白莲华严此经。答。如有白色诸色之中根本。为显花严一乘诸乘根本云言。取白莲华饰此经也（喻也）问。法花经云光。云白毫之光。云严云白拂。云牛大白牛云。以是见取白莲花事显也。今此经尔云文无。何可云取白莲花饰是经。答。法花一乘与华严一乘宗一。所以准法花经取白莲花云饰此经无妨。问。以何知法花一乘与花严一乘宗一云言耶。答。法花经露地牛车自有教义。谓十十无尽主伴具足。即如说花严经云。问。何可知以此文法花一乘花严一乘宗一云事。答。既差露地大白牛车。如说花严经云。所以知又法花一乘花严一乘宗一云事（云云）。
    问。约一乘若有种耶。答。尔有。问。有几种耶。答。有三种。问。其三种者何。答。一者存三之一乘。二者遮三之一乘。三者直显一乘也（直显之一乘亦名表体之一乘）问。且何云存三一乘耶。答。般若深察等经云存三一乘。问。何故般若深密等经云存三一乘耶。答。不破三乘疑执。不会二乘行果。就无我之理一说一乘。故般若深密等经云存三一乘也（意乍存三说一乘云事也）问。何以知深密经名存三之一乘云事。答。其经言。相生胜义无自性。如是我皆已显示。若不知佛密意失坏正道不能往。故于其中立一乘。非有情性无差别（云云）以此文知深密经名存三一乘云事。问。何以此文了知深密经名存三一乘云事。答。故于其中立一乘者。于三因三果就无我理一说一乘事也。非有情性无差别者。存三乘行果说一乘事也。所以是文知深密经名存三之一乘云事（三因三果者三乘因果也）问。何以知般若经名存三一乘云事。答。大般若经第四百四云。复有菩萨摩诃埵。具足六神通游戏自在。从一佛国至一佛国。所至国土无有声闻独觉之名。唯有清净一乘行者云。以是文知般若经名一乘云事。问。尔名一乘事尔也。何以知般若经名存三云事。答。同经云。第一百六十八云。由此复有一切声闻乘一切独觉乘一切大乘出现世间云。以是文知般若经名存三云事。问。何曰三乘行果耶。答。声闻乘之行果独觉乘之行果菩萨行果。是云三乘行果。即如次羊车鹿车牛车喻。问。何云声闻乘行果等耶。答。声闻种姓之人所修三科（五蕴十二处十八界也）四谛（苦集灭道）等行。云声闻行。彼所证预流果等四果云声闻果。独觉种姓人所修十二因缘行云独觉行。彼所证阿罗汉果云独觉果。菩萨种姓人所修三性三无性唯识六度之行云菩萨行。彼所证菩提涅槃果云菩萨果（云云）问。无性摄论十义一乘云。存三遮三直显三一乘中摄不摄耶。答。摄也。问。何摄乎。答。摄存三一乘也。问。尔先其十义一乘者何。答。无性摄论云。为引摄一类。及任持诸余。由不定种姓。诸佛说一乘。法无我解脱。等故性不同。得二意乐化。究竟说一乘（云云）是云十义之一乘。问。尔依此二行颂开出十义一乘事何。答。一者为引摄一类说一乘。二者为任持诸余说一乘。三者法等故说一乘。四者无我等故说一乘。五者解脱等故说一乘。六者性不同故说一乘。第七与第八令得二意乐故说一乘。九者化故说一乘。十者究竟故说一乘云也。问。且为引摄一类说一乘云意如何。答。为引摄舍利弗净目天子法财王子等一类之不定种姓声闻人说一乘云事也。问。何故为此人说一乘。答。舍利弗释迦昔在大通智胜佛第十六子时。闻说法花经起大乘心。依婆罗门施眼退大行取小乘果。彼取小果入无余涅槃畏灰身灭智。彼为令不取小乘果说一乘云。问。尔此人从何位退大行。答。十住之中从第六住退。问。何以知从第六住退云事。答。优婆塞戒经云。舍利弗六十劫修大乘行。依婆罗门施眼退云。所以知从第六住退云事。又八万劫退（云云）。今会云。若说杂劫八万等。若说纯劫六十劫（云云）。问。何以此文了知从第六住退云事。答。菩萨百劫修十住行而六十劫修退云。明知第六住退云事。问。法花论说。退已还发大菩提心。声闻云今此云舍利弗等一类不定种姓声闻云。若同欤异欤。答。同也。问。何同耶。答退已者。舍利弗昔退大乘行。还发者。舍利弗今云遇法花会闻说一乘回心向大。问。何以知尔乎。答。经云。我昔教汝志愿佛道。汝今悉忘而便自位已得灭度。我今还欲令汝忆念本愿所行道故。为诸声闻说大乘经云。又云。舍利弗言。我今无复疑悔。亲于佛前得受阿耨多罗三藐三菩提记等（云云）以是文知。退已者昔云退大乘行。还发者回心向大云事。问。尔舍利弗耳名退已还发大菩提心之声闻。余声闻不名乎。答。尔也。问。其故何。答。舍利弗昔遇缘退大行取小乘果。今灵山遇法花会闻说一乘回心向大。故名之。余不定种姓声闻不尔。故不名。问。以何尔知乎。答。经云。亲友有官事当行贫人。醉酒卧。以无价宝珠系差内衣里舍去（云云）。以此文知。移他界之间退大乘行事。问。何尔知乎。答。亲友者释迦也。贫人者舍利弗也。宝珠者一乘种子也。内衣里者第八识也。问。经云饮他毒药者何。答。舍利弗退大乘行随那阇耶外道学彼典籍云饮他毒药也（谓那阇耶者略也。具可云那阇耶毗罗低子。汉云相子。六师外道之中第三苦行外道者也。六师外道者。断见外道。常见外道。苦行外道。自然外道。自在外道。无惭外道也）问。舍利弗遇马胜比丘悟三谛者何。答。解苦集灭不解道谛也。问。何尔乎。答。马胜比丘为乞食入城时。佛诫命。道可过□人。为多不可说法。由是马胜但说三谛不说道谛。故不悟也。问。尔彼说偈相配三谛何。答。偈云。诸法从缘生。此法缘及尽。我师大圣主。如是说此偈（云云）。初诸法从缘生此法者。说苦谛文也。缘者说集谛文也。及尽者说灭谛文也。道谛法广大。舍利说不可信解。所以佛不可多说诫也。三乘种姓有身中人名不定种姓也。此三种姓无身中人云无姓有情也。问。涅槃经三种病人何。答。一者医遇不遇定差。谓定姓大乘根机胜故。佛菩萨化缘遇不遇。三无数劫中修大乘行定成佛喻之。二者遇医差不遇不差。谓不定种姓遇佛菩萨化缘成佛。不遇取小乘果喻之。三者遇医不遇不愈毕死。谓定性二乘无姓共不成佛喻之。问。声闻乘声闻种姓同欤异欤。答。四谛教理行果云乘。能修行之所被机云种姓也。余乘亦尔也。五惊怖者。一损惊怖。谓小乘人闻小乘教以其为实谤无大乘。今为闻大乘说先小乘非实而翻道生疑。是云损惊怖。翻道生疑者。先说有小乘涅槃。而今说小乘涅槃非究竟。大乘涅槃是实涅槃。此乘涅槃又疑非究竟也。二多事惊怖。谓烦恼地前菩萨不定种姓者。彼闻大乘行三无数劫中久远可难修事。生恐惧退大乘行可取小乘果。为令其不退说一乘也。三颠倒惊怖。谓烦恼尤重不能闻一乘。若为说一乘更生烦恼颠倒可惊怖。所以为不说一乘。四悔惊怖。谓退大乘行取小乘果。今闻说大乘悔昔修小乘行也。五诳惊怖。谓增上慢人也。彼得小乘涅槃道满更念无余涅槃。而今为说大乘涅槃。彼何如来欺诳我等。而惊怖也。经云舍利弗如是增上慢人退亦佳矣等文也。
    问。为任持诸余说一乘云意何。答。为地前位不定种性菩萨云说唯一无二也。
    问。何故为是菩萨说唯一无二。答。地前位十住中第六住以前退位。彼闻大乘行久远难修退取少乘果入无余涅槃灰身灭智。可不成佛。彼不退为令成佛说唯一无二言也。舍利弗等一类声闻退大乘行果既取小乘果。所以其云为引摄也。地前不定种姓菩萨可退大乘行未退。所以其云为任持。问。约地前不定种姓菩萨有渐悟顿悟。皆共为任持说唯一无二。答。正为渐悟菩萨说唯一无二兼令被顿悟菩萨。问。尔意何。答。渐悟菩萨机根劣故退大乘行可取小乘果。彼令不退说唯一无二也。顿悟菩萨机根胜故不待佛唯一无二说自修行大乘行。而佛以一音说法时。众生随类受解。何不被顿悟菩萨。维摩经云。佛以一音演说法。众生随类各得解。或有恐怖或欢喜或生厌离或断疑（云云）以是文知尔也。又花严经云。如来于一语言中演说无边契经海（云云）约地前地上菩萨有四不退。一信不退。谓十信中第六信也。不退外道故也。二住不退。谓十住中第七住。不退二乘故也。三证不退。谓初地已上。起无漏智证真如故。四行不退。谓八地已上。无漏智行相续不间断故也。问。至第六信者不退外道者何。舍利弗十住之中第六住退随那阇耶。外道学彼法文耶。答。彼虽学其法文不退意乐。所以不相违。意乐者。随外道虽学。彼是非真实道理。从是外念可有真实之道理故不退意乐也。问。三乘别者。取趣真如可别。何真如一故云说一乘乎。答。譬如三兽虽体异渡河一。又乳牛之色虽别白黑所漉乳皆如白色。三乘异所证。真如平等一味也。问。其三兽者何。答。兔马象也。兔浮渡河。是喻声闻浅解也。马踏半渡。是喻独觉半悟。象踏底渡。是喻菩萨深悟也。问。真如一者。三乘同证一真如乎。答。二乘证生空真如。菩萨证生法二空真如也。故不同也。问。所证真如有差别者。何云真如一故说一乘乎。答。约证生空真如边云也。约不证法空真如不云也。故不相违。断烦恼障所显者。云生空真如二乘人所证也。断所知障所显者。云法空真如菩萨所证也。
    问。无我等故说一乘云意何。答。有真实补特伽罗可有乘差别。补特伽罗无差别故乘亦无差别。故说一乘补特伽罗者。人我之异名也。即三乘人名也。补特伽罗梵语也。汉翻云数取趣。依极烦恼数趣行五趣四生受生故云数取趣也。约二无我就人无我说一乘也。问。尔就法无我说一乘乎。答。就法无我亦说一乘也。既深密经相生胜义无自性于其中立一乘。故云尔也。于五蕴假者观无我也。解脱等故说一乘者。三乘之人约烦恼障同得解脱故也。二乘之人于烦恼障断其现行种子不断习气。佛菩萨共断之。于所知障二乘之人乍三不断。佛者现种习三断之。问。约障得解脱不同。何解脱等故云说一乘乎。答。于烦恼障云尔也。非是所知障。故深密经云。三乘同座一解脱床（云云）烦恼障碍二乘之菩提果不碍无上菩提果。所以断自果障烦恼障可不断所知障。无上菩提果烦恼所知共障。所以佛菩萨共断尽（云云）。性不同故说一乘者。不定种姓人身中有三乘之姓也。故云说一乘也。问。尔者可说三乘。何云说一乘乎。答。具有三乘性身中人必定可成一大乘果故云说一乘也。令得二意乐故云说一乘者。约意乐者。佛约声闻人得同自体之意乐故云说一乘者。得我即彼彼即我我既成佛彼亦可成佛意乐故云说一乘。问。声闻身中五蕴等法是有漏。如来身中五蕴等法是无漏也。有漏无漏既别。何如来我与声闻得自体同意乐。答。声闻身中真如理与如来身中真如理体是同。所以就真如理一我与声闻云得同自体意乐也。后意乐意者。佛于声闻人得同自体意乐言。我则彼彼即我。我既成佛彼亦可成佛言。一音之下令得二益故云说一乘。二益者。一者声闻人佛所摄得同自体意乐。二者同名菩萨得记别。是云二益。谓声闻人佛所得同自体意乐（云云）。我身即如来如来即我身之同自体之意乐摄得。又舍利弗同会侍同名菩萨。佛为声闻人说同自体意乐得可成佛记别。问。初意乐与后意乐有何别乎。答。初意乐佛于声闻人得同自体意乐。后意乐意声闻人佛所摄得同自体意乐。所以义虽云少异也。
    化故云说一乘者。为应化人说一乘也。则富楼那等五百人也。依此有二意。一为引异类不定种姓声闻人依小乘令不入无余涅槃说一乘。二为对治二乘慢说一乘也。初意者。佛菩萨现声闻形入无余涅槃经八万等劫从彼出发大乘心现成佛。实类不定种姓声闻人见是往昔耆尊入涅槃人从彼出发大乘意成佛。况我等令思不乐成佛入涅槃也。后意者。二乘人欲得我此涅槃佛所为高举心。所以令念如来得此涅槃。而佛菩萨化声闻形示现入涅槃。所以说一乘。楞伽经云。乐着三昧乐安住无漏界无有究竟趣。亦复不退还得诸三昧身。乃至劫不觉。譬如昏醉人。酒消然后觉。法亦然。得佛无上身（云云）花严师问云。此文入无余涅槃二乘人佛菩萨引摄被导证从彼出回心向大文也。尔物何证佛菩萨化声闻之形入无余涅槃从彼出文云非实二乘乎。法相师答云。若入无余实二乘所导。佛菩萨引摄证彼出回心向大文者。入无余实二乘灰身灭智同虚空故。不堕有情趣不堕非情趣。唯有清净真如法界。有何物所导佛菩萨引摄从彼出可回心向大。既文譬如昏醉人酒消然后觉法亦然得佛无上身（云云）明知是化一乘也。非实二乘事。所以瑜伽云。入无余二乘不堕有情趣不堕非情趣。唯有情净真如法界（云云）又庄严论云。余人善根涅槃时尽（云云）菩萨善根非然（云云）谓余人者二乘人。既二乘善根涅槃时尽（云云）依何从无余出可回心向大乎。究竟故云说一乘者。于真如更复无胜乘。理究竟殊胜故云说一乘也。问。此十义一乘通定性不定性有种性无种性说。乘。
    答随宜通也。谓为引摄一类与任持诸余性不同故。但约二乘不定种性人说一乘法等。故解脱等故约三乘定性不定性人说一乘无我。等故究竟故。通定性不定性有性无性说一乘。今得二意乐。化约二乘不定性大乘定性说一乘也（玄□引无性摄论文说十义一乘事了。已上存三一乘义了）
    遮三一乘者。会三乘行果破三乘疑执说一乘。法花等经云遮三之一乘也。三乘疑执者。佛成道闻说菩萨可成佛二乘人我等可不成佛疑。是云二乘疑。二乘人二乘果执极果。是云二乘执。菩萨闻佛成道说菩萨可成佛执菩萨可成佛。是云菩萨执。昔说三。今亦可说三。何疑不说三乘说一乘。是云菩萨疑也。法花中遮三乘疑执云。十方佛土中唯有一乘法。无二亦无三。除佛方便说。又云。声闻若菩萨闻我所说法乃至于一偈。皆成佛无疑。觉三乘人可皆平等成佛故。二乘疑菩萨执共除。说唯有一乘法无二亦无三。觉大乘果是极果二乘果非极果故。二乘执除之。说除佛方便说。昔说三觉方便说非真实说。故菩萨执除之也。
    问。法花一乘深密一乘同异如何。答。深密一乘就法无我等十义乍存三乘五性道理。密意说一乘。法花一乘就佛性平等皆成佛究竟道理显了说一乘。所以其意玄异。法相师云。凡诸大乘经佛说一乘所以不过摄论十因庄严八因显扬六因。何深密一乘云说就法无我等十义法花一乘不云说法无我等十义。答。既经文若声闻菩萨（乃至）皆成佛无疑（云云）又汝等所行（乃至）悉当成佛（云云）遮三乘五性道理说一乘。摄论十义其意玄异也。庄严八因者。其论第五云。未定性声闻及诸余菩萨引摄于大乘定性说一乘法无我解脱等。故性不同得三意。涅槃究竟说一乘（云云）是云八因虽别开合意同如文可知。显扬六因者。其论第二十云。有六因缘故如来宣说一乘。一其诸法就无差别相故。二云。就差别行相故。此二就平等地说。先是即所观也。后是即能观也。三众生无我及法无我平等故。四解脱平等故。五能变化住故。六行究竟故。此六亦存二灭说差别位为一乘（云云）是云六因也。问。法花经宗不存三乘五性者。何药草喻品。大小菩萨上药草。声闻独觉中药草。轮王释梵下药草（云云）存三乘五性道理。又法花论云。四种声闻授记。退菩提声闻。应化声闻。佛授记决定性声闻。增上慢声闻。根未熟故菩萨与记令发心（云云）法花经遮三乘五性道理。说一乘者。其决定声闻者何乎。答。昔说深密经时。说三乘五性道理。今至法花会。以喻拈举说可三乘五性皆成佛。所以说三草二木生长不同喻毕。法文云。汝等所行（乃至）悉当成佛（云云）不云非有情性无差别。明知是不法花经正宗。其深密经意也。问。经汝等所行（乃至）悉当成佛者。论云。不定种姓人身中种子无上（云云）尔何遮三乘五性道理。一切皆可成佛说乎。答。法花论云种子无上者。举舍利弗等一类不定种性之人身中种子无上兼定性无上。但非不定种姓人身中种子无上。所以不相违论意也。法相师云。不定种姓之人身中有可得无上菩提果法尔无漏种子。亦昔修大乘行所熏习菩提心种子亦有不灭。所以彼因可成佛。定性二乘人取小乘果入无余涅槃。有可灰身灭智种子故。无可得无上菩提果种子。无种姓人无可得出世二乘圣果种子。无可证无上菩提果法尔无漏种子。尔何云非不定种性之人身中种子无上兼定性二乘无种性之人身中种子无上可三乘五性一切皆成佛乎。答。他宗始教心。而依深密等经瑜伽等论就有为无常法中立种姓故。不能遍一切众生。今一乘宗终教已上意。而依法花涅槃等经起信等论就真如本觉无为常住法中立种性故。云可三乘五性一切皆成佛也。问。何会二乘行果。答。不定种姓声闻人昔佛闻说四谛教依彼修行所证得二乘果。今至法花会闻佛说唯一无二。早修大乘行可得大乘果物悔。修小乘行得小乘果悔。所以今至法花会佛会其言。汝今就大乘根机。汝息分段苦。以方便于一乘分别说三令得小乘果。是入大乘因缘也。悔不可悔得小乘果。云（乃至）汝等所行悉当成佛（云云）是云。会二乘行果。又经云。舍利弗言。我今得未曾有心怀大欢喜疑悔皆既除。又我今无疑悔亲于佛前得授阿耨菩提记（云云）问（云云）何会菩萨行果乎。答。三乘之人昔闻佛依深密等经说三因三果各别道理。依此为求摩醯首罗智处成佛果。地前地上位中修三无数劫行。今至法花会佛闻说唯一无三疑云。昔说三。今亦可说三。何昔说三今说一。若是究竟法欤。若是所行道。所以今至法花会佛会其言。汝今就一乘根机。汝息分段苦。以方便于一乘分别且说大乘因果。知汝等根机熟。引为令得别教一乘出出世益说唯一无三。亦说汝等所行等。是云会菩萨行果也。问。三乘菩萨从菩萨行果入菩萨行果。何可会汝等所行是菩萨道乎。答（云云）三乘菩萨所修行一乘菩萨所修行。虽俱是菩萨行。权实既异所以舍三乘权行回入三乘之外一乘之行云会汝等所行是菩萨道。所以说菩萨行果亦回。问。家内所授门外所授同牛车也。喻既以无异。法无异。尔何三乘菩萨所修行权。一乘菩萨所修行实云。说回菩萨行果。答家内所授车是玩好之具。假黑牛车也。门外所授车是以众宝庄严。实大白牛车也。约喻假实黑白既异。于法亦何可无权实。云无三乘菩萨所修行一乘菩萨所修行异立三乘三车。何可遮四乘四车道理是尤背经竟也。所以疏第四卷云。谈权教人以法花一乘令同深密一乘。其诚可悲（云云）问。三乘一乘所引权实何。答。三乘菩萨三贤十地位中三无数劫行。行布次第修满证摩醯首罗智处佛果。是云权。一乘菩萨初发心位中兼摄后后诸位行。初发心位中证十身虑舍那果。是云实也。所以云权实别也（三乘行者行布次第门意也。一乘行者圆融相摄门意也。已上遮三之一乘了）直显一乘者。不对二乘不会行果。而对普贤等大机直显法界成佛体故。花严等云直显一乘也。问。不对二乘不会行果者。花严会二乘人不侍耶。答。尔也。问。何第八会。舍利弗等二乘人侍如聋如盲也。
    答。章云。为显法深胜云事示如聋如盲形（云云）又云。指归云。如依黑显白（云云）意大菩萨成声闻形。一乘法为显二乘人所不能闻知云事。示聋盲形（云云）问。何以知二乘人在第八会如盲云事。答。入法界品云。譬人初生时在二天诞。是一名同生一名同名。天见人人不见天。如此二乘人侍如来所。如来见二乘二乘不见如来。亦不闻法（云云）问。约第八会有本会末会。其二会声闻者共是权现声闻欤。答。尔也。
    问。尔者何舍利弗从佛所退。从自房出。将六千弟子。文殊边回心解十大法门。答。是亦权现回心也。非实回心也。于权现人有表法众寄法众。本会之舍利弗是表法众也。所以为显法深胜故。大菩萨化声闻形。示如聋如盲之形。末会舍利弗是寄法众也。所以依同教。为显回入别教故。大菩萨成声闻形。文殊边回向解十大法门也。问。何以知末会声闻俱是权现乎。答。入法界品云。舍利弗等声闻人游行无边法界得不死通明得遍法界身（云云）明知是权现声闻非实声闻。若实声闻但见三千界事可不见余界事。何游无边法界。亦实二乘身既分段。何云得遍法界身。不死通明者。不死者。不生涅槃也。无漏通明也。为显无生灭故云不死也。通者六通也。明者三明也。是等皆菩萨所得也。非二乘所得故非实声闻。问。花严会。舍利弗法花会。舍利弗俱是权现欤。答。菩提思量论云。法花会舍利弗是权现也。故共权现也（云云）问。法花会舍利弗是权化者。何法花论云富楼那等五百人云权现人舍利弗等云退已还发大菩提心声闻。不云权现人乎。答。其举胜义云尔也。不言舍利弗非权人。问。何故花严对二乘不破彼疑执不会彼行果乎。答。花严二乘不闻知故。性起品一切声闻缘觉不闻此经（云云）问。花严对二乘不说者。何为破三乘人定执见。云说六相教乎。答。其正为而不被。引为传为而被。今约正为云不闻二乘也。花严一乘门有三种成佛。一位成佛。二行成佛。三理成佛也。是总云法界成佛也。其三种成佛者。一众生成佛时三种世间皆共成佛。一众生断惑证理时三种世间皆共断惑证理。今花严经说此道理故云显法界成佛体也。三种世间者。一器世间。二众生世间。三智正觉世间也。器世间者。山河大地等也。其中住者云众生世间。三身十身佛云智正觉世间也（已上直显一乘义了）

已上三种一乘义已了

    于一乘如有三种。又于三乘有三种者。一始别终同三乘。二始同终别三乘。三近异远同三乘也。始别终同三乘者。阿含等经俱舍等论也。二乘人初修因行时。声闻修四谛行。缘觉修十二因缘行故。云始别。终至证果同证阿罗汉果入无余涅槃。俱灰身灭智故。云终同也。又三乘人四谛缘生六度异。终至证果同入无余涅槃灰身灭智。所以云始别终同三乘也。始同终别三乘者。三乘人始修因行时。俱闻般若空教同观无性理故。云始同。终至证果三乘人各证自乘果故。云终别也。由此义般若等经云始同终别三乘也。问。约无性理有人无我法无我无性理。尔三乘共观乎。答。二乘人观人无我无性之理。菩萨二无我理俱观也。但于人无我理。三乘共观。故云同也。不相违。问。三乘人四谛缘生六度异。终至证果。各证自乘果。故可云始终各别三乘。何云始同终别三乘乎。答。声闻人闻般若教观四谛法无性理。独觉闻般若教观十二因缘法无性理。菩萨闻般若教观唯识六度等法无性理。闻一教。其下各别生解。所以云始同终别显也。故大般若经第五百九十三云。于声闻乘性决定者。闻是法已速得自乘无漏智。于独觉乘性决定者。闻是法已速依自乘而得出离。于菩萨乘性决定者。闻是法已速得无上菩提果。虽未入正性离生三乘性不定者。闻是法已发无上菩提心（云云）以是文知云尔事也。正性离生者见道位也。正性者无漏者正道也。生者分别烦恼也。竟见道位无漏正道离分别烦恼也。问。何故分别烦恼性名生乎。答。随喻为名。譬如生食在身中诸病者根本。分别烦恼在有情身中。诸烦恼根本故名生也。问。既般若经摄在存三之一乘。何今云始同终别三乘乎。答。般若经一与三和合说故摄一乘摄三乘。为引不定种姓人依法无我等别义以密意说一乘。义边摄一乘。三乘人同闻般若教。以各得自果义边摄三乘（云云）近异远同三乘者。以方便依般若深密等经于一乘。分别说授三因三果各别道理令得三乘出世益故云近异。引三乘子同令得三之外一乘出出世益故云远同也。故法花等经云近异远同三乘也。问。何故得三乘出世益云近异得一乘出出世益云远同乎。答。声闻乘人依声闻教。预流果等位。得出世益。独觉人依独觉乘教。更不证前三果。第四阿罗汉果位得出世益。菩萨依诸大乘教发心住已上位。得出世不退益。所以云近异。引其得三乘出世益之人令得一乘出出世益究竟佛果。所以云远同。问。但可云得三乘出世益得一乘出出世益之三乘。何云近云远。答。声闻三生六十劫得果。独觉四生百劫得果。菩萨初僧祇中修得果。所经之时短。所以云近三乘人各别依自乘得出世果。所以云异。三乘同回入一乘具修满三无数劫行共成佛。所经之时长。所以云远。三乘同俱得无上菩提佛果。所以云同也。问。声闻三生六十劫何乎。独觉亦尔也。答。于声闻有利根钝根人。利根三生得果。钝根六十劫得果。于独觉又有利钝。利根人四生得果。钝根人百劫得果也。问。宅内所授三车门外而所授大白牛车相配近异远同何。答。宅内所授三车近异也。门外而所授大白牛远同也。暂修三乘。各别得自乘果。故云近异。久修三乘人同得无上菩提果。故云远同也。问。何三乘益云出世益一乘益云出出世益乎。答。于出世说出世故云出出世也。意于三乘出世说一乘出世也。问。一乘门意。初发心位成佛。故可云近同。何云远同乎。答。初发心位中成佛者。别教意也。今就同教云远同也。又初发心成佛者。初发心一念中修满三无数劫行成佛。远即近近即远也。所以云远同也。问。何以法花云近异远同三乘乎。答。譬喻品云。初以三车诱引诸子。然后但与大车宝物庄严安隐第一。然彼长者无虚妄之咎。如来亦复如是。无有虚妄。初说三乘引导众生。然后但以大乘而度脱（云云）以是文知尔云事也。初引三车诱引诸子。初说三乘引导众生者。宅内所授三车即近异也。故云俱与大车。但以大乘而度脱之者。门外露地所授大白牛车。即远同也。故云尔也。
    问。法花是遮三之一乘也。何云近异远同三乘乎。答。法花一与三和合说。所以有一乘有三乘。故云近异远同三乘也。谓为诱引三乘子依般若深密等经。于一佛乘分别说授三因三果各别道理。以令得三乘出世益之边摄三乘。诸子等得三乘出世益。知一乘根机熟为说唯一无二。会彼行果。破彼疑执。以令回入三乘之外一乘之边摄一乘也。问。尔以此文相配依本起末摄末归本二门何。答。初以三车诱引诸子。初说三乘引导众生者。依本起末门也。但与大车但以大乘而度脱之者摄末归本门也。谓本者一乘。末者三乘也。初说三乘者。于一乘本以方便分别云说三乘末事也。譬如求上分别说波。是亦尔也。但以大乘而度脱之者。藏三乘末归一乘本云事也。譬如藏波说水。是亦尔也。智度论说譬如一斗米合分三。不增减。说一乘不失三乘。说三乘不失一乘（云云）

已上三种三乘义已了

    五教者。一小乘教。二大乘始教。三大乘终教。四顿教。五圆教也。
    小乘教者。阿含等经婆沙俱舍等论也。为小乘人说人空法有道理也。阿含有四。杂阿含中阿含长阿含增一阿含也。阿含古梵语也。新云阿吸摩也。汉云教亦云典（云云）婆沙者翻广解（云云）俱舍者翻藏论。大乘始教者深密经中说第二时第三时教也。深密经中说初昔今三教。即如次初时教第二时教第三时教也。初时者阿含教。第二时教者般若教。第三时教者深密教也。今是中取第二时第三时般若深密教大乘始教（三时教亦云转法轮持法轮照法轮。即最胜王经所说三时教也）般若深密等经未尽大乘至极理故名始教也。定性二乘无性有情不成佛说故也。法相师问云。说定性二乘无性不成佛。尽大乘至极理。何云未尽极理乎。答。其三乘始教门分齐耳。今一乘宗终教已上意而不尔故云未尽极理也。故般若经五百九十三云。声闻乘性决定者。闻是法已得自乘无漏智。独觉乘性决定者。闻是法已依自乘得出离。菩萨乘性决定者。闻是法已得无上菩提果（云云）又解深密经云。一向种寂声闻种姓补特伽罗佛化导而虽被施设种种勇猛精进。终坐道场不能令得阿耨菩提（云云）又瑜伽论云。入无余二乘不堕有情趣不堕非情趣。唯有清净真如法界（云云）又同论云。声闻乘性决定人以声闻乘成熟是。独觉乘性决定人以独觉乘成熟是。菩萨乘性决定人以无上乘成熟是。人天乘性决定人以善趣成熟是（云云善趣者人天二趣也）明知是定性二乘无性有情不成佛云事。花严论问云。定性二乘无性有情不成佛者。入无余二乘经八万等劫醉卧时。又无性有情未转舍谤大乘因时云不成佛。非言毕竟不成佛。遇佛菩萨化缘时皆终成佛。何法相师如文取义定性二乘无性有情终执不成佛。是甚可悲。答（至下可知）。
    大乘终教者。法花涅槃无上依等经法花起信无差别宝性佛性等论也。是等经论说定性二乘无性有情成佛故。法花经云。声闻若菩萨乃至皆成佛无疑（云云）又云。十方佛土中（乃至）除佛方便说（云云）又我灭度后复有弟子（乃至）唯以佛乘而得灭度更无余乘。除诸方便说法（云云）又涅槃经云。一切众生悉有佛性。悉皆当得阿耨菩提（云云）又云。非佛性者。谓垣墙瓦石无性之物（云云）又云。须陀洹八万劫到。斯陀含六万劫到。阿那含四万劫到。阿罗汉二万劫到。辟支佛一万劫到阿耨菩提（云云）又云。须陀洹等八万等住处云小涅槃。无上法主圣王住处云大涅槃（云云）又楞伽经云。乐着三昧乐安住无漏界（乃至）彼觉法亦然。得佛无上身（云云）又无上依经云。入无余二乘有三种余。一烦恼余。二业余。三果报余。烦恼余者无明住地。业余者无漏业。果报余者意生身也。谓意生身者变易身也（意生身亦云意成身）又法花论云。四种声闻授记中。退菩提心声闻与应化声闻。此二佛授记。决定性声闻与增上慢声闻。此二根未熟故。菩萨与授记令发心（云云）又云。二乘以方便令入涅槃城。彼涅槃者谓禅三昧城过彼城已令入大涅槃城故（云云）又起信论云。一切诸佛本所乘故。一切菩萨皆乘此法到如来地故（云云）又云。业识根本熏习者。一切阿罗汉辟支佛菩萨皆有成灭苦故（云云）又无差别论同起信论。所以更不出本文。又宝性论云。向说阐提无涅槃性不入涅槃。此义何。是为欲显示谤大乘因故。是显何义。为欲令回转诽谤大乘心依无量时作是说实以有清净性故（云云）又世亲佛性论云。一切皆成佛者是了义也。一切皆不成者是不了义。以是等文知云定性二乘无性有性一切皆成佛事。所以终教中引此等教证一切皆成佛也。问。般若深密等经未尽大乘至极理故摄始教。法花涅槃等经尽大乘至极理故摄终教者。何章云。一切皆空宗。谓大乘始教即般若经等是（云云）又云。说三性真如不空道理故深密等经摄终教（云云）何共摄始教乎。答。判始终二教疏章义望小异也。谓疏于成佛不成佛门分始终二教。所以般若经摄终教。深密经摄始教。章于空不空分始终二教。所以深密经摄终教。般若经摄始教。所以不相违。问。何故说空教云始教说不空教云终教。答。说空教末尽大乘至极理故云始教。说不空教尽大乘至极理故云终教。问。以何知云尔事。答。法鼓经云。以空门为始教以不空门为终教（云云）又章云。说一切空经是有余。说唯有此经是无上说。非有余说（云云）以是等文知云尔事也。
    顿教者。维摩思益楞伽等经也。对始终二教云顿教也。谓始终二教依位地阶行次第渐渐修成从微至著名佛。所以是云渐教。今顿教言。说顿绝理性顿显解行顿成一念不生物名佛。所以是云顿教。问。以何知尔乎。答。维摩经云。净名以默显不二（云云）又思益经云。得诸法正性人从一地不至一地（云云）又楞伽经云。初地即八地。乃至无所有何有次第（云云）以是等文知云尔事。如镜中像顿现非渐渐者。如掩摩勤□渐熟非顿（云云掩摩勤□者汉云余甘之□）
    圆教者。花严等经也。兼摄教义理事等一切法显一位即一切位一切位即一位事。所以十信满心摄五位成正觉事云圆教也。问。此五教者于时节次第立。若依机理浅深立。不于时节次第立。所以疏云。不于时事。于理立（云云）问。尔花严经说圆教者。唯说圆教义不说余始终顿三教乎。答。约小分云时互皆具。今约多分判五教。所以疏云。限一经判教难（云云）意约小分皆互具。始教终教中为言非无圆教义言也（已上五教已了）
    问。花严经一大法身卢遮那所说也。何云释迦佛海印三昧乎。答。今此一乘意而为显菩提树下身即卢遮那佛身云事云尔也。所以不相违也。问。树下八相成道身卢舍那身周遍法界身也。何云同身乎。答。疏云。丈六遍十方絯法界（云云）又名号品云。或名释迦或名卢遮那（云云）以是等文云尔也。十身者。众生身世间身业报身声闻身辟支佛身菩萨身如来身智身法身虚空身。问。释迦身入诸教门分别四句如何。答。或化身非报与法（是初始教说）或报身非化法（是约同教一乘及小乘教说）或法身非化报（是约顿教说）或化身亦报法俱有。是总约三乘说。或非化身亦报法（是约圆中别教一乘具十身说）问。此四句意何。答。若有众生堪悟始教大乘。见化身释迦在菩提树下为我说深密等始教大乘。所以云化身而非报法。是约始教说。若有众生堪回入同教一乘。报身释迦在灵山为我见说法花一乘。复有愚法小乘人见报身释迦在菩提树下为我说阿含等小乘教。所以报身而非化法。是约同教一乘及小乘说。若众生熟顿悟机堪悟顿教。见佛始成道终至涅槃未说一字。所以云法身而非化身。是约顿教说。若有众生堪悟圆教。见十身释迦在十莲花藏世界海为我说花严一乘。所以云非化身亦报法。是约圆中别教一乘说具十身故若有三乘人见娑婆世界树木等所在化身释迦为我说三乘教。若有普贤等大菩萨。见十莲花藏世界海众宝重重无尽菩提树下在一大法身卢舍那为我说重重无尽普法一乘。所以有化身亦报身。是云总约三乘说也。问。何于一释迦所说教生解各别乎。答。譬如四类有情一境水各别见。随所被机感智浅深。于一大法身各别见亦尔。四类有情人天鬼傍生也。一境水人见净水天见□璃鬼见脓河猛火鱼见宅路也。此中身相摄三种世间者。国土身摄器世间。众生身业报身声闻身辟支佛身菩萨身摄众生世间。如来身智身法身摄智正觉世间。虚空身通三种世间。以三身摄十身中如来身也。问。何故摄如来不摄余智身法身乎。答。智身唯能证智而不所证理。法身唯所证理而不能证智。如来身通能证所证。所以三身总摄如来身。不摄余智身法身也。问。三身中何为能证为所证乎。答。约三身中法身有智法身理法身。智法身者能证智。理法身所证理也。应化二身非能证所证。假而非实。法身是实依法身。起应化二身。所以云假随实。应化二身总摄如来身。所以最胜王经云。譬如依空起处依电起光。如是由法身现应身。由应身。现化身（云云）又般若论云。应化非真如佛。亦非说法者。说法不二所无说离言相（云云）以是等知应化摄法身云事。问。一乘门意而释迦具十身。三种世间一切诸法皆摄尽。而何摄非化身。亦非报法句。答。今一乘门意。而释迦具十身故。偏非化身偏非报法。摄尽一切法故。摄非化身亦非报法句。故法身章云。通摄一切三世间故。众生及机无非佛故。一大法身具十佛故。三身等并在之中智正觉摄故（云云）问。三种世间摄十身。尔十佛摄十身佛。其十佛者无著佛愿佛业报佛住持佛涅槃佛法界佛真佛正佛三昧佛如意佛也。答。摄十身之中智正觉身。问。三乘门立三身佛。何故一乘门立十身佛乎。答。寄圆数为显无尽义故立十身也。十身具六相相融故。寄圆数显无尽义。其十身六相相融者。初一众生身含后九身。是总相也。后九身别初一身。是别相也。后九身同带初一身。是同相也。后九身各别。是异相也。取后九身为初一身圆满初一身。是成相也。开初一身。为后九身离后九身。外无别众生身。是坏相也。是云十身具六相。相融也。初一众生身如具六相。后九身亦尔也。显无尽义者。初一众生为主时。后九身为伴相入初一众生身。其互皆相入互重重无尽也。初一众生身为主时。如云具重重无尽义。后九身一一互皆为主具重重无尽义尔也。是十重无尽。又约十身有同体门十身异体门十身。约此亦有同体门十重无尽异体门十重无尽。所以云寄圆数显无尽义也（具如说十玄义六相义中也）
    海印三昧者。海印喻名也。譬如天帝释与修罗空中□战时其四兵像印现大海中。如来定心海中印现三世诸法。所以云海印。三昧者法名也。梵语也。汉云等持。离沉浮故云等也。令不散心故云持也。是理智无二一法界心云海印三昧也。故游心法界记云。理智无二交彻容融。彼此俱亡能所斯绝。名为三昧（云云）问。定者。专注一境不起言诠。何云海印三昧一乘教义乎。答。三乘定一向寂而浅故不起言诠。一乘定寂用无碍深故起言诠。故云尔也。问。依真如起正体智。依正体智起后得智。依后得智起大悲。依大悲云教法流出时。可云释迦佛后得智大悲门一乘教义。何海印三昧一乘教义。答。三乘门意而尔耳。今一乘门意不尔。所以为言从海印三昧教法流出云海印三昧一乘教义。所以五教云。此一乘教必依佛海印三昧出。不同三乘依佛后得智出（云云）教法者以音声句文为体也。海印三昧者通因定果定。佛所得为果定。果人所得。菩萨得分定为因定。因人所得。故贤首品中说十信位中菩萨行相云。一切示现无有余。海印三昧势力故（云云）即疏释此文云。譬如阎浮提一切众生像现大海中。菩萨定心亦尔也。分明见一切诸法（云云）问。尔何游心法界记云因定为花严三昧果定名海印三昧（云云）答。彼约因果差别门。今约因果不二门。所以不违。问。约定有七种。灯第五云。一者三摩呬多。汉云等引。三摩云等。呬多云引。二者三摩地。此云等持。三者三摩□底。此云等至。四者散那演那。此云静虑。五质多翳迦阿羯罗多。此云心一境性。质多云心。翳迦云一。阿羯罗云境。多性。六奢摩他。此云心。七现法乐住（云云）此中以海印三昧可摄何定乎。答。以义准可配三摩地。海印三昧翻等持（云云以翻等持汉语同见云。三昧与三摩地同梵语也）问。何等引。余亦尔也。答。即灯文释云。等引通有无心。唯定非散也。就胜亦说空无相无愿云名三摩地。等至者通目有无心定心。就胜唯说。与五现见等相应诸定名为等至也。静虑通摄有无心定漏及无漏识与不识依色四地非有余处。诸处据胜多说色地有心清净功德名为静虑也。心一境性者即等持也。奢摩他者唯有心净定不过散位。现法乐住有静虑根本非余净也。不通散。然等引广通摄一切有无心位诸功德故。所以瑜伽论中偏立地名等地不尔（云云）问。一乘教义者别教欤。同教欤。答。通同别也。问。尔何别教一乘义乎。答。十十无尽主伴具足教义云别教也。花严经中说十法为主显无尽义也。所以章云。如露地牛车自有教义。谓十十无尽主伴具足。如花严经此当别教（云云）与三乘别故云别教一乘也。其一乘三乘有十异者。一时异。二处异。三主异。四众异。五所依异。六说异。七位异。八行异。九法门异。十事异也（私略颂云时处主众依说位行法事也）且时异者。章云。此一乘佛成道要在初时第二七日说。犹日出先照高山等。论云。此法胜故在初时及胜处说（云云）所以云时异。问。何故成道初七日不说法。答。佛成道初七日自受法乐。所以初七日不说法也。问。一乘门意一时中摄一切时。何在第二七日说乎。答。第二七日通摄三世一切前后际。所以此第二七日中摄在三世一切时说。处异者。此一乘要染净镕融摄七处八会。花严世界海中摩羯陀国众宝树下而说。不同三乘等教在娑婆木树等处说。所以云处异。主异者。此一乘要十身佛及尽三世间说。不同三乘等变化身及受用等说。所以云主异。众异者。此一乘唯为普贤等大菩萨说。不同为三乘等声闻众说。问。尔何有舍利弗海幢比丘六千比丘等皆共在第八会乎。答。此皆权现比丘非实声闻也。所依异者。此一乘教起要依佛海印三昧出。不同三乘等依佛后得智出之。说异者。此一乘者一方而说一事一义一品一会等时。必通十方一切世界说。不同三乘随一方一会说。位异者。此一乘所有位相上下皆齐一。一位中摄一切位。是故乃至佛等诸位有信等位中。三乘中即不尔。随当位上下阶降皆不相离。行异者。随一菩萨即具信等六位。一一位中所有定散等差别行相并一时修一行即一切行等通因陀罗等。三乘等不尔。地上菩萨犹各分齐。况地前乎。法门异者。三乘门中立三身六通三明八解脱四无畏五眼三世四谛四辨十八不共法也。一乘门中立十身十通乃至十不共法也。事异者。随有舍林地山等事。皆是法门或是行或是位或教义等。而不怀其事。一一尘中皆具足法界一切差别事。三乘不同说即空即真如等。依此等异相。花严一乘云别教也。问。花严一乘别三乘故名别教者。愚法小乘亦别三乘。故可名别教。答。愚法小乘亦名别教有何妨。所以章云。四阿含等亦名别教。唯说愚法二乘教故（云云已上别教了）。
    同教有二种。一者一乘同教。二者三乘同教也。法花经云一乘同教。深密经云三乘同教也。法花经开说唯一无二。三乘人同入一乘故。深密经开说三因三果各别道理。三乘人各得自乘果。俱所被教也云。同教有三义。一者三乘人俱所得之教故云同教。二者一乘同三乘故云同教。三者三乘同一乘故云同教也。三乘人俱所得之教者。一乘教三乘教三乘人同所被之教故名同教也。一乘同三乘者。于一乘法少分分别令悟三乘人故名同教。即是下同教门中云一乘垂三乘也。三乘同一乘者。三乘法门名说交一乘法门中故名同教言也。即是下同教门中云三乘交一乘也。问。一乘垂三乘三乘垂一乘云意何。答。三乘中说因陀罗微细等。不具足主伴。亦说花藏世界不说十等。所以一乘垂三乘。复十通中说交六通。十眼中说交五眼。所以三乘交一乘。问。何故一乘交三乘三乘交一乘。答。一乘垂三乘者。若不用方便直说一乘无尽义。彼不信受随意道。所以令熟彼一乘根机渐令彼信受。而于一乘以方便。小分分别说三乘别相也。三乘交一乘者。引三乘人入一乘为令易解故也。问。见下同教门同教一乘同教二乘同教三乘同教四乘同教五乘同教无量乘。唯是可云释迦佛海印三昧一乘三乘等教义。何云但一乘教义。答。理可云尔。而令三乘摄一乘云尔也。摄方便故。所流故。所目故。三乘总名一乘也。三乘入一乘方便也。所以摄方便归实名一乘。所以云摄方便故。三乘法从一乘法流出故。所以云所流故名一乘。三乘法一乘所目故名一乘言也。问。何故三乘名一乘所目。答。譬如一切细目被摄一细网。三乘教亦所摄一乘教言也。问。由三藏故一乘三乘无异者。何一乘外别立三乘。答。一乘与三乘无别云外亦别之无别也。所以乍有一乘亦三乘也。乍有三乘即一乘也譬如水与波。水即波波即水也。故一乘即三乘三乘即一乘也。所以一乘之外别立三乘也。水波无异。水外如别名波。是亦尔也。
    问。章文。一别教二同教也。初中亦有二（云云）其二者何。答。初者差别教也。意其别教门中有二。一性海果分二缘起因分言也。问。亦何云性海果分。答。十身如来所知境界之性海果分。问。尔其十身如来所知境界者体何物乎。答。唯佛与佛所知教义理事解行因果等法云十身如来所知境界。问。何尔乎。答。性者体性也。海者甚深义也。果者佛也。分者分齐也。意十身如来所知教义理事等法体性甚深果人所知分齐也。果人者即佛也。问。说此等法。何故章文此当不可说义乎。答。性海果分法者言忘虑绝法也。既离权教。所以言不可说也。答。性海果分法金刚已还菩萨不所知。即不知。为护说。问。何位云金刚已还菩萨。答。第十地已前菩萨云金刚已前菩萨也。此法不相应言教故云不与教相应也。言教者声句文也。既不相应声句文。何以说。所以言不可说也。故章引地论文云。因分可说果分不可说（云云）因分可说者。因位行相也。果位十佛境界不可说也。谓十佛者十身如来即释迦佛自。境界者十身如来自内证境界也。问。因分可说果分不可说者何章文。性海果分缘起因分此二无二。全体遍收。犹如水波。答。水与波虽是体一。云水云波名既别也。亦波浅有分齐。水深无分齐。故云水波异。复波不离水。水不离波。故云水波体一。如此云因云果名既别也。亦因浅有分齐果深无分齐。所以无别之别故云因与果别。而云因分可说果分不可说。复别之无别故云因与果无别。而云此二无二全体遍收也。
    问。何故云缘起因分。答。普贤等所知境界故也。缘者缘浅。起者发起。因者因人。分者分齐也。于不可说性海果分法对因位机缘小分起言教说。即是因人所得分齐也。于教义有十对。一教义。二理事。三解行。四因果。五人法。六分齐境位。七师弟法相。九主伴依正。九随情根欲。示现。十顺逆体用自在也（具如十玄义）问。普贤者差一人。若多人乎。答。凡解普法人皆总名普贤。不一人也。问。尔何解普法乎。答。龙女与普庄严童子善财童子都率天子等总名普贤。问。何尔乎。答。德普法界故名普。准位生善故云贤。问。何故此别教一乘名普法。答。一法普遍一切法一切法普入一法中。说此圆融道理教故云普法。问。约普贤有种乎。答。有二种。一者三乘普贤。二者一乘普贤也。约三乘普贤有三种。一者人普贤。二者解普贤。三者行普贤也。约一乘普贤亦尔也。人普贤者。对三乘门者。说乘六牙白象现行者前普贤云人普贤。破三乘别执回入一乘普贤云解普贤。法华经普贤品说普贤忏悔行云行普贤也。若于一乘门者。华严入法界品说善财童子所值善知识普贤云人普贤。普贤品说普贤六十行。云解普贤。离世间品说十种普贤心十种普贤愿行。云行普贤也（具如终南太一一山之智严孔目说之）十地论因分可说果分不可说者。非论正文。是疏师得意引文也。正文者。华严经十地品云。我但说一分（文）十地论释云。一因分。二果分。一分者因分也。临果云一分也（云云）问。此文意何。答。舍那佛加金刚藏菩萨。为地前菩萨。令说十地法门。我者金刚藏菩萨指自云我。意果分言亡虑绝法故。我对缘不可说。所以除彼。因分非言亡虑绝法故。我对机缘说云我但一分（云云）问。何云因分十地云果分十地乎。答云。此疏有五师说。且就第五正义说二分十地有两重释。初释意。于一欢喜等十地有熟实十地随相十地。熟实十地者果分十地随相十地云因分十地也。唯佛所知佛所行十地云熟实十地。唯菩萨所知菩萨所行十地云随相十地。问。尔者佛所知所行菩萨所知所行十地者体相何物乎。答。经云不思议佛法。复鸟路所依大虚云。喻果海。说熟实十地也。复金刚藏菩萨受大众请说十地。名曰欢喜地离垢地发光地涅槃慧地极胜地现前地远行地不动地善慧地法云地。云说随相十地也。问。尔者大众请金刚藏菩萨颂文何。答。经云。如渴思冷水。如饥思味食。如蜂贪好蜜。我等如是愿闻其露法（云云）依是颂金刚藏菩萨为大众说十地名。问。因分可说果分不可说云意何。答。譬鸟空中十步行。临鸟见时不可云无路相。所以相可说。所依大虚见时。离大虚别不可云有路空。所以路空不可说也。如此菩萨喻鸟路相喻十地。所依大虚喻果海也。临菩萨修行。不可言无十地差别。所以云因分可说。临所依果海。离果海别不可云有十地差别。所以云果分不可说也。问。引云因分可说果分不可说文别教一乘中教义理事等法为证具因分果分义云事也。尔物何引因分十地果分十地证乎。答。今章引此文意。如十地具因分果分义。余教义理事等一切法亦证具因分果分义云事也。举一法证多法。所以不相违也。问。以何知举一法证多法云事。答。疏说因分果分义竟。经文云。此义通一部经中大意（云云）以是文知云尔事。问。何以是文可知云尔事。答。今此华严一部经所说教义理事等法皆具因分果分义云也。所以知云尔事也。

已上初重之释了

    第二重释意。于欢喜等十地临妙智正证云果分不可说。寄法临显地差别立因分可说。决者十地位中起正体智。证真如理时。能证所证互等平等离相绝言。所以云果分不可说也。譬如空中鸟路同大虚不可说路相。是亦尔也。诸菩萨为令悟十地行相寄立乘法显十地行相。所以云因分可说。譬如空中鸟路相可说。是亦尔也。
    问。寄五乘法显十地行相事何。答。初二三地寄人天乘法显。四五地寄声闻乘法显。第六地寄缘觉乘法显。第七地寄菩萨乘法显。八地已上寄一乘法显。所以云尔也。意者初二三地菩萨得檀戒及四禅等法。所以寄人天乘显。四五地菩萨得四谛法故寄声闻乘法显。第六地菩萨得十二因起法故寄缘觉乘法显。第七地菩萨得无生法忍故寄菩萨乘法显。八地已上菩萨得任运自在故寄一乘法显也。问。何以尔知乎。答。疏云。寄世间及二乘等寄禅支道品诸谛缘生显地别（云云）问。章次文。此二无二全体互相摄者。先此二者何。答。因分果分云二。意因分与果分体无二而互相摄云也。问。相摄何。答。且引鸟路喻云者。因分不异果分。如路空不异大空。果分不异因分。如大空不异□空。所以云相摄也。章文其犹水波者喻也。因分果分体无二。水喻果分波喻因分也。波随风起有分齐。所以喻因分。水随缘不起无分齐。所以喻果分也。普贤门缘起因分二门者。一分相门。二该摄门。且分相门者。此别教一乘别于彼三乘也（云云）意分别一乘与三乘差别相。是分相门意也。问。何以故分别一乘与三乘乎。答。临门三车是三乘教也。露地牛车是一乘也。问。以何知尔乎。答。章云。宅内而所指之门外三车诱引诸子令得出者是三乘教也。界外露地所授牛车是一乘教（云云）宅内者分段三界内也。即以诸众生异熟识为宅体。诸众生异熟识界趣生所依根本故为宅体。界趣生者。界者三界。趣者五趣。生者四生也。意诸众生异熟识此三界五趣四生中所依根本。所以为宅体也。异熟识者第八阿赖耶识也。异因熟果云异熟识也。阿赖耶识梵语也。此云无没。持诸法种子令不隐没。所以云无没识也。异因熟果者。因善恶而果无记也。所以云异因熟果也。因善恶而果无记者。云此有三类。一异时而熟。二异类而熟。三变异而熟。由此三义故云因善恶果无记也。宅主喻佛也。譬如世国王四海为宅光宅天下。佛亦如是。以诸众生为其宅。所以宅喻诸众生异熟识。宅主喻佛。问。何以知佛以诸众生为其宅云事。答。经曰。今此三界皆是我有。其中众生悉是吾子（云云）以此文智云尔事。问。门外者何物乎。答。三乘教行云门。三乘理果云外。教行出三界火宅。所以云门。理果出因中。所以云外。火者烦恼随烦恼也。问。慈恩大师御心宅内门外之事尔也。智周法师心何。答。智周法师意。三界为门三乘无漏智为外也。问。三乘教行为门三乘理果为外云事可然。何可云三界为门三乘无漏智为外。答。既经三车在门外（云云）又我此所烧门安隐得出（云云）三乘教行为门者何云所烧门。若三乘教行为门者。三乘教行非为烦恼火所烧者。何云所烧门。所以云三界为门三乘无漏智为外。问。若尔师资义相违。何和会。答。慈恩御意。此法华经佛在世时犹多怨嫉。况灭度后（云云）由此文三乘教行为门三乘理果为外。意云。为怨嫉火所烧。非言为烦恼火所烧。师资各举一义。所以不相违也。问。然智周法师意。三界为宅者。三界即宅。宅体与门有何异。答云。宅即门有何妨。譬如世人总宅云门。所以摄释曰。此义有甚深（云云）意譬如世人数宅时不言若干宅。云若干门。是文尔也。问。若尔指何位云宅内门外。答。就玄□意者。地前及具缚位未断分别二障种子未出系业三界。所以云宅内。初地已上断分别二障种子出系业三界得无漏智果。所以云门外也。问。分别二障者何。答。约烦恼障与所知障各有分别俱生。并分别烦恼障分别所知障。云尔也。问。约分别烦恼障俱生烦恼障有现行种子习气。何位而伏断之乎。答。现行资粮位渐伏。至加行位伏愚种子。入初地见道无漏智起断习气。至金刚位除。资粮位者。地前位中四十心位。即十信十住十行十回向也。加行位者。地前位中四善根也。即□顶忍世第一法也。金刚心者。十地中第十地也。贪等十烦恼之分别烦恼障俱生烦恼障也。问。尔此十烦恼者几分别几俱生。答。颂曰。疑及后三唯分别。诸余烦恼通俱生（云云）十烦恼中疑邪见见取见戒禁取见唯分别惑。贪嗔痴萨迦耶见边见通分别俱生言也。问。二乘人约二障伏断除乎。答。伏断烦恼障现行种子耳。习气菩萨至第十地乃除。况二乘毕竟难断。但至回心向大位乃除习气。问。以何知二乘人未除习气云事。答。毕陵伽婆差如骂恒河神。舍利弗袈裟下鸠如生恐怖。皆是未除习气故也（毕陵伽婆差者此翻习气也）
    问。何位舍分段而得变易。答。入初地时舍分段身得变易。所以约菩萨初地已上云门外。地前位云宅内也。问。约菩萨有智增上菩萨悲增上菩萨。七地已还位故得分段身。何故入初地舍分段身云得变易身。答。入初地时舍分段身得变易身者。约智增上菩萨云。非据悲增上菩萨。所以不相违。一切菩萨必入初地时舍分段身得变易身。而悲增菩萨利生悲愿深故。故留第六相应俱生烦恼障现行为利生。七地已还位故得分段身。智增上菩萨不然。所以入初地时舍分段身云得变易身。悲增上菩萨至第八地舍分段身得变易。智度论云。菩萨住第八地乃舍虫身（云云）虫身者分段身也。既住第八舍虫身（云云）明知悲增上菩萨第八地舍分段身得变易身云事。分段身中有八万户虫。一一各具九亿眷属。诸虫所杂居故分段身云虫身也。彼虫内口外尾住。诸发毛皆其虫尾也。问。若悲增上菩萨。入初地时无得变易道理乎。
    答。得意云。得可得变易身。何者为利生故留烦恼。虽得分段身为彼烦恼无被系缚。所以云或入初地时舍分段得变易身有何妨。
    问。约菩萨十地各有三位。谓入心住心满心也。是中何位而断种子。何位而除习气。答。初地入心有无间道解脱道。无间道断种子。解脱道除习气。亦无间道远尘。解脱道离垢。复无间道断惑。解脱道证理。问。习气有干第十地。尔何初入心解脱道时除云。答。其约小分云。非据多分。于多分至第十地除愚习气也。问。菩萨皆住圣位乎。答。非然。约菩萨地前及俱缚位云凡夫。入初地时乃云圣位。问。尔约菩萨云宅内门外事尔也。约二乘何位云宅内门外。答。前三果及七方便位云宅内。第四果云门外。未断烦恼障种子。所以云宅内。得第四果时乃断愚烦恼种子。所以云门外。

已上就玄□意辨宅内外了

    问。宗意何位云宅内门外乎。答。终教已上宗意。而初发心住以上位云门外。十信已前位云宅内也。问。何尔乎。答。宗意入初发心住已上位。菩萨发无漏智出系业三界得见真如故也。十信以前不然。所以云宅内。故起信论云。菩萨发是心故。即得见于法身（云云）又曰。非业系。以有大愿自在力故（云云）以此等文知小分见法身也。宗意不立分别俱生惑。唯立正使习气。意约烦恼障。正使习气于所知障亦尔也。故章云。其菩萨人于二障中不分俱生分别。但有正使及习气（云云）约正使有现行使。种子使现行地前位伏种子使。初地而断习气。地上位除之。故章曰。地前伏使现。初地断使种。地上除习气。佛地究竟净（云云）宗意约二乘。初果以上位云门外。七方便以前位云宅内。初果以上位于系业三界得出世益故。问。初果已上未断愚三界烦恼。何云门外。答。初果已上断三界分别烦恼得出世益得出世圣果故。更不堕凡夫地。所以是云门外也。
    问。终教以上宗意何位舍分段身得变易身乎。答。一切菩萨皆入初地时舍分段身得变易。问。一切菩萨皆初地得变易身者。何悲增上菩萨七地已还得分段身乎。答。其始教□宗故尔耳。今宗意不尔。皆入初地受变易身也。问。诸圣教中智增上菩萨畏烦恼障故。入初地时受变易身。悲增上菩萨不畏烦恼障故。为利生故留烦恼障。七地已还位受分段身云事定。而何入初地时受变易身者始教□义初地已上位受分段身终教细义乎。答。智增上菩萨可智胜劣。悲增上菩萨可悲胜智悲劣。悲与智齐不可增上。况以劣智导悲名增上乎。入初地时受变易身。初地已上位受分段身云事终教宗细始教宗□云事为显尔云也。约智增上菩萨不分分段变易二位。所以不相违。问。何以知尔云事。答。章曰。当知由此始终二教□细异故有二生死。不由悲智互增上（云云）以此文知尔云事也。问。何云分段变易等乎。答。法相宗释云。分者支分段者段段也。五蕴身分分段段故云分段身也。三论宗释云。色形区别受形长短云分段身也。问。何云变易乎。答。变者改变义。易者转易义也。意改变转易分段□身云。成光明殊胜细身而云变易身也。问。变易者新人名欤。答。俱新古名通也。但古人变易云意生身。新人云意成身。且古人云意生身者。意者第六意识也。意如意生故曰意生身言也。意具三义。速疾义无碍义遍到义也。如具意此三义。变易身亦然也。具三义。生意成身者。意生身云时。舍分段□身别生变易细身样也。今依大愿悲愿意愿力修练分段□身为变易身。所以由意愿力变易身者云意成也。可见唯识论第七并同论疏第七也。
    问。分段变易二种生死经论说文如何乎。答。胜鬘经说曰。爱取为缘有漏业为因如感三有。无明住地为缘无漏业为因感变易身（云云）又唯识论云。一分段生死。谓诸有漏善不善业由烦恼障缘助势力所感三界□异熟果。身命短长随因缘力有定齐限。故名分段。二不思议变易生死。谓诸无漏有分别业由所知障缘助势力所感殊胜细异熟果。由悲愿力改转身命无定齐限。故名变易。或名意成身。随意愿成故（云云）如此经论说文非一。寻释可知也。
    问。凡菩萨二乘得变易身事。修练分段□身成变易细身。若舍分段□身得变易身乎。答云。此自他宗意异。且就他宗意者。修练分段□身云得变易细身。今终教已上宗意。而分段变易二身从本立有之。非修练分段□身得变易身。问。尔者一切有情身中皆在变易身乎。答。尔也。问。就他宗意三界之中何界而修练分段□身成变易细身。答。且约顿悟悲增上菩萨云者。入第八地时生色界广果天以其天身成变易细身。诸天身中其天身极微细。所以以其天身成变易细身也。问。何为缘何为因感变易身乎。答。胜鬘经云。爱取为缘有漏业为因如感三有。无明住地为缘无漏业为因感变易身（云云）意如凡夫人和合因缘得分段身。圣亦尔也。因缘和合得变易身也。谓如凡夫人爱取烦恼为缘善不善有漏业为因感三界五趣分段果。圣亦然。后得智有分别无漏业为因无明住地法执所知障为缘感得变易身言也。问。何感得乎。答。依所知障力起真如意有我必证有情实有我必度云大愿悲愿。由其悲愿力故以后得智定愿力助有漏古业感得变易身言也。所以唯识论第七曰。不执菩萨有情实有。无由发起猛利悲愿。
    问。慈恩香象二师变易身义为同为异乎。答。慈恩御心。修练分段身云成变易身。今五教师御意。分段变易二身从本并云有也。问。尔一切有情皆在变易身乎。答。尔也。问。尔一切凡夫位皆得变易身。何云入初地时得变易身乎。答。分段变易二身虽有从本。被覆隐分段□身而不显。菩萨入初地时。舍分段□身故显变易细身。所以不云凡夫位得变易身也。问。何舍□身得细身乎。答。起信论疏云。然此细苦无始来有。但为简细异□故。约已离□苦时相显所说（云云）问。何故变易身云细苦乎。答。变易身有微细生灭苦故云细苦也。问。其微细生灭苦者如何。答。此身有刹那生灭义故云尔也。刹那刹那前灭后生云刹那生灭身。此刹那生灭身佛菩萨所知也。非凡夫所知也。问。宗意何物为缘何物为因云感变易生死（云云）答。胜鬘经曰。爱取为缘有漏业为因如感三有。无明住地为缘无漏业为因感变易生死。问。云无明住地云无漏业者体何物乎。答。无明住地者。根本无明熏真如。真如受无明熏成变二种生死。所以云根本无明为缘无漏业为因感变易生死也。问。何知以根本无明熏真如成变二种生死云事。答。经曰。无明力最大能动一法界转成二生死（云云）又起信论云。业识根本熏习者。声闻辟支佛一切菩萨生灭苦故（云云）以此等文知云尔也。
    问。宗意变易身义云何释乎。答。变易者迁变微细生灭苦故云变易身。故无差别论疏曰。因位无漏所感之身细患所迁故云变易（云云）
    楞伽经三种意生身者。一三摩□底意生身。二觉法自性意生身。三种类俱生无作行意生身也（可勘摄释第四也）无上依经四种变易生死者。一方便生死。二因缘生死。三有有生死。四无有生死也（可勘灯第六也）。
    问。且何云三摩□底意生身等乎。答。摄释第三引四卷楞伽经第三云。三摩□底者此翻等至。于定得变易身随心生。故云意生身。觉法自性意生身者。能观察觉了有为幻法无实体。于定得变易身彼随意生。所以云意生身。种类俱生无作行意生身者。诸众生所有随多类烦恼能现同类身。所以云种类。种类身一时现。所以云俱生。能任运起不假功用。所以云无作行。彼随意生。所以云意生身也。问。尔此三种意生身摄十地事如何。答。三摩□底意生身有前五地。觉法自性意生身有六七二地。种类俱生无作行意生身有第八地（云云）无漏后得智云方便生死。所知障云因缘生死变易。五蕴云有有生死。于行苦细有说有名故云有有变易身。唯有微细生灭有。从是外更无有云物。所以云无有也。问。尔此四种生死相配十地事如何。答。方便生死有初二三地。因缘生死有四五六地。有有生死在七八九地。无有生死有第十地（云云）问。尔此四种生死相配十地事正义欤不正义欤。答。是不正义也。所以灯第六判云。隋唐摄论并无文（云云）又无上依经及宝性论亦不配十地。如是相配是有师义也（云云）
    问。临门三车何以为体乎。答。牛车以法空正体智为牛体。以法空后得智为车体。依正体智后得智起。譬如有前牛后车。所以玄□曰。无分别智导种智车义。如前牛非正车体（云云）问。何故正体智云无分别后得智云种智乎。答。无分别情量而证真如。所以云无分别智。后得智诸法种数委分别知。所以云种智。故佛地论云。真缘义边正体智。依缘义边后得智（云云）问。羊鹿二车以何为体。答。以生空正体智为羊鹿体。以有漏假解智为二车体。玄□曰。以二乘所得生空无漏智唯为羊鹿体。指二乘所得有漏假解智世间三昧称二车体（云云）二乘人无学果位解脱道时起无漏正体智证生空理。解脱道之后出世间定已时。起有漏解假智分别诸法。所以生空正体智为羊鹿之体。有漏假解智为二车体。起生空正体智后起有漏假解智。如羊鹿在前二车在后故喻云也。问。约菩萨准以法空正体智为牛体。以法空后得智为车体。于二乘亦以生空正体智为羊鹿体以生空后得智可二车体。然何以有漏假解智为二车体乎。答。生空后得智者。二乘人既得毕。而经文二乘子到门外不得车（云云）何既得了之。生空后得智云为二车体。所以以有漏假解智云为二车体也。问。有漏假解智二乘人亦得。而经文二乘子到门外云不得车。尔物何有漏假解智云为二车体。答。假解智非种智故喻车也。此假解智分别诸法非如无漏种智。所以云非种智。问。车喻种智。然有漏解智非种智者。何为二车体。答。假解智似种智非实种智。所以以似种智喻二车。以非实种智喻二乘子不得车。决释记云。譬如黄叶似金非实金。有漏假解智似种智非实种智（云云）问。以生空无漏后得智不为二车体者。何经文云乘是三乘以无漏根力觉禅定解脱三昧而自娱乐。不云乘是三乘以有漏假解智等乎。答云。此决有二释。一者谓彼车庄严具非正车体（云云）二十一一谓得无智人身中中所有有漏假解智故云无漏根力。非生无漏之后得智（云云）初车庄严具者。无漏根力者。非言车体无漏。于有漏车以无漏庄严饰也。
    问。何故羊喻声闻人车喻声闻乘鹿喻独觉人车喻独觉乘牛喻菩萨车喻菩萨乘乎。答云。此有五义。一者有形貌大小。二有□受小多。三有渡水浅深。四有力用强弱。五有依处喧静。由此故三乘如次喻三兽也。有形貌大小者。羊其体最小。鹿其体中庸。牛其体最大也。约啖物。羊少啖。鹿中啖。牛多啖。渡水浅深者。羊浮渡。齐中踏底渡。力用强劣者。羊最劣。鹿中。牛最胜。依处喧静者。羊多处人边喧。鹿多处林野静。牛通喧静有屃运二恩也。据喻约法者。京性根业证理断惑行能。此五如次喻先五。声闻根性最劣。独觉根性中庸。菩萨根性最胜也。所以喻三兽形貌大小。声闻所被教最劣。独觉所被教中。菩萨所被最多。喻敢受多少。声闻所证理最浅。独觉所证理中。菩萨所证理最深。喻渡水浅深。声闻断惑智力最劣。独觉中。菩萨胜。喻力用强劣。声闻一向随师伴缘受教。独觉处山林静念道。菩萨通二有自利利他用。喻依处喧静也。
    问。何故以大白牛车喻一乘乎。答。譬如白色为诸色中根本。为显一乘诸乘中在根本。以白牛喻一乘。经文曰。饰白拂曰莲云白莲华。明知以白牛喻一乘云事。
    大白牛车喻。三乘之外一佛乘相应三种大七种大性故云大。无为净洁离诸结缚故云白也。三种大者。体大相大用大也。七种大性者。境大性行大性智大性精进大性方便善巧大性证得大性果大性也。且体大者。真如理性广大甚深。为一切染净法平等所依。体性而不增减。不增减者。真如随无明缘成变生死染法。不增生死不灭真如。又真如息生死妄想为始觉净法。不增真如不减生死。生死相大者。起信论曰。如来藏具足无量性功德故（云云）性功德者。大智慧光明义遍照法界义常乐我净义清净不遍自在等义。如是无量恒河少等功德也。问。何云恒沙功德。何云性功德乎。答。真如上无量功德不相离真如体性。如水八德不相离水也（水八德者可考称赞佛立经文也）用大者。起信论曰。真如用能生一切世间出世间善因果故（云云）报身细用化身□用云真如用也。导众生令生世间善因果云化身□用。导众生令生出世间善因果云报身细用也。报化二身□细用能令生世间出世间善因果故云随缘幻差别。随众生染心不异体性故。云业染幻差别。意报化二身□细体用假幻有言也（体者业染幻差别也。用者随缘幻差别也）地前位有漏智因果云世间善因果也。地上位无漏智因果云出世间善因果也。此三大中体相大为内熏因用大外熏缘也（此三大自宗义非他宗心也）委细在起信论并疏。可披见也。
    七种大性者。对法论云。百千等无量诸经广大教法名境大性（云云）谓菩萨缘是等教法为境界修唯识六度等行成佛故也。行大性者。自利利他广大行也。智大性者。菩萨能得观一切补特伽罗与法广大无我理智也。精进大性者。菩萨三大僧祇中修广大难行苦行也。方便善巧大性者。菩萨智与悲相导不住涅槃不住生死故。名方便善巧。大智故不住生死。大悲故不住涅槃也。证得大性者。佛果位也。谓证得十力四无畏十八不共等无量功德故也。果大性者。佛果位也。谓示现众生成菩提建立广大佛事也。初五因后二果也（此七种大性可考对法论也）问。章文云。四衢别授大白牛车为示真实相者。其四衢者何。答。四衢者四交道也。即交者巷也。道者游履义也。约法喻四谛理苦集灭道。是云四谛理也。生死果云苦谛。生死因为集谛。涅槃果曰灭谛。涅槃因云道谛。三乘人同观四谛理至露地故喻四衢。所以大般若经云。四谛理喻四衢道（云云）问。四谛理是声闻人所观法也。何三乘俱观乎。答。别声闻人通三乘人俱观也。谓缘觉观十二因缘起法四谛道理。菩萨观三性三无性唯识六度等法四谛道理。各于自乘法观。所以三乘人俱观四谛理也。
    问。宗意临门三车以何为体乎。答。以三乘教义为体。声闻乘教义为羊车体。独觉乘教义为鹿车体。菩萨乘教义为牛车体。问。何云教义乎。答。章云。界内示为教。令得出为义（云云）问。指教差何经喻临门三车乎。答。深密经瑜伽论所说教义喻临门三车。问。何故三乘教义喻三车乎。答。三乘人各依三乘教义出分段宅得出世益故。三乘教义喻三车。谓声闻种性人依声闻乘教修彼出分段宅得出世圣果。乃至菩萨乘人依菩萨乘教出分段宅得出世果。所以三乘教义喻三车也（义者出分段宅所以也）
    问。运载义为车体。三乘教义无运载义。何云车体乎。答。三乘教义有运载义。所以为车体。问。教者能诠教。义者所诠理。何云运载义有乎。答。佛初成道为二乘人说四谛缘生教。二乘人依此修出三界得出世圣果。故有运载义也。问。三乘子出家时乘车出。若不乘车出乎。答。乘车出也。问。若尔者。何经文云三车在门外不云乘车出。答。约车有教车义车。宅内乘者教车。在门外者义车也。故不相违。露地大白牛车者喻三乘云外一乘也。是同教别教二一乘也。别教一乘者。十十无尽而主伴具足教义云别教一乘教义也。十玄法云十十无尽也。其十玄法者。一教义。二理事。三解行。四因果。五人法。六分齐境位。七师弟法智。八主伴依正。九随情根欲。十逆顺体用自在等也。
    约此十玄法有主德伴德。主德喻白牛伴德喻车。缘起主德引缘起伴德。如牛引车故也。教义一法云主德。理事等多法主伴德。理事等多法云主时。教义一法为伴。互主伴而重重无尽。此云十十无尽而主伴具足教义。故经云。我有如是七宝大车。其数无量（云云）章释此文曰。有无量宝事非只一。是显一乘无尽教义（云云）又曰。如露地牛车自有教义。谓十十无尽主伴具足（云云）以此文知。十十无尽而主伴具足教义为大白牛车体以运载义云乘云车。于此运载有二。一次第运之运载。谓三乘门也。三运即一切运之运载。一乘门也。三乘门运载者。始运到十信次转至十住。如是乃至佛果次第运登彼岸故。一乘门运载者。一位即一切位。而初发心住位□取后后诸行成佛故也。三乘之乘云可思议乘。一乘之乘云不思议。三乘之乘三贤十地中次第运成佛故云可思议乘。一乘之乘一位运位即一切位运成佛故云不思议乘也。花严经贤首品云。此经为乘不思议乘菩萨说（云云）以此文知一乘之乘云名不思议乘也。同教一乘者。以本觉智为白牛体。以始觉智为车体。本觉正智引始觉圆智。如牛引车也。问。以何知本觉正智为白牛以始觉圆智车体云事。答。起信论云。一切诸佛本所乘故。一切菩萨皆乘此法（云云）如来地故（云云）问。界外露地者指何位云露地。答云。此始终二教意别也。就终教心者。约二乘预流果已上位云露地。约菩萨初发心住已上位云露地。露者无壅障云事。意二乘人预流果已上位断三界分别烦恼障一分证生空理故无分别烦恼障壅。所以预流果已上位云露地。约菩萨初发心住已上位起无漏智乎。分得见真如故无烦恼障壅。所以云露地也。就始教约二乘人第四果云露地。于菩萨初地已上位云露地。二乘人得第四果时。断三界烦恼出系业三界得有余涅槃故。第四果云露地。菩萨者初地已上位断分别二障出分段生死得无漏智故。初地已上位云露地。问。于分段三界有系业三界果报三界。何所而出离。答。若就终教意者。据二乘。预流果已上位出系业三界。第四果位出果报三界。据菩萨。初发心已上位出系业三界。初地已上位出离果报三界。约始教准露可知之。
    问。一乘与三乘异事有几门乎。答。有十差别门。一者权实差别（具出如章）且权实差别者。权者三乘教。实者一乘教也。依此明一乘与三乘差别是门意也。三乘教于一乘教分别说故云权教。一乘实教也。问。羊鹿云权可然。何三之中牛车可云权乎。答。同羊俱不得故云。此有二义。一约事。同二乘虽出三界外未得佛果故。二于教同二乘教许有实灭故俱不得故。初义意。三乘菩萨初发心住已上位出系业三界。虽得出世益未得出出世益。二乘人初果已上位虽得出世益同未得出出世益。所以云同羊鹿共不得也。后义。心实灭者。定性二乘无余涅槃也。意深密等三乘教中说定性二乘入无余涅槃果不可成佛。同说小乘教中二乘人阿罗汉为极果更不成佛。所以许有实灭也。问。同二乘说有实灭故。深密等三乘教名权者。宗意说定性二乘成佛为当何。答。终教已上宗意而定性二乘人入无余涅槃。从彼出回心向大必定之成佛。问。何尔乎。答。入无余二乘灰身灭智不成佛者。灭分段□身智不灭变易细身智故成佛也。无上依经佛性宝性等论同四入无余二乘有三种余。一烦恼余。谓无明住地。二乘余。谓无漏业。三果报余。谓意生身。意生身者变易身也（云云）又法花论云。入无余二乘人以方便令入涅槃城故。彼涅槃城者。谓初禅三昧城。过彼城已令入大涅槃城故（云云）明知二乘涅槃方便涅槃非实涅槃。实二乘自彼出回心向大也。此等文意者。入无余二乘有三乘种余者。无明住地为缘无漏业为因得变身言也。令入涅槃城者。令入无余涅槃云事也。令入大涅槃城者。令佛果大涅槃城云事也。法相师云。无上依经法花论意云。入无余不定种性二乘人从彼出回心向大得变易身成佛也。非定性二乘。尔何证定性二乘成佛云事文乎。答。花严师云。若尔者终违诸教也。问。何违乎。答。密严经云。涅槃若灭坏。众生有终尽。众生有终亦是有初际。应有非生法而始作众生（云云）又龙树发菩提心论云。有定性者难可发生。要待劫限等满方乃发生（云云）违此等文。问。如是教文如何和会云定性二乘不成佛乎。法相师答云。是等文翻译过。非论主本意也。问。入无余二乘灰身灭智故唯有清净。真如法界有何物回心向大可云成佛乎。若入无余二乘灭分段□身智不灭变易细身智云物者。能持第八识灭即所持身俱灭。有何物可持变易。答。根本无明所动三细阿罗耶识持变易身也。三细者业识转识现识。此云三细阿罗耶识。业识者。若无明和合真如令微动真如义边云业识。是识极微细唯佛与佛境界。非金刚已还菩萨所知。无明熏先业识心令向能见义边云转识。无明熏先转识心令妄现境界义边云现识。业转二识持变易身。现识一□阿罗耶识持分段身。所以入无余时现识□阿罗耶识灭。业转二阿罗耶识不灭。所以云出无余成佛也。二乘人依四因出无余成佛。一者二法成识因。二者二不断证因。三者涅槃不实因。四者化城有过因也。章云。根本无明动如来藏成罗耶识故。彼二乘人于此二法未断证故。彼未断证。所谓涅槃岂为究竟。化城同喻应则有失（云云）文意者。根本无明动如来藏为阿罗耶识故者。无始无明熏动真如为阿罗耶识。由此故二乘入无余时。现识□阿罗耶识灭。业转二细阿罗耶识不灭。所以从无余出回心向大三无数却中修六度等行成佛也（云云）彼二乘人于此二法未断证故者。此二法无始无明与真如云二法。彼无余二乘无始无明未断真如证故。从无余出断无始无明证真如毕成佛云也。所谓涅槃岂为究竟者。断尽无始无明证真如毕成佛时。所得涅槃云究竟涅槃。无余二乘无始无明未断尽真如未证毕但灭分段□身。所得灭尽定上我谓得实涅槃。所以其无余二乘所谓涅槃岂为究竟自无余出乃得实大涅槃故言也。化城同喻应有失者。化城云物为息众人中路所化作城也。二乘无余喻化城。若二乘无余实涅槃者。法实而喻假所以不成化城同喻言也。问。三乘与一实权实既别。何总三乘名一乘乎。答。文云。以随本宗定故（云云）意三乘一乘本宗所流所目方便云事定故。总三乘名一乘云也。问总三乘名一乘者。名同教一乘名别教一乘乎。答。名同教一乘不名别教一乘。所以章云。是同非别（云云）又孔目第一云。非即圆通义（云云）问。何故不名别教乎。答。章云。主伴不具足故（云云）问。主伴不具故名同教一乘不名别教一乘者。同教中不说无尽义乎。答。尔也。不说。问。尔何十重唯识章云帝网无碍故说唯识总具十重约同教说乎。既帝网无碍唯识约同教说（云云）何今云同教中不说无尽义。答。新罗珍宗记云。同字谬也。可作圆字（云云）意可云约圆教说不可云约同教说云也。问。调度文尔。先德传而何可云。答。若就先德传者。疏文谬者是恶得本疏心。何者同教中小分说帝网无碍义。所以疏文谬者是非然（云云）十重唯识者。一相见俱存故说唯识。二摄相归见故说唯识。三摄数归王故说唯识。四以末归本故说唯识。五摄相归性故说唯识六转真成事故说唯识。七理事俱存故说唯识。八融事相入故说唯识。九全事相即故说唯识。十帝网无碍故说唯识是云十重识识。初三重约始教说。次四重约终教顿教说。后三重约圆中别教。总具十门。约同教说（云云）问。文云。若望自宗并皆得果云意何。答。三乘人依三乘教各得出世益。所以望自宗（三乘各各自分宗也）并皆得果（云云）问。二乘人出分段生死得阿罗汉果故圣自宗并皆得果云事可然。约菩萨未得摩醯首罗智处城佛果。何云望自宗并皆得果。答。菩萨虽未得彼果。初发心已上位起无漏智出分段生死得出世益故。少分得见法身故。分八相成道故。三乘出世益既究竟故云尔也。问。三乘人圣自宗并皆得果者。三子到门外可得车。何以未得车三子诣父所共索车乎。答。章云。今言俱不得者。以圣一乘故。意三乘人依三乘教出分段系业虽得自宗出世益。未得一乘究竟果故。云三乘俱不得也。所以章文以实映权。方便相尽故皆无得（云云）实者一乘法。权者二乘法也。知三乘从本以来不异一乘故离一乘别无三乘。所以云实映权也。
    问。为欲回彼二乘人入一乘故大乘亦说回者。此文意何。答。此文意显回三乘人同入三外一乘文也。问。约三外一乘有同教一乘别教一乘。是中何回入。答。俱回入。章文云。或有众生。此世三乘根不定故堪进同教一乘者。则见自所得三乘之法皆依一乘无尽教起。是彼方便阿含施设。是说回入同教一乘也。或有众生。于三乘法根不定故堪可进入别教一乘者。即知彼三乘等法本来不异别教一乘。是说进入别教一乘也。问。于三乘若有回入同教一乘三乘回入别教一乘三乘别。答。不尔。三乘人必先回入同教一乘。然后回入别教一乘。问。若尔何章文云或有众生回入同教或有众生回入别教乎。以此文见。别回入同教一乘三乘回入别教一乘三乘。答。此文意显三乘人从浅至于深识往次第非有彼别。问。若尔菩萨二乘必先回入同教一乘然后回入别教一乘乎。答。不尔。二乘教先回入共教大乘舍二乘名得菩萨称。然后回入同教一乘回入别教一乘。菩萨从自所得共教大乘回入同教。然后进入别教一乘。所以广疏第一说传为云谓诸二乘以根钝故要先回入共教大乘舍二乘名得菩萨称然后方入此普贤法（共教大乘者般若深密等也）问。宅内所授牛车与门外所授牛车有何差别。答。其意玄别。宅内而指外时云门外在牛车。不举余德。门外露地而授时有大白牛肥壮多力等云。所以别也。
    问。定性二乘人从无余出回心向大。若共教大乘欤。若不共大乘欤。答。不共大乘也。非共教大乘。定性二乘以无余简择力知三之中大乘权三之外一乘实故回入不共。非共教也。问。入无余二乘乐着三昧都无觉知。何得知三中大乘权三外一乘实乎。答。由如来大悲别缘力故。有彼本觉内熏力因故。自无余出得知尔也。问。若尔何疏云谓诸二乘以根钝故要先回入共教大乘乎。答。彼约不定种姓尔云。不据定性二乘。问。以何知乎。答。智度论九十三云。阿罗汉舍分段身生何地具足佛道有妙净土出三界外阿罗汉彼闻法花经具足佛道（云云）又样云。定性二乘不定种性必先回入共教大乘。然后回入不共大乘。故疏云。谓诸二乘等（云云）问。何故不云阿罗汉生妙净土闻深密经具足佛道。云闻法花经具足。答。本阿罗汉身人故云阿罗汉实共教大乘菩萨。所以云闻法花经具足佛道也。
    问。回三乘入一乘者。三乘因果若归一乘因若归一乘果。答。三乘因果总归一乘圆果不归一乘因。问。若尔菩萨因果二乘因果共归一乘圆果乎。答。不能。菩萨因果归一乘圆果二乘因果归共教大乘因。问。尔何三乘因果总归一乘圆果乎。答。彼总云事非言二乘因果归三外一乘因果也。
    问。何故菩萨因果归一乘圆果二乘因果归大乘因。答。菩萨因果于三外一乘果分别故归一乘圆果。二乘因果于三中大乘因分别故归大乘因也。问。小乘人中为得菩提树下佛身修愿行菩萨因果归一乘圆果。若归大乘因乎。答。是彼归大乘因。问。何归乎。答。同二乘未得果故归大乘因。所以般若经云。声闻缘觉若智若断皆是菩萨无生法忍（云云）智者二乘人因智也。断者二乘人断果也。无生法忍者菩萨因地名也。意二乘人因智断果云得菩萨因无法忍也。断烦恼障所得果故云断果也。无生忍有三种。一相无生忍。二生无生忍。三灭苦无生忍也（新人云无起法忍。古人云无生法忍）观遍计所执从本体相都无智。云相无生忍。依他法观无从本自然生智云生无生忍。观圆成实性从本无灭苦智云灭苦无生忍也（亦云胜义无生忍也）问。为得摩醯首罗智处佛果修愿行菩萨因。若归大乘因。若归一乘圆果。答。归三外一乘圆果。同二乘未得佛果故归三外一乘圆果。问。所谓三中大乘因于摩醯首罗智处而成自受用身。如来因果从是外更无实相佛。何云归三外一乘圆果。答。其始教分齐而尔耳。人终教已上宗意摩醯首罗智处佛身化相身非实身佛。所以云归三外一乘因果。问。摩醯首罗智处佛身化相身如何。答。于三种世间圆满十身无尽一大法身分别。所以云化相身。故起信论云。又是菩萨功德成满。于色究竟处示一切世间最高大身（云云）既云示最高大身。所以云摩醯首罗智处而成佛化相身非实身佛。问。尔终教已上意何处成佛云实身佛乎。答。章下文云。色顶之身非实报佛。西方去此三十二恒河沙佛土有世界无胜。是释迦实报净土（云云）就圆教意者。实身净土遍法界有。即三种世间圆满十身卢舍那净土也。
    问。何摩醯首罗智处云色顶。答。摩醯首罗翻云在大自在天。彼有色界顶故云色顶。问。约色顶有五净居。无烦天无热天善见天善现天色究竟天也。此中第五色究竟天在摩醯首罗智处。而净居不见不到彼。故云智处也（云智处广疏有四种释。可考见也）问。此身者依深密等经瑜伽论。修满十地成佛非实身佛。答。由共教大乘成佛非实身。佛因三外不共一乘行成佛为实身佛。所以广疏第一云。离此普法更无余路得成佛故（云云）问。文若不尔者。彼求牛人既出界外不同凡夫。非求羊鹿不同二乘。未得露地大白牛车不同一乘。若非三中大乘更是何色人者。此文意何。答。三中共教大乘菩萨与三乘不共一乘菩萨涅槃也。若三中共教大乘菩萨非三外不共一乘菩萨。若不尔云者。既有三不同故不名三中大乘。更是有何色人云也。三不同者。一退不同凡夫。二进不同二乘。三未入三外一乘故不同一乘。是云三不同也。三中共教大乘菩萨发心住已上位出系三界得出世益故退不同凡夫。但求大乘果不求二乘果故进不得二乘云也。梁摄论云。十解已上位得出世净心（云云）意出世净心者不同世间凡夫云也。十解以上位菩萨不随二乘地。所以云进不同二乘。十解已上位者即四十心中十住位也。
    问。章文云。至自位究竟处故后皆进入别教一乘者。此文意何。答。三乘人共到出世间自位究竟处以熟一乘根机进入三外一乘云也。问。何位云自位究竟处。答。且约三中菩萨者。三贤位云自位究竟处。问。何尔乎。答。广疏第十六云。问。是等不信何位菩萨。答。文无正断。准其劫数十千既过。僧祇未满三贤位人（云云）文意十千劫中修满十信行到十住位。三贤中修满初阿僧祇行到初地。而花严说经性起品云。三乘菩萨无量亿那由他劫修行六波罗蜜修习道品善根不闻不信是经（云云）既云无量亿那由他劫不云十千。所以云十千既过。复不言阿僧祇劫。所以云僧祇未满也。问。三中菩萨何位回入三外别教一乘乎。答。到极三贤位回入别教。所以性起品疏云。三中菩萨到极三贤位必定进入此一乘法终无证地而不信此（云云）问。尔何广疏第一说引为而云。共教菩萨于彼教中多时长誉深解穷彻行布教源。即当得此普贤法界。既穷彻行布教源即云当得此普贤法界者。依三乘教修满三无数劫行三乘中而成佛者。更回入三外别教一乘成一乘佛云事。答。不尔。三乘菩萨到自位究竟处以根机熟解三乘教源权过回入三外别教一乘云也。非谓由三乘教成三乘佛人。更回入别教成一乘佛也。问。非依三乘教成佛人更复回入别教一乘言者。何香象问答云三乘极为佛而还入一乘乎。答云。此先德（云云）不同也。或古德云。非是五教师言不可依。或古德云。此五教师云也。但破文意读（云云）问。尔其破文何可读乎。答。三乘极为佛而还入一乘可读也。问。尔读意何。答。三乘菩萨起一乘行解悟三乘教权往至于佛果位而回入别教一乘云事也。非谓依三乘教成佛人更亦回入别教一乘成佛也。问。三乘菩萨起一乘行解悟三乘教权已回入别教一乘。何位成佛。答。到三外一乘初发心位成佛。所以玄门云。譬如众流海入一谛才称周大海无始无终。余江河水深不及入海一谛。三乘教中迳多劫修行不暨一乘一念行（云云）文云。善财童子求善知识过一百一十城不如一念顶见普贤菩萨（云云）约此善知识且约位有五十四位。据人者五十五人。于分者有五分。问。其五分者何。答。一寄位修行相。二会缘入实相。三摄德成因相。四智照无二相。五显因广大相也。问。尔此五分相摄五十四位何。答。寄位修行相有四十一位。会缘入实相在十位。摄德成因相智照无二相显因广大相各有一位也。且寄位四十一者。十住十行十回行十地是为四十也。十信合为一。所以云四十一也。问。约人者寄位有三十一知识者。始从觉城东娑门罗林大塔庙处文殊一会终至于迦毗罗城释迦女名曰瞿几有四十一善知识故。成三十一人也。会缘入实相十位者。从初摩耶夫人迄至竟德生童子。有德童女在十一知识。是云十位。问。何故云位十位云人十一人乎。答。怀生童子有德童女合而云十位也。问。后三分各有一位者何。答。摄德成因相有一位者。弥勒智识也。智照无二相有一位者。文殊智识也。显因广大相有一位者。普贤知识也。问。约位有五十四位据人有五十五人者。何云过一百一十城不如一念顶见普贤菩萨乎。答云。是纲目与广疏意异。纲目心者五十五人分主伴。所以成一百一十城（云云）广疏心五十五人分自分胜进分。所以成一百一十城（云云）问。寄位修行相有四十一位者。云十信十住十行十回行十地时。从此外更亦无菩萨行位。后十三位地前地上位中摄何位乎。答。是十三位十地中第十地后立不摄地前地上位也。问。觉城东者何位。答。发心已上位云觉城东。谓自此位而始觉无漏解起始故云觉城也。东者开明初也。譬如日自东出创。无漏智从是位起始。所以云觉城东也。问。何故发心住以上位名自位究竟处乎。答。由三义故。一者依三乘教出系业三界得出世益故。二者三乘益既究竟故。三者住大乘自位究竟不退故也。问。且何故由三乘教出系三界得出世益名自位究竟处乎。答。佛于一佛乘分别说三者。导界内机拔彼三途苦令得出世益也。故三乘教引界内机令得出世益为究竟。一乘教引界外机令得佛果益为究竟也。经文云。是诸子等若心决定具足三明及六神通有得缘觉不退菩萨（云云）又云。与诸菩萨声闻众乘此宝车直至道场（云云）不退菩萨者发心住以上菩萨也。乘此宝车者。乘一乘种智车到道场所得佛果也。问。以何知发心住以上位出系三界得出世益云事。答。十住品云。灭除诸烦恼永尽无有余（云云）又云。第四生贵真佛子舍离生死出三界（云云）又摄论云。十解以上得出世净心（云云）又云。十解以上位不堕二乘地（云云）问。此等文意何。答。灭除诸烦恼永无有余者。发心住已上位而伏尽忍现行得出世益也。第四生贵真佛子舍离生死出三界者。十住中第四生贵住此位出系业三界得出世益也。十解已上得出世净心者。十住异名也。此位而起始觉无漏解得出世净心故不堕二乘地言也。问。何故住大乘自位究竟不退云自位究竟处乎。答。不退者究竟异名。菩萨发心住以上得心不退故云自位究竟处。所以花严经云心不退文。十地论释曰。自住处毕竟智（云云）毕竟者究竟义也。问。自住处毕竟智文心何。答。大乘法菩萨住处。菩萨住大乘法心不退转故云自住处毕竟智。问。约究竟有有学究竟无学究竟。今此自究竟处者何究竟乎。答。有学究竟也。诸地满心云有学究竟。如来地云无学究竟也。诸地满心犹有所可习学故云有学究竟。如来地无是故云无学究竟也。问。以何得知乎。答。摄论云。究竟道有二种。一有学究竟二无学究竟。诸地乃至如来地皆有此究竟义故（云云）地地皆临次第乃至如来地有此究竟义也。问。发心住以上位得出世益故不随二乘地者。何舍利弗等声闻人从第六住退大乘行益。终教已上心是权现退而非实行退也。起信论云。如修多罗中说有退堕非其实退。懈怠者令勇猛其心故（云云）又章文云。本业经说十住第六心有退者。起信论中释彼经文为示现退。初学菩萨未入正位为慢缓人策励其心故（云云）问云。舍利弗净自天子法财王子等声闻人退大乘行优婆塞或经修六十劫退。本业经修八万劫退（云云）二经何不同。答。对法抄云。若说纯劫六十劫。若说杂劫八万等（云云）所以不相违。意若纯修十住行退者。修六十劫也。若过去修加十信等行者。修八万劫退云也。或修十住行或修十信等行以杂修迳八万等劫数修八万劫退云也。非约次第记修位（云云）
    问。于二乘何位云自位究竟处乎。答。预流果以上云自位究竟处。此位断三界分别烦恼得二乘出世益故。初果以上位云自位究竟处。问。约声闻立四向四果。预流已上云究竟处可然。于独觉何。答云。此有二说。一总含故预流果以上云究竟处。一约独觉立一向一果。谓预流向与阿罗汉果也。故以向随果于二乘预流果以上云自究竟处也。问。于菩萨方便位中发心住已上位自位究竟处云。约二乘亦可方便位中忍位以上位云自位究竟处。何不尔。答。若以义者。互尔义可有。今约二乘。初果入见道时。起生空无漏智断三界分别烦恼得二乘出世益故也。故云初果已上也。于菩萨发心住已上位起始觉无漏智得大乘出世益故。此位云自位究竟处。所以不可例。故不云初地已上也。此位而二乘教益已究竟故住二乘自位不随凡夫地故云自位究竟也。问。小乘大乘见道同异何名同心别也。小乘见道如常（云云）大乘见道者。有真见道相见道。正体智断惑证真如云真见道。出正体智观入后得智观法先正体智经云相见道。于此亦有三。心相见道十六心相见道。三心相见者。一内遣有情假缘智。二内遣诸法假缘智。三内遣一切有情诸法假缘智也。十六心相见道者亦有能取所取十六心上下八谛十六心也。苦法智忍苦法智等云上下八谛十六心也。唯识论云。法真见无间解脱见分观谛（云云）能取所取十六心者。论云。法真见道无间解脱见自证分差别建立（云云）具如唯识论并疏说。问。为如何云法正体智乎。答。法者放学义也。意学我正体智□真如是云放学之义也。约真见道亦有立一心真见道师立三心真见道师。即立一心真道为正义也。所以唯识论云。虽多刹那事方究竟而事等故总说一心（云云）问。宗意定性二乘无性有情皆成佛者。何华严经性起品云大药王树不生二处谓地狱深坑水轮际也。答。大药王树不生二处者。约现在位云事也。后必遂生意地狱深坑水轮际间。大药王树不生二处云也。后必遂生者。地狱深坑水轮际非凝然常住物有为无常而不定物。非地狱深坑水轮际之后必终生所。经文云。而不舍生性（云云）明知后必生芽云事。问。此喻也。约法何。答。大药王树者本觉佛性也。地狱深坑者定性二乘入无余涅槃。水轮喻无性有情断善根位。问。喻意何。答。阿耨达池南雪山顶有大药王树。无处而不生。而不生地狱深火坑水轮寒底。如是如来本觉佛性亦尔。遍一切有情皆生芽。而定性二乘入无余迳八万劫间。无性有情未转舍谤大乘因住断善根位间。其时如来本佛性不生芽（云云）地狱深坑水轮际有为无常而不定。坏劫时教坏。成劫时成平地。大药王树必遂生芽。佛性亦尔也。定性二乘人依本觉内薰力所催。佛菩萨外缘从无余出发大乘心乃至成佛。又无性阐提转舍谤大乘因发善心时。如来本觉佛性无不生芽。所以经次文云。不舍生性（云云）由此义故定性二乘无性有情一切皆成佛云事。道理显然也。华严经三十六云。复次佛子。譬如雪山顶有药王树名非从根生。非从根生彼药王树从六百八十万由旬下极金刚地水轮际生（乃至）佛子。此药王树一切诸处皆生长。唯除二处。所谓地狱深坑及水轮中不得生长。而大药王树亦不舍生性。如来智慧大药王树亦复如是。从一切如来种性中生（乃至）唯除二处不得生长。所谓声闻缘觉涅槃地狱深坑及诸犯或邪见贪着非法器等。而如来树非不生长。其余一切应受化者皆生长等（云云）疏十六云。第七药王树生长喻喻佛种性深广智（乃至）此中二乘涅槃合地狱坑。以大烧灰断故犯或等合水轮处。有四过失。一犯或约不忏悔者。二邪见约为断善之因。三贪着据不可转改。四非器就无出世道器。或此亦是过结上三。若直看此文似初定性二乘。后约无性凡夫。故二处不可生也。苦据后文合不舍生性。则知非毕竟无。以此二位约现在说。若约当来皆出新生也等（云云）问。宗意而立四车。若立三车乎。答。立四车。问。其四车何。答。临门三车加露地大白牛车云四车。问。立三车既足何故。答。为显权与实别事立四车也。临门三车云权。露地大白牛车云实也。临门三车同羊鹿未得故权。大白牛车三乘人同到门外俱故云实。问。四车义证文如何。答。经第一卷云。如来但以一佛乘故为众生说法。无有余乘若二若三（云云）又云。十方世界中尚无二乘。何况有三（云云）又云。诸佛以方便力于一佛乘分别说三（云云）又云。十方佛土中唯有一乘法无二亦无三。除佛方便说（云云）又云。我有方便力开示三乘法。一切诸世尊皆说一乘道（云云）第二卷云。如彼长者。初以三车诱引诸子。然后但与大车。如来亦复如是。初说三乘引导众生。然后但以大乘而度脱之（云云）又云。当知诸佛方便力于一佛乘分别说三（云云）又云。如此种种羊车鹿车牛车今在门外（乃至）尔时长者各赐诸子等一大车（云云）又云。是时诸子各乘大车得未曾有非本所望（云云）又云。时诸子等各白父言。父先所许玩好之具。羊车鹿车牛车愿时赐与（云云）又合喻文云。如彼诸子为求羊车鹿车牛车出火宅（云云）如彼长者见诸子等安稳得出火宅等以大车而赐诸子（云云）依此等文立四车也。
    问。露地大白牛车者喻约法何物乎。答。喻同教别教一乘也。问。何一车喻二种乘乎。答。名二义意一。故无妨。问。二义一意何。答。法花经隐重重无尽义以一相一味义对三乘机说唯一无二。其三乘人不信重重无尽义故更不说也。华严经隐一相一味义对普贤等大机说三种世间圆满一大法身理。其普贤等机一相一味义从先悟故更不说也。然法花一乘华严一乘不过从唯一无二之一因一果道理。所以云名二心一也。
    问。天台所立四车与今宗所立四车同异何。答。异也。今宗依四义立四车。天台但以一义立四车。所以别。四义者。一前三后一义。前一后三义。三三一同时义。四三一无碍义。由此四义故立四车也。天台唯依前三后一义立四车。不由后三义也。问。四义意何。答。疏第一有四门。一本末差别门。二依本起末门。三摄末归本门。四本末无碍门。由本末差别门立三一同时四车。由依本归末门立前一后之四车。依摄末归本门立前三后一四车。依本末无碍门立三一无碍四车。若有众生小乘根性决定者。见从初成道终至涅槃但说小乘法不说余法。若有众生三乘根性决定者见从佛初成道至终于涅槃但说三乘法不说余法。若有众生此世于一乘法根成熟者。见从佛初成道至竟于涅槃唯说一乘法不说余法。所以由本末差别门时始终一类无前后。故立三一同时四车。譬如日初出时光照大山次照中山次照小山后照大地。佛初成道先为普贤等大机说华严经次为辟支佛中机说中乘次为声闻小机说小乘教次为世间机说人天乐法。所以由依本起末门立前一后三四车也。佛初成道先说般若深密三乘教导三乘然后说法花一乘而度脱之。所以依摄末归本门立前三后一四车也。文殊般若经云。三乘即一乘。一乘即三乘（云云）所以依本末无碍门立三一无碍四车也。此四义中天台所立四车是摄末归本门义。所以彼所立四车未尽究竟理。今宗所立四车该四义故摄理尽。所以不同天台所立四车也。问。尔此四义相配分相门该摄门何。答。初三义分相门后一义该摄门也。问。法花一乘与华严一乘为同异乎。答。有同在异。问。意何。答。以法花一乘说同教别教华严一乘说同教别教同也。以华严一乘多说别教义法花一乘多分说同教义异也。法花经七宝大车其数无量等云文。是说别教义。会昔三因三果令入平等大会一乘。是说同教义也。华严经说帝网重重无尽法门文。是说别教义。舍利弗文殊边回心悟十大法门等。是说同教义也。
    问。且就十方佛土中唯有一乘法无二亦无三云文。云无二所遮何物。云无三所复遮何物乎。答。无二者遮二乘。无三者遮菩萨乘。所以疏云。今释有二位。一约事破二乘实灭。二于教会大乘权教（云云）文心者。无二者破二乘涅槃无实灭。无三者遮无大乘权言也。法花一乘心而说定性二乘人自无余出成佛教故。破二乘涅槃无实灭也。遮深密等权教大乘说定性二乘人从无余出不成佛教亦无。所以疏云。深破二乘即是破三乘（云云）法花论云。唯佛如来得大菩提究竟满足一切智慧名大涅槃。非诸声闻辟支佛等有涅槃法。唯一佛乘故（云）问。尔此文者何遮二乘何遮菩萨乘乎。答。非声闻辟支佛者遮二乘文也。等者等菩萨乘。所以云无三者无菩萨乘云事也。
    问。于一佛乘分别说三者。一斗米三分与三人时。离此三外别无斗米。如此于一佛乘分别为三乘人三时。离三乘外无别一乘法。何云三乘外别立一乘有四乘四车。答。于一乘无尽教义少分分别为三乘说三。一乘无尽教义当不失。所以三外别立一乘云四乘四车。故章云。三乘即一。虽具存坏竟必有尽。一乘即三。虽具隐显终恒无尽（云云）
    问。一斗米分三时。离此三外无一斗米。于一佛乘分别为三乘说三。一乘体当不失者。法与喻不相似。何者一斗米分三时无一斗体故。何智度论引一斗米喻。虽一乘三乘乎。答云。此先德有二传。一云一斗米分三时。一斗在三中。分三不失一斗体。所以法与喻甚善相合也。一云。约喻有全喻分喻。所以必不取全分相似取少分相似。譬如佛御齿喻蒜。取其色白而不取臭。如此一斗米分三取与三人。当为喻。不取分三无一斗体当也。故涅槃经云。凡所引喻不必尽取。或取少分或取多分或全取故（云云）问。约机显理差别门意何。答。为劣机显浅理为胜机显深理。由此显理差别明一乘三乘异。三乘机云劣机为是显浅理。一乘机云胜机为是显深理。浅理者三乘教也。但说一相一寂等法主伴不具足。所以云浅理。一乘教显三种世间圆满十身无尽一大法身理。所以云深理。故章云。此明一乘法门主伴具足故云无尽佛法。不同三乘一相一寂等法也（云云）一相一寂等法者。法花经第三云。如来知是一相一味之法。所谓解脱相灭相究竟涅槃常寂灭相。终归于空（云云）文意一相者同一无相。一味者同一解脱味。解脱相离相灭相者皆此空异名。同以人法二空为彼体故云终空于空。是云一相一寂等法。所以不同三乘一相一寂等法也。问。以何知一相者同一无相云事。答。大般若经三百八十三云。通达一切有为无为皆同一相。所谓无相（云云）问。依何证约机显理差别。答。十地品云。若有众生下劣其心厌没者示以声闻道令出于众苦。复有众生诸根少明利乐于因缘法。为说辟支佛道。若人根明利有大慈悲心饶益诸众生。为说菩萨道。若有无上心决定乐大事。为示于十佛身说无尽佛法（云云）以是文证也。既文云为说菩萨道不云无尽佛法。所以为三乘劣机唯显一相一寂等浅理。亦既云说无尽佛法不云为说菩萨道。所以为一乘胜机显重重无尽深理云也。问。此文证为三乘菩萨显浅理为一乘显深理也。何故具说声闻缘觉等三乘。答。章云。此地中作大法师明说法仪轨。是故开示一乘三乘文之差别（云云）问。此章文意何。答。此地者十地中第九善慧地也。意菩萨第九地为说法师流四辩七辩。以一音说法。一语言中演说无边契经海。三乘人闻是各别得解。所以今此具说三乘故云明说法仪轨开示三乘差别。问。何以知菩萨一语中演说无边契经海云事。答。华严经云。如来于一语言中演说无边契经海（云云）又维摩经云。佛以一音演说法。众生随类各得解。或有恐怖或欢喜或生厌离或断疑（云云凡夫恐怖。二乘厌离。地前菩萨断疑。准知佛菩萨亦分然云事。地上菩萨欢喜了）
    问。约教事深细明一乘者何。答。三乘教渐深渐细相似一乘。所以三乘即名一乘言也。问。何其三乘教渐深渐细相似一乘。答。三乘教中说灵山秽土即净土。同一乘教中说花藏世界即娑婆秽土。亦三乘教中说。龙女往南方无垢世界一刹那顷成佛转法轮。同一乘教中说初发心时便成正觉等。复三乘教中说须弥摄芥子中大海水入一毛端。同一乘教中于一尘中含十方等说也。问。何三乘教说灵山秽土即名净土。答。法花经曰。常在灵鹫山（云云）意娑婆秽土唯在化身释迦非在自受用身也。而自受用身佛言我常在灵鹫山。明知灵山秽土即名净土云事。问。以何知尔乎。答。经下文云。众生见劫尽大火所烧时。我此土安隐（云云）若化身所居土者劫尽之时灭坏。而既我此土安稳（云云）明知是自受用身佛云事（自受用身者即是报身如来也）
    问。约八义意趣明一乘者。其八义者何。答。为引摄一类。二为任治诸余。三法等故。四无我等故。五解脱等故。六性不同故。七得二意乐故。八化者。由此八义意趣总三乘名一乘言也。问。为引摄一类等十义因摄论出。尔勘彼论正文说十义无说八义。尔物何云违论文约八义意趣明一乘。答。二意乐合为一者。第十究竟故约八义意趣云明一乘也。二意趣体同故合为一也。亦云第十究竟一乘显了一乘也。法无我等一乘密意一乘合举密意一乘限除显了一乘。所以云八义意趣也。问。何故初九一乘名密意一乘。后第十一乘名显了一乘。答。初九一乘对不定种姓人可成佛密意存三说一。所以云密意一乘。后第十一乘对三乘五性人就佛性平等皆成佛道理显了说一切皆成佛。所以云显了一乘也。问。约十义方便明一乘者何。答。一对三宝分别。二对四谛分别。三对二谛分别。四对有过无过分别。五对人及智分别。六对解了法分别。七对三乘小乘分别。八对大乘中乘小乘分别。九对世间出世间出出世间分别。十对譬喻分别也。且对三宝分别者。佛宝名一乘法宝僧宝名三乘言也。佛法同无尽。所以名一乘。法宝僧宝即不定。所以云三乘也。佛宝同别教一乘故云同无尽。法宝望佛宝劣。由僧宝胜。僧宝望僧宝劣。由余胜。所以云不定也。对四谛者。灭谛名一乘。余三谛名三乘云也。灭谛同无尽。所以名一乘。余三谛即不定。所以云三乘也。对二谛者。第一义谛名一乘。世俗谛名三乘也。第一义谛同无尽。所以名一乘。世俗谛即不定。所以名三乘也。对有过无过者。有过者有恐怖。无过者无恐怖。即有恐怖名三乘。无恐怖名一乘也。有恐怖不定故名三乘。无恐怖同无尽故名一乘也。谓有恐怖者未断尽烦恼人。无恐怖者烦恼已断尽人也。问。对人及智者。于人及智各有三种。若有人成就甚深法智。若有人成就随顺法智。及有人于甚深法让非是我所知法唯佛菩萨所知。约此三种智。成就初甚深智人名一乘。成就后二智人名三乘云也。成就初甚深智人同无尽。所以名一乘。成就随顺法智人及让于甚深法非此我所知法但佛菩萨所知人不定。所以名三乘。成就甚深法智者。初地以上位无漏智。成就随顺法智人者三贤位有漏智第三智十信位智也。对解了法者。无分别现量证真如名一乘。随文取义名三乘言也。无分别现量证真如同无尽。所以名一乘。随文取义即不定。所以名三乘也。对一乘三乘小乘分别者。同教一乘名。同无尽故。三乘小乘名三乘。即不定故。对大乘中乘小乘分别者。大乘名一乘。同无尽故。中乘小乘名三乘。不定故。对世间出世间出出世间者。出出世间名一乘。同无尽故。世间出世间名三乘。不定故。地前位名世间。从初地至于出七地名出世间。八地以上出出世间也。出世说出世故出出世（云云）对譬喻分别者。勇猛勤为作难为事之人王解髻中珠欤。名一乘。同无尽故。有人至亲友家醉酒而卧。亲友内衣里系无价宝珠等云设言。穷子与宝藏等云。名三乘。即不定故（无尽不定义准初方便可知之）问。尔此十义方便由何经论说。答。初五义由胜鬘经说。第六义由楞伽经说。第七义由梁摄论说。后三义由法花经说。问。何故三乘中说一乘名。答。引摄三乘人入一乘时。为令易信解三乘中说一乘名也。问。文云。依上诸义则三乘等并名一乘者心何。答。由上法相交参等七义总三乘名一乘云事结文也。
    问。文云。明三乘亦有三种者何。答。一者一乘三乘小乘名三乘。二者大乘中乘小乘名三乘也。第三段阙文章文不述。问。且一乘三乘小乘名三乘者。上既云一小乘三乘合为二乘。何今开一乘三乘小乘为三。答。章曰。此为显法本末故（云云）问。此意何。答。一乘为本三乘为末。亦三乘为本愚法小乘为末。为显此法本末开立三乘也。问。依何法开愚法小乘。答。文云。上开一乘下开愚法。故有三也（云云）文意三乘量中上开一乘下开愚法小乘。所以立三乘云也。问。何时开何时合。答。上一乘合三乘愚法合回心立二乘。今此三乘中开出一乘回心中开出愚法立三。所以五教引经文云。愚法二乘并在所引诸子中（云云）故知三乘外别有小乘。又曰。三车引诸子（云云）故知小乘外别有三乘。或云三人俱出至露地已更别授大白牛车（云云）故知三乘外别有一乘（云云）问。何以知愚法二乘在所引诸子中云事。答。文曰。以彼愚法约大乘终教以去并不名究竟出三界故（云云）意愚法小乘望终教以去。宗意不名究竟出三界故。犹在宅内。既在宅内。所以回心共教大乘。由其共教大乘更出宅故。愚法二乘在所引诸子中也。问。何故愚法小乘不名究竟出三界。答。文曰。以人执烦恼未拔故。但能摄伏而已（云云）意愚法二乘望回心二乘约烦恼障断九十八使未断百二十八使且断六识相应烦恼未断七识相应烦恼复伏现行未断种子但能摄伏事故。是等烦恼未断尽故。不名究竟出三界。回心二乘是等烦恼永断尽故。究竟出三界。问。尔其九十八种百二十八使者何。答。具如断障义所可知也。问。尔其六识相应烦恼七识相应烦恼者如何云尔。答。随顺前六识起烦恼名六识相应。前六识及第七末那相应起烦恼云七识相应烦恼。四阿含经中说六识未说第七第八二识。说九十八使未说百二十八使。所以云愚法二乘但断六识相应烦恼未断七识相应烦恼等。凡云八识相应烦恼。贪嗔痴三五识相应起。第六识强分别识故具起十烦恼。第七识但起四我痴我见我慢我爱。第八识无记故不起烦恼（具如五教下卷断惑章）问。何以知愚法二乘不名究竟出三界云事。答。五教引称问经论云。一切声闻辟支佛人不能如实修四无量。不能究竟断诸烦恼。但能摄伏一切烦恼故（云云）又法花经曰。汝等所得非真灭度（云云）复云。若不信此法。实得阿罗汉无有是处（云云）或大品经云。欲得阿罗汉等果者。当学般若波罗蜜（云云）以是等文知愚法二乘不名究竟出三界云事。问。何以此等文可知愚法二乘不名究竟出三界云事。答。一切声闻辟支佛人不能如实修四无量等者。谓一切声闻辟支佛者愚法二乘。四无量者自利利他行。意回心二乘所证四无量实。愚法二乘所证四无量假也。又汝等所得非真灭度者。谓汝等愚法二乘意。愚法二乘彼教中所说伏烦恼障现行。未说彼教中烦恼障种子不断。所以彼所证得涅槃非实涅槃也。又若不信此法得阿罗汉果无有是处者。回心二乘信受大乘法故易信一乘法。所以得阿罗汉果。愚法二乘未信受大乘法故难信一乘法。所以不能得实阿罗汉果。若不信此法花一乘得实阿罗汉果者无有是处言也。又当学般若波罗蜜者。谓般若波罗蜜者大乘也。意依共教大乘中说回心二乘教修行得实阿罗汉果。修行愚法二乘教非得实阿罗汉果。所以依共教大乘中说回心二乘教修行。彼可得实阿罗汉果言也。故以此文知愚法二乘不名究竟出三界云事。所以五教总释上所引经论文言。是故当知罗汉实义在大乘中（云云）问阿罗汉以实义云时在大乘中意阿。答。由大乘教得实阿罗汉果。非依愚法二乘四阿含教得实阿罗汉果也。四阿含说阿罗汉等果。假阿罗汉果非实言也。问。以经中愚法二乘并在所引诸子中指何经。
    答。指上所引弥勒所问经法花经大品经。问。尔其经中无说愚法二乘并在所引诸子中。何五教师引愚法二乘并在所引诸子中。答。是五教师得意引也。非经正文（正文如上所引）问。何故但不言愚法二乘在三界内云在所引诸子中。答。共教大乘教中说回心二乘教引愚法二乘合出三界故。其共教大乘教云能引。愚法二乘其教所引。可出宅故云在所引诸子中也。意共教大乘教名能引愚法二乘名所引言也。
    问。深密等经瑜伽等论说。第七识与四烦恼相应。第八识中持烦恼种子。是等烦恼断尽及得阿罗汉果。所以可云愚法二乘约大乘始教以去不名究竟出三界。何今云超始教约终教以去不名究竟出三界。答。今此总深密经瑜伽等论名终教者。始教非言终教以去。所以不相违。问。若尔何疏判般若深密等经说定性无性不成佛故摄始教。法花涅槃等经说定性无性成佛故摄终教。答。判始终二教五教与疏意别。问。何异。答。五教依空不空门判始终二教疏由成佛门判始终二教。今由空不空门总深密等经瑜伽等论摄终教。所以不相违。五教意深密经说三性真如不空道理故摄终教。般若经说诸法皆空道理故摄始教言也。疏意般若经说定性无性皆成佛故摄终教。深密经说空性无性不成佛故摄始教言也。问。阿罗汉以实义时在大乘中者。声闻等三藏唯具大乘中不具小乘中耶。答。小乘中不具。所以普超三昧经云。唯大乘中得有三。谓声闻藏缘觉藏菩萨藏。余二乘中则无此也（云云）问。三藏三地三乘同欤若异。答。名别体同。摄藏声闻缘觉菩萨教理行果故名三藏生生任持三乘出世果。为所依故以依义名三地。有运载义故名三乘。所以异体是即同。问。唯大乘中具三藏。小乘中不具者。何云疏约三乘有三种。一始别终同三乘谓。如小乘中说。又何同教门下文云。小乘中亦有三声闻法缘觉法及佛法乎。答。始别同三乘以义分三乘。小乘中有三种三乘开合云三乘。今此别别开三乘于大小乘中论具不具。所以不可为例（具准上可知之）问。文云。入大乘论亦同此说者心何。答。结普超三昧经文与入大乘论同云事也。问。法花经临门三车者。喻约法何。答。喻大乘中三藏即共教大乘。谓大乘中三藏者。声闻藏缘觉藏菩萨藏。若约喻羊鹿牛车即如次配普超三昧经中。若指教。般若深密等经。问。临门三车喻大乘中三乘。不喻愚法二乘。答。尔不喻。答。章曰。门外三车不过愚法。法花非小乘故（云云）意法花经既是大乘。何以大乘教中说临门三车可喻愚法小乘云也。问。愚法二乘所修断惑证理行与不愚法二乘所修行断惑理证行有何异。愚法二乘教不喻临门三车。答云。是大乘论与小乘论有多不同。问。其不同何。答。小乘教中说断九十八使。大乘教中说断百二十八使。又小乘教中说伏烦恼障碍不说断种子。大乘教中说断烦恼障种子（得者现行耳）又小乘教中不说分断所知障。大乘教中说分断所知障。又小乘教中不说有顿出离人。大乘教中说大顿出离人。或小乘中不说十烦恼俱迷四谛理。大乘中说十烦恼共惑四谛理。由是等不同愚法二乘断惑证理行不愚法二乘断惑证理行别云。所以愚法二乘教不喻临门三车。故章云。瑜伽声闻决择及杂集等论辨声闻等教行位果及断惑分齐与婆娑俱舍等不同者是事也（云云）问。此文意何。答。声闻决择者瑜伽中说声闻分决择分。杂集论对法论此等大乘论中说断惑证理。婆娑俱舍等小乘论中说断惑证理不同云也。问。文是故当知一乘三乘小乘分齐别者何。答。不共般若名一乘。共教般若名三乘。不共般若者不思议经即花严经也。般若者诸大乘经通名也。说皆智慧事故。三乘人俱不被教故云不共也。说重重无尽义故非二乘所知。所以名不思议经。智度论云。不思议经者即指花严。是所以知云尔。又智度论云。共者摩诃衍经及余方等经（云云）此文意。摩诃衍者汉云大乘方等者。是大乘经异名。即般若深密等经。三乘人共所被教故云共教。说三乘人智慧事故名般若。问。花严三乘人俱不被故名不共者。阿含等经亦一乘不共故名不共乎。答。尔无妨。所以章云。四阿含经亦名不共。以唯说愚法二乘教故（云云）问。于大乘有共小乘大乘不共小乘大乘。又约小乘有共大乘小乘不共大乘小乘乎。答。尔有也。不共小乘大乘者三外别教一乘。共小乘大乘者三乘中共教大乘也。共大乘小乘者回心二乘。不共大乘小乘者愚法二乘也。问。分一乘三乘小乘。章师得心分欤。若有所依论文乎。答。梁摄论云。善成立有三种。一小乘。二三乘。三一乘。第三一乘最居上故名善成立（云云）问。第三一乘最居上故名善成立者。又可列一乘三乘小乘。何列小乘三乘一乘。亦何五教列一乘三乘小乘。答。分一乘三乘小乘。疏有二门。一依本起末门。二摄末归本门。五教由依本起末门列一乘三乘。疏由摄末归本门列小乘三乘一乘也。或列教有从深列浅次第自浅列深次第。五教自深列浅。摄论从浅列深。所以不相违也。问。慈恩等师难五教师云。说大品等经时有三乘人闻说诸法皆空道理。如来一音声闻人悟四谛因果道理得声闻果。缘觉人悟十二缘起因果道理得缘觉果。菩萨解三性三无性唯识六度等因果道理得无上菩提果。所以三乘人如来一音别解各得自果。故有三乘云也。而何五教师如大品等经共集三乘众通说三乘法具获三乘益故云般若深密等经判三乘教难。何答乎。答。五教师返难云。说大品等经时。一音异解得小果故有三乘者。说花严时何不异解得小果乎。又说增一等时何不异解得大果乎（云云）问。此难意何。答。难意若说大品等时三乘人如来一音异解得三乘因果故有三乘者。说花严时一音异解有得二乘果人故可有三乘。亦说阿含等经时一音异解有得大乘果人故有三乘。尔物何说花严经时唯有得一乘果人无得二乘果人。复何说四阿含经时但有得小乘果人无得大乘果人。所以汝所难都不应道理。尔不可难言也。答。就五教师御意者可云。说花严经时大乘人得大乘果说阿含经时小乘人得小乘果说大品等经时三乘人具各得三乘自果言也。问。文是故当知三宗各别理疑也者。此文心何。答。一乘三乘小乘别事。决定一乘三乘小乘若同欤若异欤。不可更疑云也。问。若尔维摩经云。佛以一音演说法众生随类各得解等。以是文见。有三乘人一音异解各得三乘出世果理。答。彼说维摩经对三乘机欲令悟三乘人故三乘别悟。说花严等一乘教阿含等小乘教时非一音异解。所以不相违。问。章云。大乘中乘小乘为三乘者何。答云。此有三义。一者三外一乘三中大乘合为大乘。愚法缘觉回心缘觉合为中乘。愚法声闻回心合为小乘。所以五教云。融一乘同大乘合愚法同小乘故唯三也（云云）二者上除一乘下除愚法小乘。三乘中三中大乘即名大乘。回心缘觉名中乘。回心声闻名小乘。所以章云。大乘中自有三乘（云云）三者除一乘三乘愚法小乘中佛法名大乘。缘觉名中乘。声闻名小乘。所以章云。小乘中有三。如小论中有声闻法缘觉法及佛法。此中佛法但慈悲爱行等异于二乘故（云云）问。小乘中无修大乘行得大乘果。尔何云小乘中有佛法。答。虽无小乘中修大乘行得大乘果人。四谛因果道理之上□修慈悲爱行等行。亦三无数劫外别百劫修相好业成应果。何所以彼小乘教中所名号今出同教种处假名大乘中乘小乘。所以云小乘中有佛法。问。小论者何等论。答。谓小论者婆娑俱舍等论。慈悲爱行等行者。小乘中有相似菩萨修大慈大悲行云也。问。尔小乘人三身中何身名自果佛身。答。彼小乘人修小乘教中说慈悲爱行等行菩提树下而成丈六释迦。是则自果佛身。执从此外更亦无佛身。所以云小乘中有佛法也。问。上明三乘有三种云。释第一第二段了。第三段章文释不述者何云事。答。是云。有先德二传也。有人云写章人写漏。所云第三段阙也。有人云。第三段释者非。何者释第二段之中第三段有二释。一近则第二段中第三段。二远即初明三乘有三种云中第三段也。谓第二段中第三段者云小乘中亦有三。如小乘中说。是所以云第二段阙者非也。
    问。四明四乘有三种者何。答。一者三外一乘三中大乘愚法回心缘觉并声闻云四乘。所以章云。开一异三合二声闻故（云云）问。若尔何云合二声闻故不云合二缘觉故。答。举声闻影略缘觉。准可知。所以更不说二者一乘三乘小乘人天之四乘。问。其三乘等者何。答。三中大乘回心二乘云三乘。为提谓等五百商人说三归五戒教云人天等。所以章云。此总开也（云云）意上说出世间不说世间。今此世间出世间出出世间总开言也。谓人者人三洲不入北洲。天者欲界六天色界十八天不入无色界。三者三乘与人天云四乘。谓三乘者。一乘与大乘合为一。愚法回心缘觉为一。愚法回心声闻为一。菩萨乘独觉乘声闻而云三乘。所以章云。准上可知之。
    五明同教五乘亦有三种。一者一乘三乘小乘云五乘。谓三乘者三中大乘回心缘觉回心声闻云三乘。二者三乘与人天云五乘。谓三乘者三外一乘三中大乘合为一。回心二乘为一。愚法二乘为一。云三乘。三者佛乘与二乘天及梵云五乘。谓佛乘者一乘合佛乘。愚法二乘回心二乘唯除人。故先耳。六者同教无量乘者。一切法门也。此非五教师私意。有所依文也。所以花严经入法界品云。于一世界中闻说一乘音或二三四五乃至无量乘（云云）约同教有三义。一三乘同一乘故名同教。二一乘同三乘故名同教。三三乘人共所被教故名同教。初二以相似义名同教。后一以共义名同教云。上诸同教义不过此三义。问。此三义意何。答。三乘同一乘故名同教者。三乘同教。若指教。梵网经等。一乘法说交三乘法故。以相似义名同教。一乘同三乘故名同教者。一乘同教也。若指教花严经。三乘法说交一乘法故。以相似义名同教。三乘人共所被教故名同教者。三乘人同闻深密经各得出世益。故深密经名三乘同教也。三乘人共闻说法花经悟唯一无二道理同得一乘果。故法花经名一乘同教也（具如上云云）。
    问。融本末门意何。答。本者一乘。末者三乘云。是一乘三乘有二门。一泯权归实门。二揽实成权门。依此二门显一乘三乘体无二。融本末门意。问。一乘三乘权实既别。何云体无二。答。泯权归实门心乍有三乘体即一乘言也。揽实成权门心乍在一乘体即三乘言也。所以章云体无二同一法界也。意一乘法三乘法皆同以一法界真如理为体。所以乍在三乘体即一乘。乍在一乘体即三乘言也。问。一乘三乘同以一法界真如理为体者。何云三乘权一乘实立四乘。答。章云。义门别故权实恒殊。理遍通故全体无二（云云）意以一乘法三乘法同以一法界真如理为体义平等一味而体无二。以于一佛乘分别为三乘人说三乘义一乘三乘差别而非无权实。所以云三乘外别有一乘立四乘言也。故章云。即不坏权而即泯故。三乘即一而不碍三。即不异实而即权故。一乘即三乘而不碍一（云云）
    问。一乘即三乘。三乘即一乘云时。一乘与三乘如牛角常双可有。尔物何云舍三乘权回入一乘实。答。章云。三乘即一。虽具存坏。竟必有尽。一乘即三。虽具隐显终恒无尽（云云）文意者。三乘人回入一乘成佛时。三乘一乘因故无三乘法。所以云三乘竟有尽。回入三乘无为三乘果道理。所以云一乘终无尽。故章云。权起必一向赖于实。是故揽实实不失。实显未必一向赖于权。故泯权权不立（云云）问。若尔可云一乘即三乘耳。何云三乘即一乘。答。三乘人回入一乘时。三乘法无其体。而于一佛乘分别说三乘时。一乘三乘相并存。何不云三乘即一乘。譬水随风缘为波。风止时无波相。而随风缘水波并起。何云水即波不云波即水。如是三乘即一乘云事亦尔也。问。约一乘三乘四句分别何。答。或唯一乘而非三乘。对普贤等大机说一乘法故。即别教一乘。或唯三乘而非一乘。对三乘机说三乘教故。即共教大乘。或一乘亦三乘。俱有初说三乘后说一乘故。即同教一乘。或非一乘三乘。望上果海时言亡虑绝故不可分别一乘三乘。所以章云。此四义中随于一门皆收法体（云云）意四句互相摄云也。问。一乘法摄三乘法云事可然。何云三乘法摄一乘法。答。三乘法中自一乘法从本有。而彼三乘人不知三乘法中有一乘法法体自相融。何句一法而有释。所以云三乘法摄一乘法。故章云。如三乘等教以不知一故（云云）问。约水与波四句分别方何。答。或水而非波故。或波而非水。以水摄波故。或水波并现故。或非水非波。互夺不同故。问。互夺不同故云意何。答。但云水时无波相。唯云波时无水体。所以互夺不同也。
    问。文云。余释乘名体等并如别处说者。此文意何。答。上别教门以十差别门释一乘与三乘别。今此同教门说一乘二乘三乘。虽明一乘同教三乘同教未释乘名体。释乘名体等具如起信论疏并广疏中释云也。起信论疏云。大者当体为名包含为义。就喻为名运载为功。用体合举故名大乘等也（云云）文意者。大者真如三大。即体大相大用大。此三大广大甚深包摄世间出世间善因果故包含为义。譬如世间车能乘所乘乘所至处具此三为运载。真如三大亦尔。能乘所乘乘所至处三具处运载。所以名大乘也。问。何云能乘所乘乘所至处。答。约本觉佛性有三位。即一自性住佛姓。二引出佛性。三至得果佛性。即配能乘所乘乘所至处。问。何云自性住佛性等。答。本觉智名自性住佛性。即从无始在有情身中真如理。始觉智名引出佛性。即依本觉智所修显始觉无漏智。佛果位云至得佛性。问。约始觉智有几种。答。有三种。即一相似觉。三贤位起始觉智也。二随分觉。自初地至于第十地起始觉智也。三究竟觉。佛果位起始觉智也。即初二引出佛性。后一至得果佛性也。问。何以知自性住佛性名所乘云事。答。起信论云。一切诸佛本所乘故。一切菩萨皆乘此法到如来地故。以谓一切诸佛本所乘故皆乘此法者自性住佛性。一切菩萨者引出佛性。到如来地故者至得果佛性也。问。大乘者尔也。一乘者何乎。答。一乘者汉语。梵云翳迦衍。乘体无二故名一乘也。问。本觉智名佛果。若始觉知名佛果。答。起信论疏云。以始觉者即同本觉（云云）意依本觉有始觉。依不觉有始觉。本觉成不觉不觉成始觉。始觉同本觉同本觉故无不觉。无不觉故无始觉。无始觉故无本觉。无本觉故平等。平等而言亡虑绝。此故佛果圆融肃焉而无住处言也（不觉者无明也。具如起信论疏）问。宗调度章疏中一乘名义如何释乎。答。指事中引元晓师释云。所乘法略有四种。一谓一乘理一乘教一乘因一乘果。如是四法更互相应俱运一人令到萨般若。故此四法名一乘。譬如四马更相应俱作一运。故说四马名一乘（云云）
    问。瑜伽论所论说四车与五教所说四车若同异欤。反问。先瑜伽四车者何。反答。鹿牛马象是彼瑜伽论所说四车也。答。指事云。所喻虽异义意无别。故取为证（云云）问。所喻别者意何。答。指事引瑜伽第四十六云。作四车喻。大乘中地前地上位所见别开云四车者。一鹿喻。声闻最劣故。与此不同。此中取居山故独觉喻。二牛喻。独觉胜声闻故。三马喻。地前所见菩萨胜上二故。亦喻涅槃四象喻。地上所见涅槃以最胜故（云云）
    问。法相师对花严师立量云。汝所执大白牛车应是权。得乘之名故。如羊鹿车立时。差何过可遮。答。付相符过阙无同喻过所立不成过遮。问。尔其等过有方何。
    答。今敌论者宗。一乘融摄三乘许权。尔物今不置简别言。但立汝大白牛车云权。有相符过。又二乘融摄一乘许实。尔物亦不安简别立一同喻。如羊鹿车。有阙无同喻。故不成所立。所以有所立不成过。问。何故但不立大白牛车可权。必加汝执言。答。大白牛车实云事。但立敌论者宗不立立论者宗。尔物不加汝执言唯立大白牛车应权。有自所别不成过。今遮此过而加汝执言也。
    问。何言自所别不成过。答。佛法对外人立量云。我应无。不可得故。如龟毛等立时。立者佛法不许我尔物有法举我见。立者自不成所别我。所以有自所别不成过。是即自所别不成过。本作法如此。立者宗不许大白牛车云实事。尔物有法举大白牛车。见立者自不成所别大白牛车。所以有自所别不成过。问。何云相符过。
    答。眼见色声所闻青莲花香立等。是相符本作法。如此敌者宗。一乘融摄三乘大白牛车许权。尔物云尔人立大白牛车权有相符之过也。问。何云无同喻过所立不成过。答。声应常无质碍故。如觉立。是所立不成本作法。问。尔是有所立不成过方何。答。觉无质碍而无常物。尔立声应常如觉阙无同喻。无同喻故不作所立常宗。所以有所立不成过。如是敌者宗三乘融摄三乘羊鹿二车许实。尔立大白牛车应权如羊鹿车。阙无同喻故不成所立应权云宗。所以有所立不成过也。问。法相师亦立量云。汝所执大白牛车除余应是权。得云乘名故。除余如羊鹿车立时。有何过。答。有不定过。问。有方何。答。若如羊鹿车耶。得乘名故。大白牛车是权。若许如三中牛车耶。得乘名故。大白牛车是实。问。何故唯不云如三中牛车耶大白牛车是实矣。而必云许如三中牛车耶。答。立者宗许如三中牛车大白牛车是实云也。问。尔量此许简别遮何过。答。遮违宗过。问。何遮。答。敌者宗不许三中牛车实。尔物唯如三中牛车耶大白牛是实矣者。有违宗咎。今为遮此过而安许简别。问。本量云宗除余云喻除余言遮何咎。答。宗安除余言遮相符过。喻安除余言遮所立不成过也。问。何以除余简别遮相符过所立不成过。答。敌者宗融摄三乘一乘许权。尔不简别立大白牛应权。有相符过。所以今除敌者融摄三乘许权大白牛车云大白牛车应权而云除余应权故。以除余简别简相符。又敌者宗融摄一乘三乘许实。尔不简别立如羊鹿车。有阙无同喻所立不成过。所以今除敌者融摄一乘许实羊鹿车云如羊鹿车。而云除余如羊鹿车故。以除余简别所立不成。问。法相师亦立量云。汝所报大白牛车是应非实。两极成车所不摄故。如龟毛等。是量付何过可遮。答。付不定过遮。问。不定过有方何。答。若如龟毛等耶。两俱极成车所不摄故。我大白牛车非实矣。若如色等耶。两俱极成车所不摄故。我大白牛车是实矣。问。此不定有违宗咎所以不成咎。反问。先其有违宗过方何。反答。诸圣教中云。色等诸法非有似有。如幻假有说。不说实有。尔违圣教云如色等实矣。有违教咎。答。圣教中说色等诸法如幻假有。望真如理性说事。望遍计所执云时。圣教中色等诸法皆实有说。望是云如色等实。所以犹有不定尽也。
    问。付第二比量。三中牛车分异品见立者自分。尔因明道理自不定。于他比量不成过。尔物云许如三中牛车。得乘名故。大白牛车是实。付不定过所以不成过。答。其就疏意然耳。今纂要意。而自不定为他比量成过。所以纂要云。就他破他。于他及共自不定皆为过（云云）问。先何云自不定他不定共不定。答。以见立者自分异品法作不定云自不定。以敌者他分异品法作不定云他不定。以见立敌分异品法作不定云共不定也。
    问。法相师亦立量云。汝执大白牛车是应权者。随一摄故。如羊鹿二车立时。付何过可遮。答。有相符过所立不成过。问。有方何。答。准前可知之（相符过亦立已成过也）
    问。法相师亦立量云。汝执第四车是应非实。非两俱极成车故。如龟毛等立时。付何过可遮。答。有不定过。问。有方何。答。为如龟毛等。非两俱极成车故。我第四车非实矣。若如外宗神我自性。非两俱极成车故。我第四车是实矣。
    问。有人能别中置简别。汝执第四车应非实车。非两俱极成车故。如龟毛等立时。犹有不定过耶。答。是犹有不定过。问。有方何。答。如龟毛等。非两俱极成车故。我第四车非实矣。若如许三中牛车非两俱极成车故。我第四车是实矣。问。若于此量分宗因喻方何。答。且就初重者。大白牛车应权者宗。得乘名故者因。如羊鹿二车者喻也。宗因喻亦名三支。即宗支因支喻支也。约宗在有法法所别能别前际后际。约喻有同喻异喻也。
    问。何云有法法等。答。且就九句中第二句正因因物者。声是应无常所作性故。同喻如瓶。异喻如虚空立时。声者是有法。亦名能别。复名前际。应无常者是法。亦名能别。复名后际也。问。尔此宗因喻有几过。答。有宗九过因十四过喻十过（同喻五异喻五）总云。三十三过也。
    问。此花严经深密经中三时妙智经中三时之中摄何时乎。答。此二经三时中不摄。深密经三时。阿含等经初时摄。般若等经第二时摄。深密等经第三摄。是即戒贤论师所立三时教也（法相师也）
    妙智经三时者。阿含等经摄初时。深密等经摄第二时。般若等经摄第三时。是即智光论师所立三时教也（三论师也。妙智经在天竺未翻经也）
    今花严师此三时外别立第四教摄法花涅槃花严胜鬘等一乘教也。
    问。今花严师所立四时教者何。答。深密经初时教妙智经初时教合云初时。深密经第二时教云第二时教。深密教第二时妙智经第二时合云第三时法。法花涅槃般若花严等经云第四时也。问。般若经深密经第二时教也。而何今宗意摄第四时教乎。答。深密经第二时教收地前菩萨。施惠江边说般若也。不云六百卷般若及花严法花等般若也。问。施惠江边般若与六百卷般若何有异乎。答。施惠江边般若一向说诸法皆空道理不说唯一无二。所以异也。问。何故般若经第四时教乎。答。定性二乘成佛说故摄第四时教也（具可勘广疏料简也）

此私记三卷之中所要略抄
天历年中大法师增春御释
延宝七戊未三月十二日一校了
宝性院问津
于时天保十一子年三月二十四日夜四时
写之毕沙门龙珠理海（花押）
但此私记一卷秘珍之书也。他见不可及

华严一乘义私记
