No. 2372 天台真言二宗同异章



    二宗同异者两家诤论也。高野和上云一乘宗劣。睿山大师判二教义齐。他家意趣如十住心等。山门义势如教时义等。学者各把掌中立破皆明眼前。山家门人谁敢违者。而今天台末学之中。或云。法华宗犹不及秘教此乃不知宗源。不辨文理者也。今为断后辈之迷执。重钞集先德之所述。文治四年冬十二月。睿山沙门证真。因同朋劝。聊以草之。将明此义。略开二门。一立文理。二遮外难。初文理者。其意虽多。略寄四一。教行人理二宗不别。
    第一明教同者。略出七同。一者二宗同明一佛乘。故金刚顶经说三摩地法云。演说如来三密门金刚一乘甚深教。义释第八云。诸佛说法原其旨趣不出四宗。所谓阿阿暗恶也。阿字门故一切众生本有佛知见性。如来以种种因缘。为彼净除眼瞙。使开明故。法华第一句云。开佛知见使得清净即是净菩提心也（乃至以示悟人配下三字亦尔）第四云。成辨大事因缘。所谓开示悟入如来知见。故经中会意言之。又云。此中开示与法华义同。第二云。心续生之相诸佛大秘密。外道不能知。法华药草喻品意在于此。第七云。经云时释迦牟尼佛入于宝处三昧。说自心及眷属真言者。同法华经化城喻品。此中当广说之。第三云。以一道成佛如法华广说。第四释降三世云。时五股印。首戴冠。而在风轮。即法华经诸有所作皆为佛知见意也。守护章云。贞观以后。日照实叉难陀流志金刚智善无畏不空般若等三藏所传一乘正义。皆符天台义门（已上诸文并抄）。
    二者二经同名秘密藏。故法华云。当知是妙法诸佛之秘要。又云。一切知来秘要之藏。又云。如来秘密神通之力。法华论列十七名。第八名一切诸佛秘密处。天台法华玄云。秘密奥藏为妙。苏悉地疏云。教有二种。一显示教。谓阿含深等诸三乘教也。二秘密教。谓华严维般法华涅槃等也。秘密教亦有二。一唯理秘密教。谓华严等唯说圆融不说三密行故。二事理俱密教。谓大日金刚顶等说圆融不二。亦说三说密行故私云。若天台判教有二。一者四教相望。三教为粗。圆教为妙。故诸大乘有妙有粗。二者五味相望四味为粗。虽有圆妙以兼权教故总为粗。唯以法华纯国妙。准应云四教相望。故诸大乘亦名秘密。圆是密故。若约五味。唯以法华为秘密耳。高丽觉苑师在昆疏演密抄云。显者五性三乘是也。密者总持秘藏是也。此量面受善无畏三藏演秘密宗。彼亦于显教不取一乘也。
    三者二经同是圆教。故演密抄云。今神变显与此大同圆教所摄。又云。问。华严般若劣于如来秘藏耶。答。此乃宗果是同。但显秘为异。前约教相圆极。摄诸了义。后约威灵光验。属以秘宗。复何疑哉他家以圆教佛果。为秘密因分。即违此文。菩提心善云。法华与真言同是超八圆教。
    四者二经同是醍醐味。故六波密经以三藏及般叵为前四味。以陀罗尼秘藏为醍醐味。涅槃经中以诸经为前四味。以法华涅槃为醍醐味。德圆和尚遗唐疑问云。大日经五时中何时摄。四教中何教摄耶。为是法华前后说耶。宗ＸＴ决云。义推可属第五时摄。纯谈圆教无兼等故。四教中是圆教彼经云。举足下足比提印契语言无非真言。又云。从佛至于蝎虫等。无非昆卢遮那法界。等便同圆门一色一香无非中道。所以一行禅师全用圆义。释经文也。
    五者二宗同依智论等。故大日经疏释。彼宗义。但依龙树智论释义。亦以中论中道为本。义释云。龙树阿阇梨中道正观无生义成天台亦尔。岂可不同耶。
    六者二宗同明界外义。故菩提心论云。若定性者难可发生。要待劫限满方发生寂定性也。
    七者真言祖师依天台。故山家依凭集云。真言宗沙门一行。依天台义造大日经疏教时义云。义释是无畏说一行记说云。此经本地身即是法华最深秘处。智俨温古治定亦同。法全亦云。经义同。而海和尚违众师义。于诸大乘辄判浅深果位高下难矣。又云。一行和上元是天台一行三昧禅师。能得天台圆满宗趣。故凡所说文言义理动合天台。
    如此诸义既同。岂可二宗是异耶。故传教大师上表云。真言止观其旨一故。于一山弘两宗讲演法华仪（智证大师）以真言门释法华云。为救世人迷教。诤言法华所诠永异秘宗。破法趣向三恶道中兜率僧都池上阿阇梨等诸先德皆云。真言教行同天台义。今世末学何故违背将坠恶道耶。五大院教时诤云。天台四教开十六门摄一切宗。三藏有门摄俱舍论。空门摄成实论藏通昆尼摄四分律。通教有门摄唯识论。别教有四摄华严宗。别教空门摄三论计。圆教空门摄禅门传。圆教有门摄真言教。宗宗义理门各会。
    第二明同者。略出五同。一者秘教观门同法华。故义释第八云。入阿字门即是昆卢遮那本地身也。如自观心实相诸法亦然。是故诸法皆悉甚深。唯佛与佛有证之。故法华云。诸佛两足尊知法常无性。佛种从缘起。是故说一乘。统论彼经深趣。在斯一偈也。又云。观行心中见佛真实加持身。故法华明深解相则为见佛常在耆阇崛山也。
    二者同明中道三观行。故义释第二云。中道正观即是心佛显现。故曰。正等觉句。又即空即假即中故曰如实遍知。又第一释方便为究竟云。以中智观之。又云。方便波罗蜜满足即是究竟不思议中道。又第七释佛造昆俱胝汝住云。然此大悲仇怒剂至中道亦当止息。故佛告言姐妹汝住也。如此等文并以中道名道名为究竟。而他家云。中道唯初心者违诸文也。演密抄云。持明藏世修学者。但守文失意。多存有相。罕契中道授决集云。谬诵真言。不会一心妙趣。恐不及于历别之人。不证妙理。
    三者同明心成佛行故义释云。供养自心如来。证自心菩提此同天台观心。彼云。观己心高广。叩无穷圣应教时义云。圆人初心事理具足。此义的与此宗意同。
    四者同明速疾成佛行。故无量义云。即于是身得无生忍。天台云。一生超登十地。义释云。现身证十地波罗蜜。
    五者同明即明成佛义。故法华龙女即身成佛。真言亦同。
    第三明人同者。一者同明久远成佛果。故义释云。此经是法王秘宝。不妄示卑贱之人。如释迦四十余年殷勤三请方说妙法莲华。今此本地之身是妙法莲华最深秘密处故。寿量品云。常在灵鹫山及余诸住处。即此宗瑜伽之意金刚顶疏云。今经顿成法华久成。虽有傍正二佛不异。故故与善寺阿阇梨云。法华久远成佛。只是此经昆卢遮那。不可异解。
    二者同名昆卢遮那佛。故观经云。释迦牟尼名昆卢遮那。大日经云。昆遮那。又云。释迦牟尼入宝处三昧德圆和上遗唐疑问云。观经云。释迦名遮那。法华文句云。释迦叶那乃是名非异体义。玄义云。三佛不一不异。今天台门人依上文。云那释迦同体同名。又大日经云。华台大日。初门。释迦。疏云。遮那法门眷属为第一。释迦生身眷属为第二。今真言宗人依上文云。法华佛为劣。大日经遮那为胜。此义云。宗源和尚决云。释迦遮那一体异名也。只赴缘以假示。实中无边。只一体之差别。不识差别之一体。大日为胜。释迦劣者。大中平等之体理。仍违经文。大日经云。愿大牟尼说。观经云。释迦名遮那。华严云。或名释迦。或名遮那（云云略抄）授决集云。大日即释迦。释迦即大日。遍一切处本来常无始无终。若不然者非法华实相妙极之旨。私云。色了佛。灵山应佛。于圆即是实相法身。故彼此佛同是法身。彼报应者非宗正意也。
    三者同明佛果是中道。故理趣释云。金刚大空智处加持者。表如来于中道。又释金刚手。抽掷五智金刚杵唱ＫＲ字字即契中道私云。此等诸文并以中道为果佛。而他家云中道是初心者。即违之也。
    四者秘教佛德同天台。故义释第十四云。普贤是菩提心。文珠是慧。弥勒是慈。此菩提心即是大日。不离大日而有菩提心也当知。准说之万德皆尔。犹如天台法身般若解脱。
    第四明理同者。同明中道为极理故。义释第一云。彼言诸法实相者。即是此经心之实相。又云。一切字门不可得者即中道也。五佛顶经云。一字佛顶于诸经中。说为中道。一乘真如实相佛性等名。皆是一字佛顶异名（他家云中道是初心。违此等文也）金刚顶疏云。若深达者。一切语言无非念诵。一切语言真如法体。故法华云。皆与实相不相违背。治世语言皆顺正法即此义也。菩提心义云。一色一香无非中道。色麈法界皆作佛事。尤合此宗。
    大文第二遮外难者。亦约四一以为问答。
    第一遮教同难者。问。高野十住心论十住心中第八如实知自心为天台宗。第九极无自性心是华严宗。第十秘密庄严心为真言宗。次第展转前劣后胜。师释第八心云。大日经云。如宝知自（乃至广引经文）此净菩提心门。名初法明道。于诸显教究竟。望真言门是则初门。龙猛说。如是一心无明边域非明分位此义云何。答。教时义云。有五失。故不用十住心次第。一者违大日经及义释失。义释云。此经横统一切佛教。如说唯蕴无我摄小乘。如说观蕴阿赖耶觉心不生。摄诸经八识三性三无性义。如说极无自性心。摄华严般若。如说如实知自心。则佛性一乘如来秘藏。今海和上多违此文。经中观蕴阿赖耶乃至觉心不生等文。义释以为一种阿阇梨。亦八识等。此法相宗所用经论。而海和上以观蕴阿赖耶摄法相宗。以心不生摄三论宗经中所谓空性乃至极无自性心等文。义释以为一种阿阇梨。亦摄华严槃若。此中华严是华严宗。般若是三论宗。而海和上以所谓空性等文为天台宗以自性一句为华严宗。经中亦云。一切智智菩提心为因。大悲为根方便为究竟。云何菩提知有自心之文。义释以为十重。深行阿阇梨亦摄佛性一乘如来秘藏。此中佛性即槃经。一乘即法华经。秘藏即真言。而海和上如实知自心等文。下所谓空性等文为天台宗。安华严下。乃至二者违金刚顶经失。金刚顶经五相成佛自心彼流出。三千十七尊成至金刚界。是真言宗果佛。而海和上引五相成佛。为华严宗初心成佛因也。三者违守护经失。彼经说五相成佛同金刚顶经。而海和上以彼经文。入极无自性心为华严宗。四者违菩提心论失。论有三门所。所谓行愿胜义三摩地也。行愿者一切行愿也。胜义者心性空寂。同大日经守护经圆菩提心自性皆空。同虚空无相文。三摩地者。同金刚顶经三十七尊。及心地观五相成佛。及以般若十六空法华开示悟入。金刚顶经五相成身。而海和上以五相成身为华严宗。以菩提心论三摩地门为真言宗。亦以大日菩提心自性皆空入之文为天台宗。五者违众师失。义释云。此经本地身即是法秘处。智俨温古治定亦同。苏悉地疏述师说云。秘密教一乘是也。金刚顶疏述师说云。法华久成。此经顿成实一佛（已上教时义文略抄）。
    问。真言教是在色界顶报佛所说。据深秘意即是法身自受用说。法华是应身说。云何得同哉。答。在色界面是也受用。天台判为别教教主。真言密意即是法身。灵山释迦是生身佛。圆教实意亦是法身。其报应者只是初门。门虽不同。法身有别。故天台云。丈六即是昆卢遮那。若据入远实成。常在灵山亦是自受用。故妙乐云。当知。法华报佛所说。例如华严是报佛说佛说。法华是应身说。不以报应判经经胜劣。故妙乐云。二处会主虽即释迦舍那不同。但是衣璎少珠。内身不别。若以报佛说为胜者。应云华严胜法华经。唐决云。释迦遮那一体异名（具如上引）。教时义云。真言大日以他受用为门。开显内证释迦住变化身为门。开显内证。菩提心义云。色顶成佛者是别教义。故知金刚顶经一会别因果入圆因果。
    问。入实处虽同法身。若据初门门报应优劣。答。法华说一乘会诸人入实。故在同居以应身说。真言演三密说如来自证。故在色界顶以报身说。彼此二宗不能报应为真佛。故不可以报应判宗胜劣也。问。天台教门无三密说。不说真言及手印等。岂可是同耶。答。泥洹真法宝。众生以种种门入。印咒只是入理之门。门虽不谈理不别。
    问。真言是诸佛密语。一一文字皆含万德。故诵持者灵验殊胜。密印亦是诸佛身密。故印印物亦有神验。既阙此事宁非劣耶。答。大乘皆是诸佛秘藏实相印也。而化赴机设教不同。或显密。各有利益故。诵诸经亦有灵验。虽有印咒不必有益。譬如治病或用针灸。或用咒禁。或用假想各有其验。今真言者是佛家之咒禁法必受其师。不显露之。亦有禁忌。佛法真言例亦如是。若天台宗唯用观心。义同假想。亦用礼忏义同针。或时亦用咒禁。如止观中诵咒治方。或时亦用手印。亦如止观用金刚刀治鬼魔等。但此等事不为正行。若行若。利根人唯用无盯观念若钝根人兼助有相方便。故天台云。理观虽胜。若钝根人不兼有相不能入理。利人但用理观入理（出净名疏）今末代人其根钝。故三密行有相方便最堪今世行者要也。
    问。何以得如真言是相方便哉。答。大日经云。甚深无相法慧所。不堪为应彼等故。兼破有相说。教时义云。有相者印真言也。亦如义释。
    问。苏悉地疏云。彼华严等虽俱为密。未尽如来秘密之旨。故异真言究尽如来事理俱密若尔者二宗其义不同云。答。法华等经。虽谈理密未胆事密。故云别也。手印。真言皆是如来甚深秘密。诸教不明故云未尽。今言。山者论其实理。若身口密等只是入理门。其入理门一经一宗尚有多门。况于二宗耶。如善财入法界中。或水。或火。或沙。或字皆破无明入深境界。今真言宗即是字门入深境界。亦如天台随自意三昧行坐语默作作。皆以观察为实相门。今真言宗即是语门入实相义也。    问。菩提心义中。三教为下。圆为中。真言为上如何可得意哉。答。具谈三密故且为上。不论实理之胜劣也。余文以真言为胜。准例例可知。若论理实。天台真言二圆下别。故教时诤云。圆教有门摄真言宗。圆教空门摄达磨宗私云。达磨宗者是天台四种三昧中常坐一行三昧也。真言宗者是第四非行非坐三昧也。真言宗者是第四非行非坐三昧摄诸经行法。岂可不摄真言行耶。如请观音七佛八菩萨真言行等皆摄之故。若云必以佛咒胜者。天台四种三昧中应云方等三昧请观音等。胜法华三昧也。若云手印秘殊胜者。应云有相行胜无相行也。
    问。常云法华是显教。如何为密同真言耶。又天台。法华是显露非秘密如何。答。若据显了无密语者。法华是显。若以圆理为秘密是秘密教。泛论秘密者更有多义。一是秘密同听异闻（天台云。法华非秘密者据此说也）二佛密意不义说。三者甚深秘密藏也。四者对非机人不显说。之后二秘密是真言教也。
    问。他家云。六波罗蜜经云。契经如乳总持门如醍醐。今依此文总持称醍醐。振旦人师诤资醍醐各名自宗此义云何。答。法华涅槃为醍醐者出涅槃经。不依六波罗蜜经。岂可云盗。既同喻醍醐。故二经是同。如上已说也。
    问。或云。一行禅师是天台门人。故大日经疏依天台义。故不可以彼疏证二宗同也。此义云何。答。真言三藏无畏不空等虽译其经。不释其义。而一行和尚面受善无畏三藏。传真言义。制大日经疏。故真言宗以义释为本文。以一行为祖师。岂  彼疏既失本宗。又高野所传二十卷疏。亦同义释。同天台义。高丽觉苑而受无畏。非天台人亦作此释。又睿山大师本学法相。弘法大师本学三论。并无本执以同密宗。故知。一行同天台者同于可同。不依本执也。
    第二遮行同难者。问。若云法华亦明即身成佛行者。菩提心论云。唯真言法中即身成佛。故是说三摩地。论诸教中阙而不书三摩地法者。谓手印真言五相成身三密行也。故知。法华无即身成佛义也云何。答。唯者此也。意云。此真言法中有即身成佛。故是说三摩地法。此三摩地于教中阙而不书耳。指三密行故云阙也。非谓余经无即身义。准例应云唯法华中即身成佛。故说圆观。此圆顿于诸教中阙而不书。指前三教耳。又菩提心义有两解。
    问。龙女即身成佛。天台判为初住。岂同真言即身大日耶。答。此如别阐。
    问。苏悉地经等明修三密细行重重。破障加持就物得三种悉地成。持明仙飞腾虚空。长寿久住。诣十方净土。待三会说法。于天台行都无此事。岂可同耶。答。大圣说教赴机宜。若求长生而修道者。即说仙方。如真言教。若但求断惑证理。唯说观行。如余教说。天台宗意。五悉五法以为方便。十境十乘以为正观。现身即证五品六根。或证无生。现身成佛利益众生以为所期。若论细行重重破障。望苏悉地互有存没也。
    问。教时义云。圆教人但见随分大日。未知法界曼荼罗中边本末即知。天台行劣真言真言哉。答。圆教只就释迦一化以明观行。故云一分。真言即就色顶大日。报土一界摄一切界。哉云本末。此乃门理性三密。相海乃至具三千性相岂阙本末哉。    问。真言教明三部五部。部主部母明王明妃。都法别不诸尊行法。于天台宗都无此事。岂不异哉。答。众生感应随时显晦。上代根利唯用观行。末代根钝委明细行。众圣与力能化一人。故真言教末代方兴。如开铁塔于南天。传金刚于东土。皆在偈末。故真言教宜今世也。又末世中亦机不同。如唐朝今时多好达磨宗。于日域今人亦有行不同。
    问。真言行者得受灌顶现身即入大日尊位。于天台教都无此事云何。答。此等皆是寄事胆理。说于众等觉人觉之相也。由三密加持。观行冥成生在佛家。故胜常人。显教唯明理观。己心即是遮那。由实相印亦冥成佛身也。于灌顶中。秘密灌顶不假支分。但观身分。义同之也。义释云。佛意言甚深法相不可直宣说。故以方便力寄此曼荼罗具缘支分。令初业者摄心有地蒙佛加持住于无相。又云。金錍明镜轮商佉等者。凡秘密宗中皆ＹＴ因缘事相。以喻深旨。又云。然此经宗种种具支方便。皆随世俗由此因缘得一切智。智世谛为因。真谛为果。
    问。真言行中有护护摩法。以般若智火烧烦恼薪。增示威验。于诸行中灵验殊胜。天台行法都无此事云何。答。此亦如向有相方便。钝人寄事观理为便。故佛在世及正法中则无燃火得道之人。亦是一种得道之门。亦是一种得道之门。如胜热婆罗门投火行也。
    问。真言行者于坛上安铃杵羯磨线ＸＧ撅等。各有ＭＨ帜。法验速成。天台行中全无此事云何。答。此亦寄事。如上所引义释中说。又寄呈观理天台亦有之。如止观中方等法华三昧中说。
    问。真言行者观心月轮直白莲。炳现种子三摩耶尊形。为本尊等。行者即成本尊身等。此等深观天台都无之云何。答。此亦如向有相方便。心无形色。岂胸实有月轮华等。但是心性本净。故类净月理性万德本来具足。故为满月。本觉佛性不为烦恼染ＩＦ。故为白莲。迹寄肉心八叶。故亦云八叶。从于性备起修德。故得云种子变为佛等。显教直说理具而已。
    问。他家云。真言是性海果分法门。点一念心即是果满。天台圆教四十二位。具断无明入于妙觉。虽云速疾。不如真言。故法华守是因分可说之。菩萨道非佛乘此义云何。答。若约观心。天台亦云。一念心中已有理性三密相海。若约从证。真言亦云渐历地位。故菩提心论三摩地行即至初地。义释云。当知。行人位同大觉。以其用觉心故得佛名。然非究竟妙觉大牟尼位此同天台生身得忍。又义释明六无畏位。仁王仪轨。从凡至圣总为四位。理趣释中三贤十圣。岂可真言ＲＹ心即佛无地位耶。
    问。出生义云。削地位之阶渐开等妙之顿旨云何。答。此约观心。行者即成大日如来。菩所心义云。即从等觉之行法也。大日经净菩提心始文云。佛无说成佛因始。起入初地初住之功德也天台超登何必经历四十二位耶。
    问。法华云。我于无量阿僧ＫＷ劫难得菩提等。岂可速痴耶答。于圆教中约速痴理。虽云速疾未必皆速。真言亦尔也。大日经云。真言门修菩提行。无量百千那由他劫。积集无量功德智慧。
    第三遮人同难者。同。真言教明佛果五智叭为五佛。于天台教无此名目云何。答。菩提心义云。释签引识论四智三身。天台时未有真言五智等。一行弘真言教。追同天台三德等义私云。天台但依大品。大论三智四智。以彼五智亦可相摄。随时无五智名目。而于佛德不可阙少。佛智无边各说少分故也。
    问。真言宗云法身自受用报色身说身说法。天台法身不论三密。此岂同耶。答。真言教以有相为方便。寄他受用明佛内证故。故论色相亦以自受法乐假为主伴说法养。非下地境。唯佛内证。而天台宗且以妙智为自受用故相。宗亦下地故无说法。若于内证论万德者。何亦固遮妙色声等。故章安云。法身非色非色不可思议若依有门明佛备者。天台亦云。妙色湛然具如别阐。又教时义有异解。
    问。分家云。楞伽法佛说法之文智度性身妙色之句。此是法身有色身说法也此义云何。答。楞伽经云。法佛说法者离心相应体故。内证圣行境界故。离攀缘能观所观故离所相故。非诸二乘外道境故既云离心离能所观离所作等。故异真言。为自性所成眷属说法。彼有能所所作等。故天台云法身无缘冥资一切。无说而说。即是法身说法又楞伽亦约有门而说。若智论中以小乘佛名生身佛。以大乘佛名法性身。故法性身义通三教。非必法身。论云。法性身佛天衣为座。此是通胜应身也。以证真谛法性而用名法性身。又云。法性身佛有所说法。唯十住菩萨听受众见法性身佛。无众烦恼无愿不满此以他受用报为法性身非法身也。
    问。他家云。天台言语道断相废诠变时等者。彼宗不知果分之极绝言语不可思议。真言宗独知此奥即于法身谈相好说法等义答。真言以有相为方便。如上已论。若约实相。真言亦云言语道断。义释第四云。世谛真谛权实相即俱不可思议。又第五释缚字离言说之义。有六重言语道断。又第八云。如是法身等同虚空无分别若以可思议为胜者。应以不思议为劣。若尔世谛是胜真谛应劣也。
    明。真言宗云。大日万德分别诸尊。如云大菩提心名为普贤。大悲名观音。大智为文殊胜。而天台宗诸圣行因得果各别。岂是同耶。答。证入一理同会法身。若约因行诸圣不同故。真言有从因至果从本垂ＦＡＦＤ二义宛然。岂可一向。具如教时义。
    问。他家云。天台佛果是真言因分。龙猛菩萨说。如是一心无明边域非明分位此义云何。答。教时义云。有二失。一者义释云。此经本地身即是法华最深秘处。又云。彼说实相即是此经心实相心。而判为具惑佛。二者所引龙猛菩萨说者。是释摩诃衍论文。此论真伙未定。不足为证私云。义释云。观行心中观佛真实在耆山故知。彼此二佛不别。又天台圆佛留何烦恼。未悟何理。为具惑耶。如唯识等不明界外。故彼论人界外惑。若别教佛但断十二品。故圆佛犹成因位。今真言佛圆教佛。进断何惑。进悟何理耶。又释魔诃衍论所云。边域。何以得知是天台佛。
    问。真言教云。法界宫中本来自觉大日如来本觉法身远离因果。天台云。久远实成修因得果宁是同耶。答。若约事论真言亦云修因得果。故金刚顶经云。不久顿成。大日经入等。若约理论天台亦云。无始无终等。
    第四遮理同难者。同。他家云。天台随智三谛此则显教开楔。是真言家人道初门不是秘奥。此义云何。答。义释等中以三谛为极理。如上数引真。言除中道以何为秘奥。
    问。他家云。不生不减名无生忍。是助佛道初门。今依此文明知中道是入道初门此义云何。答。智论只是以无生忍为初门。以佛查为后位。非谓中道是初门也。不生不减者。妈阳中论八不中道也。龙树何以为初门耶。又不生等即是是阿字本不生义。何异真言耶。
    问。他家门人云。传教大师是弘法大师之弟子也。彼送弘法状云。虽渡大唐依根愚钝但受十八道。未传大法。于尊者所。将受大法故有义应同弘法。不可判云两宗义同云何。答。传教时朝于高雄寺修灌顶时。则依宣旨勤操修因等十八人宁修灌顶耶。又勤操是弘法之师。传教之弟子。故弘法是传这孙弟。如何还云山家师耶。又十八道是本朝古德所作也。宁于唐朝受之耶。又慈觉智证光定安乐等山门先备。皆违弘法。或破德义。若彼弘法是祖师者宁可违害。此事具如破邪辨正中。
    问。高野大师是第三地菩萨面受慧果如何。彼义今不用之耶。答。诸宗人蚰并是大圣也。但于ＦＡＦＤ化有不同耳。纺法唯弘真言教。故云真言胜。山家并弘真言止观。故云齐等。然其同义顺义释等。若据本地传教是药王慈我是观音。故于义亦不可背。粗言及语皆归第一义。愿诸同遇者皆会者阿字门。

天台真言二宗同异章

    文治四年十二月二十九日。于睿山抄之。此中所引诸文。并是取意或是略抄。又所引他家宗义者。并在十住心论二教玉ＱＷ等也。学者本知此等诸文故。不的指彼等文故不广烦引。又天台宗龙女即身成佛自受用相好等义。具在别章。故于此中不应记耳。

元禄十丁丑王月

    显密同会之义者。台宗之当研穷要复也。满僧正适阅此阐。ＣＱ学徒之莫耶。惜哉天明戊申原本罗灾。于慈命皎而再刻剞劂告竣。愿使学者润了因种咸沿平等性海焉。

弘化五戊申春
幻阳和哥沙门贯应校
显密同异章再刻序

    此书文治四年。中古哲所者。以示学徒也。其文简妙玄义渊玄。显密之二教由是益明矣。于是学徒大喜而上诸梓木铎于世。天明年间刻版罹回禄之灾。而此书存者亦乏。久无谋再刻者。我僧正实璊师。忧后来学徒不觉此书妙旨而止。命欹厥再刻之。理志可不谓笃哉。今兹弘化戊申仲奉刻成。命叙之。固辞不获命。乃缀数语以寒其责云。

南幻天曜寺沙门慧纺谨撰_锰^2□姿律趁呕鄯慕髯冒
