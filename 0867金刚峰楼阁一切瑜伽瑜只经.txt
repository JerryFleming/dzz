大正藏 No. 0867 金刚峰楼阁一切瑜伽瑜只经
　　唐 金刚智译


　　2卷


　　金刚峰楼阁一切瑜伽瑜只经卷上

　　　　唐南天竺国三藏沙门金刚智译

　　序品第一

　　如是我闻。一时薄伽梵金刚界遍照如来。以五智所成四种法身。于本有金刚界自在大三昧耶自觉本初大菩提心普贤满月不坏金刚光明心殿中。与自性所成眷属金刚手等十六大菩萨及四摄行天女使金刚内外八供养金刚天女使。各各以本誓加持。自住金刚月轮。持本三摩地幖帜。皆以微细法身秘密心地。越过十地身语心金刚。各以五智光明峰杵。出现五亿俱胝微细金刚。遍满虚空法界。诸地菩萨无有能见。俱不觉知。炽然光明自在威力。常于三世。不坏化身利乐有情。无时暂息。以金刚自性光明遍照清净不染种种业用。方便加持救度有情。演金刚乘。惟一金刚能断烦恼。以此甚深秘密心地普贤自性常住法身。摄诸菩萨。唯此佛利。尽以金刚自性清净所成密严华严。以诸大悲行愿圆满。有情福智资粮之所成就。以五智光照。常住三世。无有暂息平等智身。尔时普贤金刚手等十六大菩萨。从定而起遍照虚空。金刚自性成办清净光明。同声以偈赞曰。
　　大日金刚峰　　微细住自然
　　光明常遍照　　不坏清净业

　　说此赞已。时金刚手菩萨。以右手五峰金刚。掷于虚空。寂然一体还住手中。说此金刚曰。
　　
　　时金刚王菩萨。以所持钩掷于虚空。寂然一体还住手中。说此摩尼曰。
　　
　　时金刚染菩萨以金刚白莲掷于虚空。寂然一体还住手中。说此莲花曰。
　　
　　时金刚称菩萨以金刚箜篌掷于虚空。寂然一体还住手中。说此羯磨曰。
　　
　　时四大菩萨。同声告金刚界如来言。我今现此神通。为动一切有情本性。开显钩召彼愚童。令染爱诸佛妙法。成熟本有法身故。时虚空藏菩萨。复以手中宝瓶掷于虚空。寂然一体还来手中。说此金刚藏曰。
　　
　　时金光菩萨。以手中日轮掷于虚空。寂然一体还来手中。说此金刚光曰。
　　
　　时虚空旗菩萨。以手中幢旗掷于虚空。寂然一体还来手中。说此金刚旗曰。
　　
　　时虚空笑菩萨。以手中金刚幡掷于虚空。寂然一体还来手中。说此金刚幡曰。
　　
　　时四大菩萨。同声告金刚界如来言。我今现此神通。为欲钩召一切有情。令入法界。以索引至金刚场。以锁坚诸藏誐。以铃适悦彼性。令快乐故。时观自在菩萨。以手中镜掷于虚空。寂然一体还住手中。说此金刚智曰。
　　
　　时妙吉祥菩萨。以手中钵惹夹掷于虚空。寂然一体还住手中。说摩尼行曰。
　　
　　时转法轮菩萨。以手中轮掷于虚空。寂然一体还住手中。说莲花定曰。
　　
　　时金刚言菩萨。以手中螺掷于虚空。寂然一体还住手中。说此羯磨曰。
　　
　　时四大菩萨。同声告金刚界如来言。我今现此神通。为欲开一切有情本有不生性故。令修行万行满足故。令成就大菩提故。入不动如如智故。
　　时金刚业菩萨。以手中绿宝掷于虚空。寂然一体还住手中。说此瑜伽曰。
　　
　　时金刚护菩萨。以手中伞盖掷于虚空。寂然一体还住手中。说此瑜伽曰。
　　
　　时金刚盖菩萨。以手中羯磨首掷于虚空。寂然一体还住手中。说此瑜伽曰。
　　
　　时金刚持菩萨。以手中月掷于虚空。寂然一体还住手中。说此瑜伽曰。
　　
　　时四大菩萨。同声告金刚界如来言。我今现此神通。为欲出生一切法。令一切有情随其受用。为欲成就如来三身。为欲成就遍周法界一切有情身。为欲于生死中。得自在之乐故。
　　时四方如来。为欲现证一切如来本有金刚(性故)同声说四种一字心密言曰。
　　
　　时四波罗蜜菩萨。为欲利益一切有情。修行大悲行愿故。同声说四种一字心方便瑜伽曰。
　　
　　时内修供养天女使者。为欲显如来内神通游戏喜鬘歌舞等供养。同声说此四种一字金刚心。
　　
　　时外供养天女使者。为欲令一切有情。诸行速得圆满故。说此四种一字心。
　　
　　时四门使者天女。为欲摄入一切有情。至法界宫故。同声说此四种一字心。
　　
　　时金刚界如来。复说窣睹波法界普贤一字心密言曰。
　　
　　尔时金刚界如来。复告金刚手言。若有善男子善女人。受持此深密瑜伽金刚一切如来大胜金刚心瑜伽。成就三十七尊自觉圣智者。应用金刚界中三十七羯磨印成就。常当持普贤菩萨一字心明。与此出入息。随气相应。身语意金刚智。当速获之。速证普贤菩萨之身。此名普贤菩萨金刚萨埵三昧耶三十七智深密相应。大阿阇梨应作此法。若诸阿阇梨。曾入金刚界大灌顶。及受金刚界阿阇梨位。应修此法。常以一字齐运三业。当获得大普贤萨埵之身。尔时金刚界普贤如来。以偈赞曰。
　　大有金刚性　　光明遍照王
　　清净妙莲染　　无为而作业
　　金刚钩召起　　炽盛威三界
　　决除无智闇　　被金刚甲铠
　　染欲诸有情　　安乐行余益
　　随机转法轮　　尽除诸盖障
　　称赞令欢喜　　戏笑或悦意
　　离言我所能　　三业持常寂
　　持明阿阇梨　　思惟十六义
　　诵一字心密　　三十七圆满
　　常持此赞王　　结大羯磨印
　　若作漫荼罗　　及画瑜伽像
　　结窣睹波印　　诵明如四处
　　普贤三昧耶　　屈进力如钩
　　檀慧禅智合　　是名彼大印
　　次诵一字明　　结大羯磨印
　　时时不间断　　三十七圆满

　　一切如来金刚最胜王义利坚固染爱王心品第二

　　尔时世尊。复入马阴藏三摩地。一切如来幽隐玄深。寂静炽然。光明勇猛忿怒威峻。师子吼音。振动电掣。天鼓鸣。香象王声。大金刚声。大商佉声。作如是等声。时金刚手及金刚持等菩萨。见如是相巳。齐声赞曰。
　　诸佛甚奇特　　金刚振吼音
　　欲说何法教　　愿如来敷演

　　时金刚界如来。告金刚手等言。金刚手有真言。名一切如来金刚最胜王义利坚固染爱王心真言。于一切瑜伽中。最尊最胜。速获悉地。能令一切见者。皆生父母妻子之想。所作之业皆得成就。所持诸余真言。若佛顶部。及诸如来部。莲花部。金刚部。羯磨部等。皆能持罚彼等真言。令速成就。若真言行人。持经三十万。遍一切真言主。及金刚界大漫拏罗王。皆悉集会。一时与成就。速得大金刚位乃至普贤菩萨位。尔时世尊即说明曰。
　　
　　尔时世尊复说颂曰。
　　二手金刚拳　　相叉内为缚
　　直竖忍愿针　　相交即成染
　　是名根本印　　若持此真言
　　及以密印力　　印心额喉顶
　　如金刚顶身　　一切诸罪垢
　　才结即当灭　　若息灾增益
　　爱敬与降伏　　随其所爱者
　　才诵此真言　　彼即当获得
　　若毒若相憎　　才结诵当息
　　加持食七遍　　我当降甘露

　　摄一切如来大阿阇梨位品第三

　　尔时金刚界如来。复入一切如来眼色如明照三摩地。复说摄一切阿阇梨行位真言曰。
　　
　　若真言行者。持此明日日诵持。经一月所。是一切阿阇梨所修行法事。一切智慧。通达义利。善巧方便速当获得。一切如来常应覆护。金刚萨埵常为亲友。常住行人心中。所忆处便至。更不劳请召及以印契真言等。若常持此真言。一切诸明悉皆成就。诸持明仙常为小使。焰魔王水天火天风天主藏天大自在天那罗延天帝释天等。常为使者供给所须。一切意愿速获不久当得大金刚阿阇梨位法性大日之身。一切见者皆悉礼足。降伏欢喜。其印以定慧手。屈肘向上合掌。与肩齐。各屈戒方忍愿入掌。或坐或立皆成就。

　　金刚萨埵冒地心品第四

　　尔时世尊。复说一切有情本有金刚光明遍照。清净不染本来寂静。常恒三世无有休息。金刚坚固萨埵。真实大觉本来寂然炽盛。观一切有情金刚平等性。即说金刚萨埵菩提心明曰。
　　
　　金刚手若有持此真言者。即当亲近诸佛为长子。于普贤中亦为上首。若日日持此真言七遍。即当见世替诸佛。现生救度有情。名大金刚萨埵。亦名大觉本有金刚。若有侧近置金刚界道场。及大悲胎藏。并诸部道场者。若诵此真言。彼诸漫拏罗王。悉皆亲近。尊近持明行者。何以故以能修于诸如来行愿力故。替诸佛行行救度有情故。以能供诸佛。同行行愿。于一切法。平等萨埵。其印二羽内相叉。各以禅智捻进力。

　　爱染王品第五

　　尔时金刚手复白佛言。世尊我今更说爱染王。一切如来共成就杂法悉地。及画像法。
　　扇底迦(息灾)布瑟置(二合)迦(增益)嚩始迦啰拏伽多耶阿(敬爱)毗左噜迦法等(降伏)
　　尔时遍照薄伽梵。告金刚手言。我已说于一切如来所。曾修学。汝今为诸末法世中善男子善女人等。广说利乐。时金刚手以偈颂曰。
　　于白月鬼宿　　取净白素[疊*毛]
　　画爱染金刚　　身色如日晖
　　住于炽盛轮　　三目威怒视
　　首髻师子冠　　利毛忿怒形
　　又安五钴钩　　在于师子顶
　　五色华髻垂　　天带覆于耳
　　左手持金铃　　右执五峰杵
　　仪形如萨埵　　安立众生界
　　次左金刚弓　　右执金刚箭
　　如射众星光　　能成大染法
　　左下手持彼　　右莲如打势
　　一切恶心众　　速灭无有疑
　　以诸华鬘索　　绞结以严身
　　作结跏趺坐　　住于赤色莲
　　莲下有宝瓶　　两畔吐诸宝
　　造像安于西　　行人面西对
　　结大羯磨印　　及诵根本明
　　兼示三昧耶　　一字心密语
　　能成能断灭　　一切恶心众
　　又结金刚界　　三十七羯磨
　　及以本业明　　速成百千事
　　萨嚩讷瑟吒　　及诸誐啰诃
　　加忿怒降伏　　一夜当终竟
　　诵本根本明　　结三昧耶印
　　又令伽跢耶　　取红莲花蕊
　　一百八护摩　　一宿即敬爱
　　又令彼摄伏　　取白檀香刻
　　金刚爱染王　　五指为量等
　　长带于身藏　　一切有情类
　　及诸刹利王　　摄伏如奴仆
　　常结羯磨印　　诵大根本明
　　增益一切福　　坚固如金刚
　　若七曜凌逼　　命业胎等宿
　　画彼形那摩　　置于师子口
　　念诵一千八　　速灭不复生
　　乃至释梵尊　　水火风焰魔
　　顶行之恶类　　夜走无边方
　　一切恶种惹　　净行苾刍众
　　难调毒恶龙　　那罗延自在
　　护世四天王　　速除令失命
　　复说爱染王

　　一字心明曰。
　　
　　复说根本印　　二手金刚缚
　　忍愿竖相合　　进力如钩形
　　檀慧与禅智　　竖合如五峰
　　名羯磨印契　　亦名三昧耶
　　若才结一遍　　及诵本真言
　　能灭无量罪　　能生无量福
　　扇底迦等法　　四事速圆满
　　三世三界中　　一切无能越
　　此名金刚王　　顶中最胜名
　　金刚萨埵定　　一切诸佛母
　　复说扇底迦　　五种印相应
　　戒方入掌交　　禅智相钩结
　　檀慧合如针　　忍愿竖相捻
　　进力各偃竖　　是名寂灾印
　　进力捻忍愿　　四指头并齐
　　是布瑟置迦　　母捺罗大印
　　进力如莲叶　　印名伽跢耶
　　进力捻忍愿　　上节蹙三角
　　阿毗左噜迦　　当用此密印
　　进力屈如钩　　随诵而招召
　　金刚央俱施　　一切时作业
　　大染金刚顶　　五密印说竟

　　一切佛顶最上遍照王胜义难摧摧邪一切处瑜伽四行摄法品第六

　　尔时金刚手。复说一切处无不相应真言曰。
　　
　　复白佛言。世尊此四行摄法。于一切处一切事世间染爱及世间一切法。皆生四摄行想。起慈钩悲引喜缚舍等。但于一切事处。皆生此四摄行法。于一切声闻独觉乘中。常起此等四行。诵四摄真言。结四种钩印。所谓四种钩以眼起慈于一切。以眼起悲于一切。以眼起喜于一切。以眼起舍于一切。真言行者常起四种心。但作世间一切事无违速证无上菩提。现生于一切法。证得平等无二无染无净无违无碍身。常住金刚萨埵三昧。以此四摄法。广作利乐一切有情。但于一切事处。生无违相。用此四种眼法。常于一切时。起坏二乘心。诵此坏二乘心真言曰。
　　
　　常诵此真言。于一切时。观察自心。坏一切执著。观一切法本来清净。由此福德增长。于现生获得一切法清净金刚乘金刚性。增长一切福德。一切如来常所加护。一切金刚常以破业。令于现生证大金刚位处。

　　一切如来大胜金刚心瑜伽成就品第七

　　尔时金刚手。复说成就金刚萨埵。一字心大胜心相应。说此真言曰。
　　
　　复次真言。若常诵持。得一切天人爱敬降伏。能令一切人见者欢喜。能成就一切心愿。悉皆圆满。速得成就金刚萨埵身悉地。现生世间。获得一切法平等金刚心。时会中诸地菩萨。各各以神力以福德威光。叹金刚手说偈言。
　　一切诸菩萨　　所不能见闻
　　今演此法教　　善解我心密
　　诸法无自性　　无愿无染净
　　金刚一为乘　　不坏诸法教

　　时会中忽有一障不从空生。亦不从他方而来。亦不从地出忽然而现。诸菩萨各如醉不知所从来处。时薄伽梵面门微笑。告金刚手及诸菩萨等言。此障从何而来。从一切众生本有障无始无觉中来。本有俱生障自我所生障。无始无初际。本有俱本轮。时障者忽然现身。作金刚萨埵形。于顶上现一金刚轮。足下现一金刚轮。两手中各现一金刚轮。又于心上现一金刚轮。遍身放光。照触会中诸大菩萨。时金刚手白言。遍照薄伽梵。我今欲说此自生障金刚顶法。唯愿许我解说。时金刚手承佛圣旨。而说颂曰。
　　若诸真言师　　持诵真言法
　　于一散乱心　　此障即为便
　　能夺真言师　　所修功德业
　　若持爱染王　　根本一字心
　　此障速除灭　　不得少亲近
　　常于自心中　　观一吽字声
　　出入随命息　　不见身与心
　　但观字因起　　等同于大空
　　坚住金刚性　　全成金刚体
　　速转自身分　　便同坚固身
　　如秋八月雾　　微细清净光
　　常住此等持　　是名微细定
　　自性所生障　　无得此方便
　　决定同金刚　　三界无能越

　　时自性障闻此语已。忽然不现。

　　一切如来大胜金刚顶最胜真实大三昧耶品第八

　　尔时遍照薄伽梵。复现种种光明。于顶上放金刚威怒光明。照诸菩萨。金刚手等皆各默然。复现身手。具十二臂。持智拳印。复持五山峰金刚莲华摩尼羯磨钩索锁铃智剑法轮十二大印。身住千叶大白莲花。身色如日。五髻光明。其光无主遍于十方。面门微笑。即说大胜金刚顶最胜真实大三昧耶真言曰。
　　
　　说此明已复说颂曰。
　　十方净妙国　　三世及三界
　　最尊独无比　　此大转轮王
　　能摧诸佛顶　　能摄诸等觉
　　亲近为眷属　　速成大悲地
　　若末法世人　　长诵此真言
　　刀兵不能害　　水火不焚漂
　　莲华金刚手　　翼从而侍卫
　　若诵一百八　　能灭百劫罪
　　若诵一千遍　　能成满意愿
　　若诵一洛叉　　得大金刚身
　　若诵一俱胝　　得成遍照尊
　　千佛来共护　　决定无有疑
　　我今更说印　　金刚最胜心
　　内坚十度缚　　忍愿屈如顶
　　是名根本心　　最胜转轮印
　　若常结此印　　金刚萨埵尊
　　莲华摩尼王　　毗首羯磨尊
　　一切诸圣尊　　咸来增覆护
　　此人如金刚　　诸恶不能坏
　　此身如光聚　　能破三界冥
　　此人如莲华　　诸尘不能染
　　此身如羯磨　　大作诸佛事
　　身如遍照尊　　诸佛不能舍
　　身如妙吉祥　　能成无尽慧
　　身如金刚轮　　能转理趣轮
　　持此真言印　　能成如是事
　　如依触净处　　但结最胜印
　　及诵根本心　　一切无不为
　　随作皆成就　　一切愿皆满
　　成就最胜尊　　金刚顶明曰

　　
　　成就金刚手　　最胜摩尼曰

　　
　　成就金刚手　　莲华最胜心

　　
　　成就金刚手　　巧业最胜心

　　
　　成就金刚钩　　最胜者能钩

　　
　　成就金刚索　　最胜者能引

　　
　　成就金刚锁　　最胜者能缚

　　
　　成就金刚铃　　最胜者能喜

　　
　　由持八大明　　能成百千事
　　印如金刚界　　真言者当知
　　一切难胜者　　应用此印明
　　复次金刚剑　　密语应当知

　　
　　能坏无智城　　能生诸佛慧
　　印同妙吉祥　　羯磨三昧耶
　　复次金刚轮　　密语应当听

　　
　　二羽金刚拳　　檀慧与进力
　　四度互钩结　　是名彼密印
　　若真言行者　　不作曼拏罗
　　但持此印明　　即同大安立
　　一切漫拏罗　　自身一切支
　　悉成诸佛聚　　无比不思议
　　更无过上味　　复次四摄明
　　密语应当说

　　
&SD-E074;
唵
&SD-A67A;
萨
&SD-B7A3;
嚩
&SD-A557;
怛
&SD-A564;
他引

&SD-A458;誐




　　
　　
　　
　　才诵此密言　　十六大菩萨
　　从法界出生　　各持本幖帜
　　次诵八供养　　及以四摄明
　　即成大圆坛　　次诵本尊句
　　八供及四摄　　密言次当说

　　
&SD-E074;
唵
&SD-A67A;
萨
&SD-B7A3;
嚩
&SD-E042;
布
&SD-A4B6;
惹
&SD-E1B2;
惹入声
&SD-E17C;
吽引
&SD-E1AF;
鑁

&SD-E05F;
斛
　　复次秘密主　　我此心最心
　　更说秘密法　　佛名五瑜伽
　　当观遍照主　　自身悉同等
　　复当于自前　　观胜金刚宝
　　住于炽盛日　　执妙大宝幢
　　次右复当观　　金刚莲花钩
　　住于黄色轮　　执钩大微笑
　　次左复当知　　金刚宝大库
　　住于绿色轮　　执持大圆镜
　　次当复于后　　金刚大染莲
　　住于红色轮　　执妙大红莲
　　是名五瑜伽　　秘密最上味
　　一切所希愿　　皆悉得圆满
　　常作此瑜伽　　诵前八大明
　　及以密印力　　皆悉成所愿
　　不假请召印　　及诵香花明
　　得最上成就　　现世速获之
　　时会诸菩萨　　一切执金刚
　　一心观佛心　　欢喜而安住

　　金刚峰楼阁一切瑜伽瑜只经卷上



　　金刚峰楼阁一切瑜伽瑜只经卷下

　　　　唐南天竺国三藏沙门金刚智译

　　金刚吉祥大成就品第九

　　尔时金刚萨埵。复于一切如来前。说一切佛眼大金刚吉祥一切佛母心。出生一切法。成就一切明。能满一切愿。能除一切不祥。能生一切福。能灭一切罪。能令一切有情见者欢喜。能解一切众生语言。速成诸部顶轮。最胜无比奇特难胜。超过十地。摄一切诸佛菩萨金刚诸大天王。能成办一切难解之事。速疾无过。五部深密皆悉能成。一时齐证。时金刚萨埵对一切如来前。忽然现作一切佛母身。住大白莲。身作白月晖。两目微笑。二羽住脐。如入奢摩他。从一切支分。出生十拟誐沙俱胝佛。一一佛皆作礼。敬本所出生。于刹那间。一时化作一字顶轮王。执轮印。顶放光明。倨傲目视。现大神通。还来礼敬本所出生一切佛母真言。我所说一切顶轮真言。唯愿尊者。与一切众生。作大成就。我今唯愿尊者作大吉祥。令其成就。尔时本所出生一切佛母金刚吉祥。顾视一切方所。说根本明王曰。
　　
　　尔时佛母。告诸如来言。若有金刚生金刚子等。常持此明者。身如金刚山。如金刚杵。如金刚顶峰。如金刚界如来。如彼萨埵金刚。如彼莲华手。如彼虚空宝。如彼毗首羯磨。如彼四波罗蜜十六大菩萨四摄八大供养。如一切佛心。如一切佛化身。如百千俱胝不可说不可说佛设利罗。如佛真身。如佛举念。所作事业皆同一切如来。所出言便成真言。举动支节成大印契。目所视处便成大金刚界。身所触处便成大印。若常持者。当得如是金刚之相。若欲为大阿阇梨教授密法印等。当须先诵此明一千遍。一切诸佛菩萨金刚萨埵皆悉欢喜。一切有情见者如父母想。福如轮王七宝具足。寿命长久千万俱胝。若常持此明。金刚萨埵又诸菩萨常随卫护。得大神通。所作事业皆悉成办。急难之中如日升空。一切宿业重障七曜二十八宿不能破坏。得大安乐。若持百万遍得大涅槃处。
　　我今更说观行密印漫拏罗法。当观自身如我形相。住大白莲。渐渐舒展遍大空界。或结根本印加持自身。住法界定速当获得一切智智。其印相。二手虚心合掌。二头指屈。附二中指上节。如眼笑形。二空各捻忍愿中节文。亦如眼笑形二小指复微开。亦如眼笑形。是名根本大印。若以印拭目及眉。兼竖拭眉间。想成五眼。又以印兼诵明。右旋拭面三遍。一切见者皆悉欢喜。尔时一切佛顶轮王。各以金刚轮。置于本所出生一切佛母足下。各成二轮。一承其足。一覆顶上。时一切佛顶轮王皆悉供养围绕诵妙伽陀一百八名大金刚吉祥无上胜。赞曰。
　　
&SD-A57B;
达
&SD-B75D;
摩
&SD-A656;
嚩
&SD-A9BF;
日哩二合
&SD-A5A9;
南
&SD-A5ED;
谟
&SD-CDAD;
窣睹
&SD-A55D;
帝


　　嚩日哩(二合)啰[口*爾](精以切引)南谟窣睹帝
　　
&SD-A656;
嚩
&SD-A9BD;
日哩二合
&SD-E1B4;
度
&SD-A5B5;
婆
&SD-A5A9;
南
&SD-A5ED;
谟引
　　
　　若持此赞王　　才一遍称诵
　　诸佛悉云集　　三十七智圆
　　若当诵两遍　　诸佛悉入身
　　一切阿尾奢　　及以三界主
　　若诵经三遍　　诸法皆成就
　　若诵经四遍　　行住及坐卧
　　所作皆安隐　　若诵经五遍
　　人天所敬爱　　诵至于六遍
　　能灭一切罪　　若诵满七遍
　　能生无量福　　若有金刚子
　　常持此赞王　　诸佛常卫护

　　说此语已。时本所出生大金刚吉祥母。复说画像曼拏攞法。取净素[疊*毛]。等自身量而图画之。凡一切瑜伽中像。皆身自坐等量画之。于中应画三会八叶莲华。中画我身。当于我前。一莲华叶上。画一切佛顶轮王。手持八辐金刚宝轮。于次右旋。布七曜使者第二华院。当顶轮王前。画金刚萨埵。次画八大菩萨。各执本幖帜。次第三花院。右旋各画八大金刚明王。又于华院外四方面。画八大供养及四摄等使者。皆戴师子冠。是名画像法。曼拏罗亦如此(法持阿阇梨云。八大菩萨如理趣经。八大金刚。如摄一切佛顶王经说又八供养及四摄等幖帜如金刚界。七曜形别授)。
　　次说作成就法。于心宿直日。柳宿直日。昴宿直日。牛宿直日。不拣日月吉凶。于此宿直日。于一日之中不食。诵满一千八遍。所有心愿应时便遂。获大悉地。对像坛前作法。即得佛母成就现身。
　　尔时佛母金刚吉祥。复说成就大悲胎藏八字真言曰。
　　
　　若诵满一千万遍。获得大悲胎藏中一切法一时顿证。其印如释迦牟尼钵印。以印从定起。旋转便结本三昧耶印。以二羽虚心合掌。复当心即成。尔时复说成就富贵金刚虚空藏钩召五字明王曰。
　　
　　行者应画五大金刚虚空藏。于一圆明中。等自身量画之。于一圆中。更分为五。于中圆画白色虚空藏。左手执钩右手持宝。前圆中画黄色虚空藏。左持钩右执宝金刚。右圆中画青色虚空藏。左执钩右持三办宝。放大光明。于后圆中画赤色虚空藏。如前左持钩右持大红莲华。左圆中画黑紫色虚空藏。如前左持钩右持宝羯磨。是名五大虚空藏求富贵法。若画此像。于青色或金色绢上画之。其菩萨衣服首冠璎珞。皆依本色。跏趺坐。画此像已。对于坛前。无问时方。但诵五字明一千万遍。即得富贵成就。时时护摩。速获大悉地次当说印相。
　　毗首羯磨三昧耶　　忍愿相合峰如针
　　是名法界虚空藏　　三昧密印应当知
　　次改进力如三股　　是名金刚虚空藏
　　复改进力如宝形　　是名宝光虚空藏
　　又屈进力如莲叶　　印名莲花虚空藏
　　戒方进力互相叉　　是名业用虚空藏

　　尔时复说金刚吉祥成就一切明曰。
　　
　　复说妙吉祥破诸宿曜明曰。
　　
　　复次行者。应用金刚子为珠。以绿金刚线穿之。对像前诵三百遍。一切希愿皆悉满足。其印相。二羽金刚掌。以檀慧内相钩。戒方双屈入掌。忍愿相合如峰。屈进力各捻忍愿上节。以禅智各捻忍愿初文。是金刚吉祥印。
　　内缚统指节　　并逼竖二空
　　是名破宿曜　　一切不祥印
　　当观妙吉祥　　而作降伏事
　　结印诵百遍　　不久即成就

　　时本所出生一切佛母。复于顶上。放百千道杂色光明。于一一光中。出生无量金刚杵。勇健炽盛。于足下亦然。即说成就一切明真言曰。
　　
　　此真言能成就一切明。能摄伏一切天。能成办一切事。若欲知未来之事。即结印安于左胁。诵真言一百八遍。随印便睡。本尊阿尾奢。即于梦中见一切吉凶之事。其印以定慧手。作不动尊刀印。以刀刃互插掌中。即成。若欲诵一切真言。先诵此明三七遍。一切速得成就。若欲往诸方所。想前宿形。在足下按之。观自身如本尊。即得一切方处无碍无障。所作皆得成就。此吉祥明。能成办百千种事。意之所起皆得遂情。又法以藕丝为灯炷。熏成烟。取点眉中间。一切摩奴晒皆伏从爱敬。时诸佛顶轮王。各各还来。入萨埵佛母一一毛孔中。忽然不现。时大会众一时寂然。

　　一切如来内护摩金刚轨仪品第十

　　复次金刚手　　我说内护摩
　　谓净除固业　　令获菩提心
　　端坐成月轮　　观水字光焰
　　主身如佛形　　智拳住悲愍
　　此名扇底迦　　如来内护摩
　　复次触地仪　　因字金刚句
　　发生猛利火　　烧除众不祥
　　名金刚持地　　速悟无等觉
　　复次施愿形　　如字摩尼句
　　宝光净三业　　宝光坏诸业
　　胜三摩地印　　清净无尘句
　　染欲及诸垢　　结使皆清净
　　业生拔诸有　　寂静无著言
　　一切所能作　　得无碍染寂
　　金刚手萨埵　　此名五种智
　　如来寂灾密　　为诸菩萨说
　　大悲波罗蜜　　起四无量心
　　印明同四佛　　亦名佛息灾
　　才谗一遍竟　　诸佛咸共言
　　是真是佛子　　如来常所护
　　能灭无等罪　　能生无等福
　　能寂三世厄　　诸佛咸卫护
　　复次金刚手　　更说密言句
　　汝当寂心听　　五种如来智
　　及四波罗蜜

　　
　　复次一心听　　金刚萨埵明
　　结本羯磨印　　因字生金刚
　　满彼大空界　　遍此金刚火
　　能召诸金刚　　摄伏为仆使

　　复次金刚王　　本业三昧耶
　　钩字生大钩　　遍钩等法界
　　十方一切佛　　尽来为成就
　　随心所爱乐　　速获无时限

　　
　　复次金刚染　　本业三昧耶
　　说字生欢喜　　声遍十方界
　　一切佛菩萨　　尽为染爱妻
　　三界世中天　　人王等敬爱

　　
　　复次金刚称　　本业三昧耶
　　赞字生适悦　　得生受三昧
　　遍于大空界　　自他生适悦
　　大悦得平等　　诸冤悉退散

　　
　　如上四寂灾　　诸佛甚深密
　　所有三世苦　　速灭无有余
　　复次金刚手　　金刚宝威光
　　结本羯磨印　　如如生光明
　　威德堕诸天　　及以王人等
　　一切皆随顺　　增长自所求

　　
　　金刚光明威　　炽然自发光
　　一切天主王　　释梵及人越
　　日月三世有　　无能敢申睹
　　彼等有所能　　尽皆得随顺

　　
　　金刚幢大军　　生字雨诸宝
　　结彼本业印　　能召一切宝

　　
　　金刚笑菩萨　　喜字生音声
　　结彼本业印　　能长一切爱

　　
　　如是四秘密　　诸佛密增长
　　所求皆悉成　　增长自身佛
　　三界天人见　　悉皆云是我
　　生身化诸有　　遥礼无敢近
　　复次金刚手　　莲华自在王
　　清净自在字　　彻照三界冥
　　地狱诸恶趣　　悉净如莲华
　　结本羯磨印　　能伏如是苦

　　
　　金刚猛利刀　　剑字放大光
　　照彻三界暗　　能伏讷瑟吒

　　
　　金刚转轮者　　轮字化诸轮
　　能杀那罗延　　及龙金翅鸟

　　
　　金刚语言诵　　密字化诸雹
　　打破诸修罗　　及一切宿曜

　　
　　系系金刚手　　如是四秘密
　　诵结破诸天　　一切不祥事
　　三世三界怨　　人及非人等
　　所起恶心者　　彼皆悉化尽
　　梵天那罗延　　自在日月天
　　天主顶行众　　住空地底天
　　由结四秘密　　诵明才一遍
　　速灭无有疑　　此名内护摩
　　金刚手复听　　羯磨金刚藏
　　轮字发光明　　能令一切爱

　　
　　结彼本业印　　金刚甲胄光
　　甲字发光明　　能令一切爱

　　
　　金刚怖食啖　　牙字发光明
　　见触皆清净　　悉令彼敬爱

　　
　　金刚密持尊　　持字放光明
　　结彼本业契　　能令一切爱

　　
　　由此四秘密　　金刚内护摩
　　能一切敬爱　　无有不随顺
　　上至诸如来　　下至一切人
　　随顺悉无碍　　敬爱无息灭
　　金刚阿阇梨　　应作如是法
　　从初水字生　　至二十五尊
　　皆以本种智　　发生成彼身
　　威仪悉同等　　圆明为火焰
　　自身口为炉　　逼至虚空界
　　即此光明中　　掷诸不祥者
　　恶人恶天众　　上至等觉尊
　　速自本誓者　　掷于炉内烧
　　疾得本成就　　焚诸等觉众
　　能息一切厄　　诸火有情众
　　能成长一切　　诸执金刚手
　　摧伏一切怨　　一切明妃众
　　能敬爱一切　　钩索锁铃四
　　尽成钩召事　　乃至八供养
　　还结彼业印　　及诵焰光明
　　能成自他愿　　一切无不成
　　我此内护摩　　往昔宝生佛
　　于金刚界中　　度无量有情
　　我今故演说　　金刚手善听
　　为诸真言师　　广说成利益
　　勿妄传授与　　未受具誓者
　　兼无智慧人　　金刚内护摩
　　我今当说竟

　　

　　金刚萨埵菩提心内作业灌顶悉地品第十一

　　尔时世尊复告金刚手言。我今更为汝说。成就金刚萨埵一字心极密无上深勇智光密言。而说颂曰。
　　持真言行者　　观身如佛形
　　根本命金刚　　释论以为虚
　　多罗为二目　　毗俱胝为耳
　　吉祥为口舌　　喜戏为鼻端
　　金刚观自在　　以成定慧臂
　　三世不动尊　　以为两膝脚
　　心为遍照尊　　脐成虚空眼
　　虚空宝为冠　　相好金刚日
　　以此十五尊　　共成一佛身
　　如世月团圆　　佛性亦如月
　　从初作成就　　乃至成悉地
　　心心不间断　　成就十五尊
　　是即极深密　　真言者当知
　　金刚萨埵心　　菩提密言曰

　　
　　诵此成就明　　作法成尊身
　　然后入萨埵　　一字心密语
　　作萨埵业印　　安立自身分
　　以十五尊句　　密语种子字
　　一一布支分　　而成大悉地
　　金刚萨埵心　　一字密言曰

　　
　　金刚阿阇梨　　教授诸弟子
　　以绯缯掩面　　与彼作加持
　　令次阿阇梨　　教彼萨埵誓
　　置华于印中　　令彼散支分
　　随华所堕处　　行人而尊奉
　　教彼本明印　　令其作成就
　　此名金刚手　　内作业灌顶
　　极秘密中秘　　此名五部源
　　金刚即宝光　　莲华即羯磨
　　如和同一体　　即此身五佛
　　右臂观音部　　左臂金刚业
　　顶上摩尼属　　多罗毗俱胝
　　并是羯磨部　　三世不动尊
　　即名四摄智　　喜戏名供养
　　虚空眼外持　　金刚光彼岸
　　即名三十七　　最上极深密
　　法佛密成就　　复次金刚手
　　更说内火法　　息灾月为炉
　　各如本尊貌　　种智发光焰
　　焚烧一切罪　　五佛波罗蜜
　　名为息灾事　　三世天人等
　　并为护摩木　　掷诸忿怒天
　　以为降伏业　　日月游空天
　　名为增益事　　那罗延自在
　　俱摩罗释王　　金刚尾近那
　　名为逐他用　　水族诸天王
　　金翅难陀龙　　名为吉祥业
　　水天焰魔王　　七母八执曜
　　名为胜他作　　皆用金刚手
　　一字心密言　　及用本业印
　　而用作加持　　但诵彼天明
　　用金刚界钩　　摄彼至空中
　　掷彼而为事　　此名最胜尊
　　心地极密法　　名称阿阇梨
　　彼觉成就近　　得如是光泽
　　方可作此法　　而乃传与人
　　勿妄作诸过

　　次说逊婆明王根本真言曰。
　　
　　先住菩提大印已　　羯磨四印作加持
　　以成三世大誓身　　两臂青色萨埵仪
　　然后入忿怒王业　　二羽挣掷金刚杵
　　至空却下承萨埵　　复次三旋金刚舞
　　至空却下金刚王　　乃至善哉亦如是
　　即能广作诸事业　　是名最初吽迦啰
　　如前所结诵心密　　方应作此护摩业

　　所用护摩物其体同。此明皆从心流出。各随其本色。传之尔。
　　又取黑盐护摩。能召一切天。随名呼之。能满所求事又取以乌牛粪护摩。能召一切妙吉祥菩萨。能成般若波罗蜜又法以黑沉香护摩。能令普贤菩萨。受与一切持明法。
　　又法以黑华护摩。能令虚空库菩萨。受与一切杂事业。
　　又法以黑土而作护摩业悉皆能召集一切地居天。
　　若以白色华　　护摩作供养
　　一切吉祥天　　赐与金宝藏
　　恣意而受用　　护摩白树汁
　　能令诸母天　　受与妙仙药
　　服寿命一劫　　若以檀香护
　　驱使上界天　　护摩苏合香
　　住空亦如是　　以麝香护摩
　　役使游空天　　地居以牛黄
　　地底用安息　　若常用沉香
　　护摩而奉献　　十六大菩萨
　　各速疾授与　　本本三昧耶
　　若常以龙脑　　而作护摩业
　　八供养菩萨　　受与三昧耶
　　令速疾成就　　黄檀常护摩
　　五部四摄等　　菩萨为侍者
　　随意皆能办　　护摩以郁金
　　五方诸如来　　不坏应身故
　　常来作加持　　丁香作护摩
　　一切莲华部　　曼拏罗皆集
　　受与三摩地　　殊胜之灌顶
　　护摩菩提叶　　一切金刚部
　　曼拏罗皆集　　授降魔灌顶
　　白莲华护摩　　宝部曼拏罗
　　云集而授与　　法财灌顶位
　　护以青莲华　　能令如来部
　　五部曼拏罗　　如是等圣众
　　授种种随类　　所业之灌顶
　　如上之所说　　最胜护摩法
　　百八诵真言　　加持而作业
　　所作业与物　　获得如是报
　　三业净柔软　　轻安受适悦
　　大印三菩提　　速疾而成就
　　又说息灾法　　取莲华智字
　　及以虚空智　　合和为神线
　　想系右臂上　　即能离诸过
　　或取羯磨智　　及金刚因字
　　和合为神线　　即能利乐身
　　又取金刚部　　四尊种智字
　　和合为色线　　即能降伏业
　　又取摩尼部　　四圣密智字
　　和合为色线　　即能增益事
　　又取莲华部　　四圣种子字
　　和合为四线　　即能一切爱
　　又取羯磨部　　四尊密智字
　　和合为四线　　即能钩召用
　　此名内护摩　　依前火中作
　　乃至三十七　　并依此法教
　　金刚萨埵心　　及印炉光焰
　　又法取青茅　　作一旋茅环
　　钏于进力指　　能除众不祥
　　钏于忍愿节　　能除一切苦
　　钏于禅智度　　能夺那罗延
　　钏于戒方指　　能令本尊悦
　　授于一切愿　　及成就一切
　　钏于檀慧节　　亲近诸悉地
　　一切佛欢喜　　不违本誓力

　　大金刚焰口降伏一切魔怨品第十二

　　尔时世尊复观一切未来世诸薄福有情。住大悲尽三昧。而说伽陀曰。
　　有佛名金刚　　大药叉吞啖
　　一切恶有情　　及无情等物
　　三世一切恶　　秽触染欲心
　　令彼速除尽　　吞啖无有余
　　汝金刚萨埵　　一心听此明
　　广布诸有情　　金刚尽明曰

　　
　　此名金刚食　　主宰诸能摧
　　菩萨化身天　　及正业受果
　　诵此一千八　　随顺而摄受
　　三千世界中　　上至有顶类
　　若加持男女　　能令阿尾奢
　　三世三界事　　尽能知休咎
　　若诵一洛叉　　能令三界天
　　所问吉凶事　　速令阿尾奢
　　若欲食诸触　　先诵七遍明
　　便食诸触物　　能令悉清净
　　若与人食毒　　诵明三七遍
　　掷印加彼器　　即成蘖噜拏
　　啖食诸龙毒　　或观成本尊
　　或印成本尊　　皆得摄彼毒
　　若令人敬爱　　以印遥掷彼
　　或想以印击　　彼皆如奴仆
　　若作曼茶罗　　及画或观成
　　当观吽一字　　成大羯磨轮
　　放光焰金色　　复于脐轮中
　　当股于五分　　观五大月轮
　　一轮安五尊　　共为二十五
　　用金刚界字　　羯磨印安布
　　安于轮四隅　　放种种色光
　　一隅四忿怒　　四隅十六护
　　各持五峰杵　　作金刚掷步
　　皆从吽字生　　身作四方色
　　最中圆佛处　　四隅内供养
　　次四方面前　　左右安二尊
　　所谓钩等四　　及香华等四
　　次后相对处　　安妙吉祥幢
　　种种诸宝网　　缯衣珠鬘华
　　轮铃拂商佉　　天女作众乐
　　如是等安布　　皆从吽字生
　　用前成就明　　安了诵一遍
　　即能成真实　　坚固如金刚
　　行人自为佛　　处于轮脐中
　　四时不间断　　诵满三十万
　　依前观行门　　速得本尊身
　　若有诸恶人　　药叉罗刹主
　　风雨龙山神　　七母诸宿曜
　　海神江河神　　释梵日月天
　　金刚尾伽那　　三界中天人
　　俱依此观住　　彼见如人者
　　作礼献所能　　受教而请命
　　复次金刚手　　我今更说印
　　戒方忍愿指　　内相叉为齿
　　檀慧曲如钩　　进力及禅智
　　犹如笑眼形　　是名根本印
　　亦名根本心　　结护及供养
　　扇底迦四事　　皆用此印作
　　我今更说秘　　金刚药叉形
　　六臂持众器　　弓箭剑轮印
　　及萨埵羯磨　　五眼布忿怒
　　三首马王髻　　珠宝遍严饰
　　其余诸圣尊　　画如金刚界
　　若欲治诸病　　应称十六吽
　　结彼金刚业　　势如持金刚
　　口诵所言约　　彼皆悉受命
　　移大海须弥　　及取三界天
　　开恶趣放罪　　所作皆称遂
　　若欲得仙药　　及往极乐界
　　知足天王宫　　随所意便得
　　金刚萨埵汝　　更说阿尾舍
　　取童男童女　　净浴新净衣
　　令彼萨埵誓　　上安于白华
　　加持令掩面　　再加一千八
　　彼即阿尾舍　　彼身或住空
　　所有三世事　　一切皆智者
　　我说秘密句　　汝等善谛听
　　底迦等五事　　秘句说真言
　　圆寂大悲常　　是名寂灾句
　　归依及莲华　　是名增益句
　　忿怒破坏称　　是名降伏句
　　敬爱伽跢耶　　金刚钩钩召
　　是名五种密　　金刚语瑜伽
　　欲令彼未来　　不依师授者
　　于此法轻慢　　自述自师意
　　迷设阿阇梨　　刚强大我等
　　更说一字心　　秘中最胜密
　　此名最胜密　　金刚身语心
　　诸佛大悲身　　常在此字中
　　随处诵一遍　　诸大果菩萨
　　一切人天众　　悉皆礼彼人
　　如前所作法　　或诵此密言
　　一切速皆成　　不可思议力
　　系金刚萨埵　　此名最秘密
　　勿妄传与人　　当付智慧者

　　
　　尔时大众十六大菩萨。及诸忿怒金刚等。皆悉礼佛依住。时佛菩萨等忽然不现。诸金刚等各各互相谓言。何故诸佛忽然不现。即于是时。遍于法界而有声言。善哉诸金刚等。我本无有言。但为利益说。时金刚手等亦复不现。

　　金刚峰楼阁一切瑜伽瑜只经


