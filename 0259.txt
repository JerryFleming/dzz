大正藏 No. 0259 佛说观想佛母般若波罗蜜多菩萨经
　　宋 天息灾译


　　1卷


　　　　佛说观想佛母般若波罗蜜菩萨经

　　　　西天译经三藏朝散大夫试鸿胪少卿明教大师臣天息灾奉　诏译
　　灌顶真言：
　　唵(引)曩莫舍吉野(二合)母曩曳(引)怛他誐哆野(引)啰贺(二合)帝三藐三没驮野
　　诵此真言七遍，以手于头上灌顶及摩触遍身，然后息念，志心作佛母般若波罗蜜多菩萨观行。想此菩萨三面三眼，身真金色，坐吉祥藏师子座，座有千叶金莲。身有六臂，右边三臂，第一臂执数珠，第二臂执箭，第三臂作施愿相。左边三臂，第一臂执经，第二臂执弓，第三臂执如意宝。如是六臂种种庄严。于其身上，复放无数百千那由他俱胝光明，遍满一切世界。复想一切如来及多罗菩萨等一切菩萨，具足相好，庄严其身，以诸香花而亲供养。如是观想已，复念心真言：
　　唵(引)曩莫舍吉野(二合)母曩曳怛他(引)誐哆野(引)啰贺(二合)谛(引)三藐三没驮(引)野怛你野(二合)他(引)唵(引)母你(引)母你摩贺(引)母你(引)曳(引)娑嚩(二合、引)贺
　　次诵根本真言：
　　怛你野(二合)他(引)　唵　惹曳(引)惹曳(引)钵纳摩(二合、引)鼻　阿嚩弭(引)阿嚩弭(引)　娑啰娑罗尼地里地里啰(引)地里地啰(引)地里你嚩哆(引)努波(引)罗你　没度(引)哆(引)啰尼　布啰野布啰野　婆誐嚩底　萨里嚩(二合、引)舍(引)　摩摩　波里布啰野　娑波里嚩啰写萨里嚩(二合、引)萨怛鑁(二合)左　萨里嚩(二合)迦里摩(二合、引)　嚩啰拏你　尾输驮野　尾输驮野　没驮(引)地瑟姹(二合、引)你曩　娑嚩(二合、引)贺(引)
　　诵此真言已，复作观行。想彼佛母般若波罗蜜多菩萨右边，有释迦世尊、燃灯世尊、无量寿世尊、智决定世尊、光明王世尊、雷声吼音世尊、金花世尊、散花世尊。于菩萨左边，毗婆尸世尊、羯俱忖那世尊、迦诺迦牟尼世尊、迦叶世尊、宝手世尊。于菩萨前面，大遍照世尊、宝生世尊、阿弥陀世尊、不空成就世尊、阿閦世尊。于菩萨后面，最上莲华世尊、最上宝世尊、喜吉祥世尊、琉璃光世尊、不思议吉祥世尊。于菩萨前，复有圣观自在菩萨、慈氏菩萨、普贤菩萨、妙吉祥菩萨、归命菩萨、不思议吉祥声菩萨、金刚手菩萨、无尽意菩萨、辩积菩萨、无边辩菩萨、虚空藏菩萨、无垢称菩萨、自在行菩萨、法生菩萨、常啼菩萨、月光菩萨、法云菩萨、地藏菩萨、宝藏菩萨、宝幢菩萨、尸弃菩萨、香象菩萨、金毗罗菩萨，如是等一切菩萨摩诃萨遍满佛刹。复有颦眉明王等，亦在菩萨前。如是圣众一一观想已，复想人间天上殊妙香花珍宝供具，以用供养佛母般若波罗蜜多菩萨，并诸眷属一切菩萨。作此观已，是人不久当成正觉。

　　　　佛说观想佛母般若波罗蜜多菩萨经


