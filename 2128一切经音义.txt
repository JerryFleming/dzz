大正藏 No. 2128 一切经音义
　　唐 慧琳撰

　　100卷

　　新收一切藏经音义序

　　　　处士顾齐之
　　慧琳法师。俗姓裴氏。疏勒国人也。夙蕴儒术。弱冠归于释氏。师不空三藏。至于经论。尤精字学。建中末乃著经音义一百卷。约六十万言。始于大般若经。终于小乘记传。国初有沙门玄应及太原郭处士。并著音释。例多漏略。有西明寺玄畅上人。克绍前烈晦明不倦。志夺秋霜之净。心涵止水之鉴。乃寻其遗逸。蕴而藏诸。焚之以栴檀。饰之以绮绣。光前绝后。骇目惊心。福祉生焉。弘利博矣。齐之不敏欲窥藏经。乃询于畅公蒙示音义。齐之以为。文字之有音义。犹迷方而得路。慧灯而破闇。潜虽伏矣。默而识之。于是审其声。而辩其音。有喉腭龂齿唇吻等。有宫商角徵羽等音。晓之以重轻。别之以清浊。而四声递发五音迭用。其间双声叠韵循环反覆。互为首尾参差勿失。而义理昭然。得其音则义通。义通则理圆。理圆则文无滞。文无滞则千经万论如指诸掌而已矣。朝凡暮圣岂假终日。所以不离文字而得解脱。无师之智肇自心源拆。疑滞之胸襟。烛昏蒙于倏忽。真诠俗谛。于此区分梵语唐言自兹明白。又音虽南北。义无差别。秦人去声似上。吴人上声似去。其间失于轻剽伤于重浊。罕分鱼鲁之谬。多传豕亥之误。至如四十二字母及十二字音。从毗卢遮那佛心生。则鸟迹虫文之所不逮。然源流有异音义无殊。披沙拣金从理证性。性得而言可遣。言可遣而文字亦忘。同归一真如则筌蹄弃矣。上座明秀寺主契元都维那玄测。皆精悫真乘护持圣典。文华璀璨经论弘赡。或道情深远独得玄珠。或律行清高孤标戒月。上以惬圣贤之意。下以旌勤恳之心。因命匪才敬而为序(时开成五年九月十日)。

　　一切经音义序

　　　　试太常寺奉礼郎景审述
　　昔者素王设教。著十翼而通阴阳。玄帝谈经。演二篇而明道德。岂若能仁出代独步迦维。会三乘于鹫峰。转四轮于鹿苑。繇是有半满之字。敷贯散之花。因缁客而西至。驱白马以东迈。是知不无不有掩蔽邪徒。即色即空甄明正道。于是慧云蓄润。垂叆叇而荫群氓。法雨含滋。散空蒙而沾众草。斯之功利不可胜言。大矣哉。觉皇之为教也。若乃书之贝叶编诸海藏。结集由饮光之心。文义宣庆喜之口。流传此土七百余年。至于文字或难偏傍有误。书籍之所不载。声韵之所未闻。或俗体无凭。或梵言存本。不有音义诚难究诸。欲使坐得明师立闻精谊。就学无劳于负笈。请益讵假于抠衣。所以一十二音宣于涅槃奥典。四十二字载乎花严真经(十二音是翻梵字之声势也。旧云十四音误也。又有三十四字名为字母。每字以十二音翻之。遂成四百八字。共相乘转成一十八章名曰悉谈。如新涅盘经音义中广明矣)。故曰无离文字解脱也。暨国朝初有沙门玄应。孤标生知独运先觉。明唐梵异语。识古今奇字。撰一切经音义一部。凡二十五卷。可以贻诸后进光彼先贤。作彼岸之津梁。涉法门之键钥。次有沙门慧苑。撰新译华严音义二卷。并编于开元释教录。然以后译经论及先所未音者。至于披读讲解。文谬谊乖得失疑滞。寡闻孤陋莫有微通。多见强识罕能尽究。然而自慠之辈。耻下问而不求。匿好之流。[希-巾+ㄙ]深知而不答。则圣言有阻能无悲焉。有大兴善寺慧琳法师者。姓裴氏。疏勒国人也。则大广智不空三藏之弟子矣。内精密教。入于总持之门。外究墨流。研乎文字之粹。印度声明之妙。支那音韵之精。既瓶受于先师。亦泉泻于后学。鞮译回缀参于上首。师掇其阙遗叹其病惑。览兹群经纂彼诂训。然则古来音反多以傍纽而为双声。始自[服-月+舟]虔元无定旨。吴音与秦音莫辩。清韵与浊韵难明。至如武与绵为双声。企以智为叠韵。若斯之类盖所不取。近有元庭坚韵英。及张[戩-(ㄙ*ㄙ)+(ㄠ*ㄠ)]考声切韵。今之所音取则于此。大略以七家字书释谊(七书谓玉篇。说文。字林。字统。古今正字。文字典说。开元文字音义)七书不该百氏咸讨。又训解之末兼辩六书。庶因此而识彼。闻一以知十。师二十余载。傍求典籍。备讨经论。孜孜不倦。修缉为务。以建中末年创制。至元和二祀方就。凡一百轴。具释众经。始于大般若。终于护命法。总一千三百部。五千七百余卷。旧两家音义合而次之。标名为异(两家谓玄应慧苑等)浩然如海吞众流以成深。皎兮若镜照群物以无倦。元和十二年二月三十日。绝笔于西明寺焉。审以颇好文字择善从之。许为不请之师。自愧未成之器。因启其卷乃告厥功。谬以微才叙之云尔。

　　一切经音义卷第一

　　　　翻经沙门慧琳撰
　　音三藏圣教序并大般若经五十一卷

　　大唐三藏圣教序

　　　　太宗文皇帝制　慧琳音
　　二仪(鱼羁反易上系曰易有太极是生两仪顾野王云二仪谓天地也法象也毛诗传云仪正也说文度也从人义声也说文又解义字从羊从我我字从手从戈下从禾者非也羁音居宜反)。
　　覆载(上敷务反见韵英秦音也诸字书音为敷救反吴楚之音也贾逵注国语云覆盖也荫也说文从而复声也西音呀贾反从冂冂音觅上下覆之会意字也下哉爱反孔安国注尚书云载成也礼记曰天无私覆地无私载说文载乘也从车[水/戈]音哉从戈才声也经作载隶书略也才古文才字非水)。
　　潜寒暑(上渐阎反广雅潜没也藏也尔雅沈也深也说文涉水也从水朁声朁音惨七敢反有从二天或从二夫皆误略也下旱安反苍颉篇云寒冷也说文冻也从宀从人从[卄/廾]下从冰宀音绵[卄/廾]音莽冰音冰古莽字上下二草也)。
　　窥天(犬规反考声窥觑也韵诠云窃见也说文小视也从穴规声也或作窥觑音青预反)。
　　鉴地(贾陷反广雅鉴照也明也玉篇镜也说文大盆也取明水鉴诸月也从金监声也或作鉴)。
　　可征(陟陵反郑玄注周礼云征召也明也声类责也求也杜预注左传云验也说文象也案事有象可验曰征从壬从微省声也壬音体郢反)。
　　控寂(上苦贡反考声控持也说文引也告也从手空声下情亦反俗字也说文作[寂-又]正体字也)。
　　毫牦(上胡高反下力驰反案九章算经云凡度之法初起于忽十忽为丝十丝为毫十毫为牦说文毫牦二字并从毛毫从豪省牦从斄省皆形声字也今作豪斄非本字假借用也)。
　　凝玄(鱼兢反孔安国注尚书云凝成也郑注礼云坚也广雅止也韵英不动也说文作冰水坚结也从冫疑声也冫音冰)。
　　蠢蠢(春尹反毛诗传曰蠢蠢虫动也郭璞注尔雅云动摇貌也从昆春声也或作偆或作[戈/蠢]作蠢皆古字昆音昆)。
　　庸鄙(上勇从反考声庸愚也郑众注大戴礼孔子曰所谓庸人者口不道善言又不能选贤人善士而托其身以为已直从物而流不知所归若此者可谓庸人也楚辞亦云斯贱之人也说文从庚用声也下悲美反考声鄙贱人也恶鄙野不慧之称名鄙夫说文五酂为鄙从邑啚声啚音鄙酂音子短反百户也凡五百家为鄙也)。
　　东域(为逼反考声域国也刘熙注孟子云居处也说文邦也从土或声也)。
　　拯含(拯音无叠韵取蒸字上声杜预注左传拯助也韵诠救也方言拔出溺也古今正字拯抍也从手丞声也抍音升也)。
　　纷纠(上拂文反广雅纷纷乱也楚辞盛也说文从糸分声下经酉反杜注左传纠举也说文从糸[┴*├]声隶书省作[┴*├]音纠糸音觅也)。
　　沿时(上音缘孔注尚书云顺流而下曰沿杜注左传沿缘也说文云缘水而下也从水形声也)。
　　隆替(六冲反郭注尔雅云中央高起也说文礼大也从阜形声也天计反俗字也尔雅相待也贾注国语云礼也说文作普废也并两立一偏下曰替会意字今作替俗字也)。
　　玄奘(藏浪反亦通上声方言奘大也壮也考声多力也健也疾也说文从大壮声也)。
　　讵能(渠御反韵英云疑词也庄子讵能者下定之词也转注字也)。
　　回出(萤颖反上声字古文作冋象国邑从口说文邑外谓之郊郊外谓之野野外谓之林林外谓之冋冋音癸营反象远界也从辵今俗从向者非也)。
　　只千古(征亦反说文一枚也桂苑珠藂单也群书字要只字从隹隹鸟也从叉叉手也手持一鸟为只象形字经文或从又误也)。
　　栖虑(先奚反俗字也正作栖尔雅栖息也从木妻声下吕御反考声疑而息之也说文从息虍声音呼)。
　　慨深(康爱反顾野王云[巾*亢]慨不得志也愤壮慨叹太息也或作熂说文深字从水从[穴/((嘹-口)-(日/小))]省也)。
　　讹谬(上五戈反郑笺毛诗云讹伪也下眉救反韵英云谬误也韵诠诈妄也说文从言翏声此翏音六幼反)。
　　条析(上亭姚反广雅条教也毛诗科也说文小枝也从木攸声也下星亦反广雅析分也说文破木也从木从片或作析[片*斤]古字也)。
　　翘心(只姚反广雅翘举也杜注左传翘翘远貌也说文从羽尧声也)。
　　远迈(埋拜反广雅云迈远行也从万从辵辵音丑略反)。
　　拨烟霞(上补末反广雅拨除也郑注礼云拂也说文治也从手发声次宴贤反说文火气也从火垔声或作烟考声云元气也垔音因下夏加反韵英云日气也王逸注楚词云日始欲出赤黄气也考声云天际赤云也古今正字从两假声也或作赮)。
　　蹑霜(女辄反方言蹑登也广雅履也说文蹈也从足聂声也聂音同上)。
　　前踪(上俗前字也说文先也正体从止从舟作前说文不行而进谓之前止在舟上也蔡邕加刂刂水也广二寻深二仞曰刂刂音古外反俗从刀者非也下足庸反淮南子曰行则有踪尔雅迹也说文车迹也从足从声也)。
　　询求(笋遵反左传咨亲为询韵诠云询事也尔雅信也古今正字从言从旬声也)。
　　餐风(仓单反俗字也说文吞也食也正体从[餐-食]从食作餐[餐-食]音残)。
　　鹿苑(上勒木反下惌远反西域记云婆罗痆斯国之苑名也亦名鹿野苑亦名施鹿林旧译云波罗柰国即如来初转法轮处也)。
　　鹫峰(上音就西国山此山高峻鹫鸟所居或名灵鹫山或云鹫岭皆一山而异名也如来于此山中得转法轮甚多圣迹在中天界)。
　　探赜(上他含反变体俗字也古文从[穴/((嘹-口)-(日/小))]作[挖-乙+((嘹-口)-(日/小))][穴/((嘹-口)-(日/小))]音徒感反孔注尚书云探取又说文远取也从手深声下柴革反韵诠云幽深也桂苑珠藂玄微也古今正字从[姬-女][姬-女]音夷责字正从朿朿音次作[朿/貝])。
　　驰骤(上直离反俗字也本作驼形声字它音夷考声云驰走也广雅奔也说文大驱也从马也它声也下愁瘦反贾注国语云骤疾也广雅亦奔也说文马疾步也从马聚声也)。
　　三箧(谦颊反礼记云箧盛物之椷也箧者盛经书衣物器也古今正字云箧笥也从竹箧声也说文箧字从方夹声也)。
　　波涛(唐劳反许叔重注淮南子云潮水涌起迁者为涛苍颉篇云大波也古今正字从水从寿省声)。
　　爰自(远权反考声爰于也尔雅曰也毛诗传为也于也说文引也从[受-(冗-几)]于声也[受-(冗-几)]音披表反)。
　　东陲(述危反韵诠云陲危也广雅边也弘福寺碑文中作垂略也从阜垂声也)。
　　缺而(犬悦反苍颉篇亏也说文器破也从垂从夬或从[午/止]作缺亦同)。
　　同臻(侧巾反古文作臸字书臻到也去声聚也说文云从至秦声)。
　　业坠(上严劫反尔雅业事也国语叙也大也说文从[業-木+十]从巾今隶书从木变体也[業-木+十]音锄学反下除类反尔雅坠落也广雅失也说文作队从高堕也从阜[隊-(阿-可)]声也或从石作[石*(隊-(阿-可))])。
　　桂生(圭慧反山海经云招榣山多桂郭璞曰桂叶似枇杷长尺余味辛花白本草云桂有菌牡二种并出交广州及桂林山说文云江南香木也百药之长从木圭声也菌音郡牡音母也)。
　　泫其(玄罥反韵诠云草露水光也考声渊泫水貌也说文流也从水玄声又音玄也渊音渊也)。
　　卉木(晖贵反说文草之总名也从[艸-屮]从草今从三十作卉讹也[艸-屮]音丑列反)。
　　圭璋(上桂畦反说文瑞玉也上圆下方公侯伯所执从重土字统土殷礼封诸侯有三等公侯伯皆有重土故执圭子男无重土故无圭圭古字也下止阳反说文云半圭为璋从玉章声也畦音慧圭反)。
　　翰墨(寒岸反尚书大传云翰者鸟兽长毫毛也取以为笔故谓能书为笔翰说文天鸡羽也从羽倝声倝音干岸反下母北反考声墨黑也说文书墨也从土黑声也)。
　　摽瓦砾(上必遥反考声云摽举人说文击也从手票声或作[票*支]也下力的反考声砾大砂也说文从石也从乐省声也)。
　　谬承(时仍反说文受也从手氶声也)。
　　褒赞(上补毛反顾野王曰褒犹扬美之也说文衣博裾也从衣[印-ㄗ+呆]声[印-ㄗ+呆]音保下臧散反释名云称人之美曰赞古今正字云赞颂所以解释物理也从言赞声)。
　　循躬(上随匀反尔雅循自也考声述也顺也说文循行也从彳盾声也经作循误也下姜隆反说文躬身也正从吕作躬从身弓声也)。

　　高宗皇帝在春宫述三藏记(即大帝也)

　　崇阐(上床隆反郑笺毛诗云崇序也贾注国语云敬也郑注礼记云尊也说文高也从山宗声也或作崇下昌演反韩康伯注系辞云阐明也广雅辟也声类大开也说文从门单声也)。
　　轨[跳-兆+屬](上居洧反贾逵注国语轨法也广雅迹也说文车辙也从车从宄省声也宄音鬼下重绿反汉书音义云[跳-兆+屬]迹也说文蹢[跳-兆+屬]也从足属声也或作躅略也)。
　　综括(宗宋反桂苑珠藂云机上织具也综理丝缕使不相乱者名综说文机缕也从糸宗声下宦活反韩康伯注易云括结也韩诗束也考声捡也说文洁也从手舌声也)。
　　宏远(获萠反尔雅宏大也郑注礼记宽也说文屋深响也从宀厷声宀音绵厷音国弘反)。
　　秘扃(悲媚反郑笺毛诗云秘神也广雅劳也韵英密也说文从示必声也示音只下癸营反顾野王云户扇上铁釰也所用于外以关闭门户也说文外闭之关也从户冋声经从向作扃误也)。
　　遂古(随类反郑笺诗曰遂久也国语信也从也广雅往也说文亡也会意也从辵[隊-(阿-可)]声也[隊-(阿-可)]音同)。
　　排空(败埋反顾野王云排抵也广雅推也说文挤也从手非声也)。
　　黔黎(俭廉反郑注礼云黔首万民也史记云始皇二十六年更名万民为黔首也说文从黑今声下礼提反孔注尚书云黎众也)。
　　敛衽(上廉捡反尔雅敛聚也考声录也说文收也从文佥声也下壬[示*冘]反说文衿也从衣壬声)。
　　昆虫(上古魂反假借字也正体作昆声类作蜫郑注礼记云昆明也明虫者阳而生阴而藏者也夏小正昆众也小虫也说文总名也从二虫下逐融反尔雅云有足曰虫无足曰豸说文从三虫俗作虫豸音持里反)。
　　阿耨达(奴禄反正梵音云阿那婆达多。唐云无热恼池。此池在五印度北大雪山北香山南二山中间有此龙池。谨案起世因本经及立世阿毗昙论。皆云大雪山北有此大池。纵广五十逾缮那计而方一千五百里。于池四面出四大河。皆共旋流绕池一匝流入四海。东面出者名私多河。古译名斯陀河。南面者名兢伽河。古名恒河。西面出者名信度河。古名辛头河。北而出者名缚刍河。古名博叉河。此国黄河即东面私多河之末也。此方言无热恼者。龙王福德之称也。一切诸龙皆受热砂等苦。此池龙王独无此苦。故以为名也)。
　　神甸(亭现反郑玄注周礼云甸犹田也天子服治之田也孔注尚书云规方千里之内谓之甸服王城四面各五百里也今谓之畿甸即是也畿音祈)。
　　耆闇崛山(上音只下达律反正梵音云纥哩（二合）驮啰（二合）屈吒唐云鹫峰山即前文已说也)。
　　嵩华(上相融反下获骂反即此方嵩高太华二山也[山/一/(卄*├)/┬]字正体从山从[┴/(卄*├)/┬]假借用也)。
　　恳诚(康佷反广雅恳信也诚也集训美也从心貇声也貇音上同)。
　　龆龀(上亭遥反俗字也正体从髟作髫埤苍髫髦也考声云小儿剃发留两边胎发曰髫从髟召声下初觐反说文毁齿也男八月齿生八岁而龀女七月齿生七岁而龀从齿匕声经从乙讹也髦音毛髟音必姚反剃音天计反)。
　　迦维(梵语古译讹略也正梵音劫毗罗筏窣睹城佛下生之处也)。
　　久植(时力反杜注左传植长也苍颉篇息也考声立也从木直声也)。
　　足岳(上将裕反俗字也正从口从止作[口/止]杜注左传云足成也韵英增益亦假借字也下五角反广雅岳确也白虎通云确同功德也或作[獄/山]经作岳古字也确音苦角反)。

　　大般若波罗蜜多经卷第一(法师玄奘奉诏译)


　　初分缘起品之一(释经题本梵语)

　　般(音钵本梵音云钵啰（二合）啰取罗字上声兼转舌即是也其二合者两字各取半音合为一声古云般者讹略也)若(而者反正梵音枳娘（二合）枳音鸡以反娘取上声二字合为一声。古云若者略也)波(正梵音应云播波个反引声)罗(正梵音应云啰准上取罗上声转舌呼之)蜜多(正云弭多弭音迷以反)　具足应言摩贺(引)钵啰(二合)枳娘(二合)播(引)啰(转舌)弭多　梵云摩贺(唐言大)钵啰(二合)枳娘(二合唐言慧亦云智慧或云正了知义净作此解)播(引)。
　　啰弭多(唐言彼岸到今回文云到彼岸如上所说虽是本正梵语略音已行难为改正般若波罗蜜多久传于世愚智共闻今之所论为造经音解其文字及释梵语不可不具说也但欲广其学者知见耳实非改易经文已下诸经中有正梵语及论文字是非皆同此例取舍今古任随本志)。
　　薄伽梵(五印度梵语也大智度云如来尊号有无量名略而言之有其六种薄伽梵是总称也义曰众德之美尊敬之极也古译为世尊世出世间咸尊重故佛地论颂曰)。
　　自在炽盛与端严　　名称吉祥及尊贵
　　如是六种义差别　　应知总号薄伽梵

　　(此为文含多义译经者故存梵言后有梵语及陀罗尼句准此应知)。
　　重担(上柱勇反上声字下耽滥反广雅担负也以木荷物也说文举也从手詹声经有从木作檐误也)。
　　等为(说文等字从竹从寺下荣伪反为字上从爪经作为讹略也)。
　　摧灭(上藏雷反顾野王云摧折也考声剉也说文挤也挤音精礼反从手崔声也下弥结反王逸注楚辞云灭消也玉篇没也说文尽也从水灭声也灭字从戌从火)。
　　熙怡(上虚饥反字统云熙和也考声美也从灬[(厂-一)*臣*巳]声也[(厂-一)*臣*巳]音同上灬音必遥反下以之反考声怡喜悦也说文和也从心台声台本古文以字也)。
　　颦嘁(上毗寅反下酒育反文字集略云颦者嘁眉也顾野王曰颦嘁者忧愁思虑不乐之貌也考声云嘁[口*咨]忸怩也说文涉水则颦嘁古文作颦亦作[頻/言]今从省略下嘁字或作蹙亦同古文作[月*蹙]经文作蹙非本字训为穷也迫也罪也急也非经义也)。
　　挂碍(上华寡反下我盖反说文纲碍也从冈从圭省声碍止也从石疑声也)。
　　舍轭(于格反俗字也正作轭从车从户从乙郑众注考工记云辕端压牛领木轭也)。
　　尼师坛(梵语略也正梵音具足应云[寧*頁]史娜曩唐译为敷具今之坐具也[寧*頁]音宁顶反)。
　　两趺(甫无反俗用字也正作跗郑注仪礼云足上也经文有作[跳-兆+不]未详也)。
　　两跟(冈恩反字统云足后曰跟说文足踵也从足从根省声也踵音肿也)。
　　四踝(华瓦反苍颉篇云在足侧高处也声类云足外附骨也内外为四踝说文足踝从足从稞省声稞音同上)。
　　两胫(形定反玉篇胫足[跳-兆+非]肠前大骨也说文足胻也胻音幸从肉从迳省声也腓音[夗-夕+月])。
　　两腨(遄耎也文字集略云胫之腹也说文足[跳-兆+非]肠也或作[跳-兆+專]踹膞四形并同今从肉遄音船)。
　　两膝(骨逸反玉篇膝胫上头也说文胫头骨节也正体从节作膝节音节桼音七经从肉作膝时用字也)。
　　两[骨*坒](鼙米反考声[骨*坒]股也说文正从骨作脾脾股外也卑声也或作[跳-兆+卑]古字也今经从月作[月*坒]非也本无此字)。
　　腰胁(香业反或作胁亦同说文肚两傍也从肉劦音叶从三力经从三刀作胁非也)。
　　脐中(情奚反字书云当腹之中曰脐说文膍脐也从肉齐声也或下从肉亦同膍音毗)。
　　胸臆(上香邕反说文胸膺也案膺即臆也或作匈亦通下应力反说文臆亦胸骨也从肉从亿省声也经从月误也)。
　　两腋(盈益反又攴亦反并通埤苍云在肘后也古今正字腋胳也从肉从液省声胳音各)。
　　两髆(膀莫反字林云髆胛也说文肩脾也从骨从博省声经多从月作膊非也音普博反郭璞云披割牛羊五藏谓之膊非经义脾音卑专从甫从寸)。
　　两肘(张柳反说文臂节也从肉从寸或作杻[月*丑]皆古字也)。
　　两臂(卑寐反说文手上也即掌后肘前谓之臂从肉辟声也)。
　　两腕(乌灌反或作捥皆俗用字也郑玄注仪礼云掌后节也扬雄曰腕握也案寸口前掌后曰腕)。
　　项胭(上瓨讲反说文云前曰颈后日项下宴坚反声类胭喉也苍颉篇胭也古今正字从肉因声案胭即颈之异名也或作[膘-示+土]胭皆古字也经从口作咽非也颈音经郢反咽音宴瓨音项江反)。
　　颐颔(上以伊反下含感反方言颐颔互名也文字集略云颏也说文辅车骨也从页页头也[姬-女]含皆声也经从[└@(耜-耒)]非也[〡*臣]音夷颏音孩也)。
　　颊额(上兼叶反广雅颊辅也玉篇云目下耳前曰颊或从肉作脥亦通下牙格反方言额颡也说文从页从格省声也经从客作额俗字也)。
　　毫相(上胡高反集训云长锐秀毛下息亮反如来眉间长毛也观佛三昧经云其毛白色在佛眉间引而申之长一丈三尺五寸纵之即右旋卷成螺文三十二大相之中最上相也)。
　　俱胝(音知天竺国数法名也案花严经阿僧祇品云十万为一洛叉此国以数一亿一百洛叉为一俱胝俱胝三等数法之中此即中数之名也)。
　　那庾多(庾音羊主反亦数法名也古云那由他花严经云俱胝为阿庾多又数中即是上等大数名也皆穷至本方变其名)。
　　殑伽(西国河名也上其疑反下语佉反为就梵音作此翻古名恒河即前说四大河之一南面河也)。
　　绮饰(上欺纪反范子计然云绮出齐郡案用二色彩丝织成文花次于锦厚于绫说文云有文缯也从糸奇声也下商织反集训云服著华丽也考声云装也修理清洁也说文刷也从巾饲声也)。
　　[糸*囟]滑(上思计反孔注尚书细小也说文微也从糸囟声也糸音觅囟音信下患八反广雅滑媺也玉篇不涩也涩犹涩也说文利也从水骨声也媺音美古美字也涩音色)。
　　轻耎(乳兖反考声云耎弱也韵英云柔也说文从而从大又古作[葷-車+(〦/儿/瓦)]说文柔韦也从北从古[穴/瓦]或作[月*(而/火)][渜-大+火]经文作软非也并无此字也)。
　　极[火*(晏-女+(大/((犀-尸)-牛+十)))](下包貌反广雅爆热也考声云烧柴火烈作声也韵英火灹曰爆说文灼也从火爆声也灹音摘嫁反灼音章药反)。
　　盲者(陌彭反说文云目无眸子曰盲从目亡声经作盲或作盲皆俗字也)。
　　聋者(禄东反左传云耳不听五音之和谓之聋杜预曰聋暗也说文声也)。
　　哑者(鸦贾反考声云不能言也案哑人虽有声而无词说文阙古今正字哑喑也从疒亚声经从口作哑非也音厄笑声也非经义鸦音乌加反疒音女厄反)。
　　醒悟(上星净反又音星贾逵曰醉除解为醒形声字也)。
　　疲顿(上音皮玉篇疲倦也释名劳也转注字下敦遁反考声困极也说文下首也从页屯声也)。
　　乐静(上五教反下音靖玉篇云静思也息也安也谥法曰远离嚣妄曰静转注字也)。
　　舍諠(吁袁反声类諠哗也郑玄注礼记嚣也或从雚作欢形声字也雚音灌有从口作喧俗用非正)。
　　欻尔(晖律反苍颉篇欻猝起也猝音村讷反薛综曰欻忽也说文云有所吹起也从欠炎声)。
　　挠乱(上拏绞反广雅乱也说文扰也从手尧声也)。
　　映蔽(上英敬反考声晖也韵英云傍照也从日英声经从央作映非也音乌朗反不明也非经义也下卑计反广雅云隐也掩也史记障也说文小草貌从草敝声)。
　　苏迷卢山(梵语宝山名或云须弥山或云弥楼山皆是梵音声转不正也正梵音云苏迷嚧嚧字转舌唐妙高山俱舍论云四宝所成东面白银北面黄金西面颇梨南面青琉璃大论云四宝所成曰妙出过众山曰高或名妙光山以四色宝光明各异照世故名妙光也)。
　　伎乐(其绮反下五角反说文云五声八音总名也象鼓鼙之形木其[虎-儿+異]也钟磬之跗曰[虎-儿+異]从虍从异[虎-儿+異]音渠语反)。
　　宝铎(上宝字说文宝也从宀宝贝宝音同上下唐洛反郑玄注周礼云铎大铃也)。
　　南赡部洲(时染反去声梵语此大地之总名也古译或名谵浮或名琰浮或名阎浮提皆梵语讹转也正梵音云[弓*朁]谟立世阿毗昙论云有赡部树生此洲北边泥民陀罗河南岸正当洲之中心北临水上于树下水底南岸下有赡部黄金古名阎浮檀金树因金而得名洲因树而立号故名赡部音如谵音之叶反[弓*朁]音蚕览反览字取上声呼之)。
　　东胜身洲(古云弗于逮或云弗婆提或云毗提呵皆梵语轻重不同也正梵音云补啰嚩尾祢贺义译为身胜毗昙云以彼洲人身形殊胜体无诸疾量长八肘故以为名也)。
　　西牛货洲(古云瞿伽尼或云俱耶尼或云瞿陀尼皆梵音楚夏不同也正梵云过嚩抳此义翻为牛货毗昙论说以彼多牛用牛货易故以为名瞿音具愚反嚩音无可反抳音尼[(牙*ㄆ)/韭]反)。
　　北俱卢洲(古名郁单越或名郁怛啰或云郁多罗拘楼或名郁多罗鸠留皆梵语轻重不同也正梵音云嗢怛罗矩噜此译为高胜阿毗昙论云地方高大定寿千岁无诸苦常受乐胜余洲故名高胜嗢音乌骨反噜音鲁字转舌)。
　　绍尊(时绕反尔雅绍继也释名远也谥法曰远继先位曰绍从糸召声也糸音觅)。
　　千茎(幸庚反考声茎本也草本曰茎从草巠声)。
　　听往(体盈反考声云以耳审声也许也信也说文聆也从[十/目/心]从耳壬声也聆音灵[十/目/心]音德壬音体郢反)。
　　发引(上蕃八反说文射发也从弓从殳癶箭发声也蕃音发班反射音蛇蔗反殳音殊癶音普末反下引音寅印反从弓从亻或从人作[弓*人]说文开弓也)。

　　第二卷


　　第三卷

　　[月*夆]胀(上普邦反下张亮反埤苍云腹满也并从肉或作胖胀皆古字也)。
　　脓烂(上奴红反古今正字云[病-丙+(雍-〦)]疽疽溃血也说文肿血也从肉农声下兰袒反方言火熟也说文从火阑声也)。
　　青瘀(上戚盈反俗字也说文正体从生从丹作[生/(月-二+┴)]经文作青隶书略也下于据反广雅瘀病也说文积血也从疒于声也疒音女厄反据音居御反经作淤非也水中淤泥非经用也)。
　　啄啖(上音卓广雅啄啮也说文鸟食也从口豖声也豖音宠绿反经文从彖作喙非也喙音吁秽反下唐滥反广雅啖食也说文作[口*函]或作啖并通经文作淡非也淡无味也非经义也)。
　　离[(林/月)*ㄆ](桑赞反广雅散坏也说文分散也从肉[木*枚]声也[木*枚]音同上或从隹作[(林/隹)*ㄆ]经从