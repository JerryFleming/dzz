大正藏 No. 1379 佛说大爱陀罗尼经
　　宋 法贤译


　　1卷


　　佛说大爱陀罗尼经

　　　　西天译经三藏朝散大夫试光禄卿明教大师臣法贤奉　诏译
　　如是我闻。一时佛在舍卫国祇树给孤独园。时有海神名曰大爱。来诣佛所到佛所已。头面著地礼佛双足。却住一面而白佛言。世尊我有所愿利益众生。惟佛哀愍许我宣说。
　　尔时世尊知大爱心有大利益。而告之曰善哉善哉。汝为利益随汝意说。
　　尔时大爱蒙佛听许。而白佛言。我与眷属住于大海。多见众生陷于海难。愍念此等欲说陀罗尼。令彼海难无能为害。世尊若有善男子善女人乃至苾刍苾刍尼优婆塞优婆夷等。闻此陀罗尼读诵受持。及得闻我与眷属等名者。所有大海一切危难悉皆解脱。尔时大爱承佛威力。即说陀罗尼曰。
　　怛[寧*也](切身)他(引一)祖噜祖噜(二)吐兰达哩(引三)摩贺(引)谤哥悉体(二合)帝(引四)酤(引)你瑟哥(二合引)你瑟计(二合五)阿那护(六)拶钵黎(引七)祖噜祖噜(八)三满多跋[打-丁+柰]哩(二合引九)阿屹你(二合)作讫哩(二合引十)作讫啰(二合)多朗(十一)补啰拟你(引)娑嚩(二合引)贺(引十二)
　　尔时大爱海神承佛圣旨。说此陀罗尼已。欢喜踊跃礼佛而退。

　　佛说大爱陀罗尼经


