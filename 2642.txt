No. 2642
初心行护钞

　        
　　　　　　
　　　　　　
　　　　　　

小佛殿等平座勤行条条

    一。入堂门先向佛低头合掌。至座所对上下座合掌问讯。即邻座人和南。然后向上座转身而可静座。背上座不可回转。
    一。入堂之间□犷踏地不可响板敷。不可振肩动身顾视左右前后。出堂时亦然。
    一。着座之时先袈裟左边取具左袖插左□。次取上袈裟右边安静而坐。法衣不可敷付座下。又坐时进退不可轻躁。起座时亦然。
    一。恒例临时勤行闻钟鼓声。作相未终之前早可上堂。不可缓怠。况于无事全阙哉。又勤行未讫。非急切事者。中间不可出入。若行法及数刻长座难堪忍者。随宜进不。
    一。行法之间须调三业。或顾左右。或仰或伏。或以手支头押膝。寄挂后壁等□犷行仪深可慎之。
    一。勤行之间不论坐立。两手必可揖胸前。但平座之时。或安脐边不可有过欤。其手必以左手覆右手背。大指相交。此为现行叉手之法。而今或分两手置左右之膝。或又两手交互执二肘。或十指相交内外缚等。皆不可然。又合掌礼佛等可用虚心合掌。不可作金合莲合等。
    一。佛事之间交头窃语等事坚可诫之。况于出音于言谈哉。除急切事。
    一。看经两手持经对目前可奉读之。不可及脐边。又广不可开之。不可过四五行也。而今乍持经以臂支膝。或经安脐下足膝等。失敬重之仪。太不可然。若双纸小经等两手捧持不得便者。以一手高持之。一手仰可安膝上。伏手不可支膝押席。凡常护手掌不可令触着污秽之物。又经典□犷卷舒。不可令作声。
    一。三时勤行临时讽经等。虽为暑天辄不可开扇扇身。若声明法则行业等及数刻。聊可有开遮欤。又于上座宿老等者。非制禁之限。而今无作意开闭扇。惊众视听似作法事之妨碍。或又问答讲时。开扇讲释问答等。太不稳便。凡一切行业于役人者。殊可整威仪。不可轻略。若极暑难堪忍者。随宜虽用扇不可令风及邻座。又开闭不可作声。深可用心。不可荒凉矣。

食法条条

    一二时食□临时僧斋等。应钟声早可赴众堂。不可迟滞。又非病患等缘事者。于库院寮舍等不可请食之。除耆旧尊宿人。
    一。展□等仪非今所论。平座众会之时。折敷上生饭之外。余饭菜等。虽为一粒不可漏散之。谷尘等小碗内可付之。不可分散折敷上。
    一。生饭不可过七粒。饼干钱许（云云）自余准之可知。
    一。点心有多种者。最初点心可出生饭。后后必不可然。禅众每物出之欤。必不可效之。
    一。再请。多受不用之而不可出之。节量所食分齐。可受用之。又小残食等不可付□□中。每事不可同俗人所作矣。
    一。受饭必可用大碗（准□故也）以小碗不可受之。汁菜等可用小碗。引汤又可为大碗也。
    一。再请之时。若饭若汁菜等。僧众豫用心。给仕人来行之时。不可令彼相待。又净人已过自座前者。不可招来。凡给仕沙弥净人等。每度自上座次第可行之。乱座吹不可往返堂中。
    一。碗□匙箸等相触不可响堂中。又饮啖唇舌不可作声。
    一。有打扇沙弥之时。自不可用扇。若无别役人者。随宜可开许欤。但广不可开之。又不可令扇风至邻座人。开闭不可作声。甚可稳便。不可荒凉。

入浴条条

    一。闻浴鼓先着五条袈裟。左臂悬手巾。右臂悬平裹（纳汤惟脚布等）两手叉胸前。可趣浴所一。入浴室前门。低头合掌（意在礼圣僧）至自床下。先平裹置床上。次脱五条挂净竿。次以手巾挂触竿。次解平裹。次解裙悬触竿。次解带纳袖中。次着脚布。次着汤惟。即取重内外衣打悬触竿。前裙上勿令脱落。次以平裹覆衣上。不可令内外衣服显露。次以手巾可结付之。此等行事悉向床作之。不可顾视左右前后。
    一。正入浴室内。长跪以净水洗手。合掌□愿（或蹲踞。或平坐。皆不可也）次揖手问讯左右而坐。禅众等以触水洗手口等。甚以非法。不可令效之。若无净水者。直可作法也。
    一。倾杓可酌汤水。直杓入水中不可令汤水有声。又浴身之时。振杓不可悬水于傍人。
    一。浴室风炉等门户开闭不可令有声。风炉等是非善恶不可扬声赞毁。凡知浴人之外于浴室内外不可发言语。又呼吸不可□犷。
    一。向上座不可指摩手足去却垢秽。又对上座不可着脱脚布。如此等事悉可向屏处乃至下座。
    一。沐浴事讫。揖上下人开户而出。
    一。出浴室毕着汤帷。解脚布蹲踞地上。可绞脚布。乍立不可绞之。然后如先至床下。向床先解手巾。取衣裳等可置床上。次就床暂可休息。床上不可起立。与邻座不可言谈。将着衣裳之时。下床向床可着脱。先着内外衣。次着裙。次汤帷脚布纳。平裹。次至净水所洗手口澡嗽。不可作声。次还至床下取五条着之。次手巾平裹如元悬两臂。合掌低头而出。

上厕条条

    一。必着五条。左臂悬手巾（或略之）两手叉胸前可向僧厕。凡过厕廊下不可垂手。又不着袈裟不可往反寺中。
    一。至东司先合掌。诵念乌瑟沙摩真言。次脱五条挂净竿。次脱裙悬触竿。次脱上衣覆裙上。即以裙腰带可结付之（若持手巾可用之）次着襻。次至水棚所。倾杓酌水可入触桶。□犷酌之不可散洒水于四方。次左手提触桶。右手弹指三声（或刉声馨欬）即开户入。厕内。倾桶漏水不可湿地上。厕内板上墙壁等不可涕唾。洗净等事可问先达。
    一。出厕内时。又提触桶至水棚所。可安桶于本所。夏可湛水。冬可覆桶。棚上地上四壁等不可涕唾。又于厕内外不可言谈。
    一。用灰土抹香等毕。即以水洗净。勤可扫除。块土抹香等不可散落棚上。    一。着衣次第先着上衣。次裙次洗手嗽口。慎勿作声。次着五条。低头合掌而出。

杂用条条

    一。入堂·出堂就下间可出入。勿经过上间□尊宿上座边。
    二。展坐具礼拜之法。必向下座开之。然后对所敬佛僧。展敷地上起立。如法合掌。次第低头。曲躬先两膝着地。次两臂着地。两掌申仰。次头至两掌上。可成执尊两足顶戴思也。起立时。先举头。次两手两膝次第可起也。收坐具之时。又可向下座。然后对尊重。低头全掌而退。
    一。私念诵读经等。于众中不可行之。又高磨念珠。或又旋转作声等。悉不可行之或持经卷至他房公所等不可读之。于佛前若私坊中净处可行此事。
    一。着大衣七条等。不可坐诸人经过之路头乃至卑劣之处。
    一。于寺中处处高声诤论。叩手戏□等。坚可谨慎。
    一。勤行事终。或食讫出堂之时。特可慎三业。手足进退不可无作意。语笑喧杂甚不称便。深可染心腑。
    一。明相已现者。虽未闻开静。早起嚼杨枝。急洗手澡口。具威仪安坐。必可修六念。
    一。于寺中处处。任雅意高声歌颂等。似不稳便。于声明等稽古者。虽非制止之限。犹可顾机嫌者欤。
    一。差典主人者。为令众僧安稳专行业也。僧众又知其志忆其恩。互存主伴仪。可成辨真俗化仪也。况堂中经书常住资具等。任意用之。散在诸方努努不可尔。若有所用暂时虽取渡之。速可安本处。不可令知事直日等方方寻求。
    一。申暇参暇等事。制式虽载之。都以不行用。深可诫之。
    一。寺内廊下及道行路头逢同门僧者。互合掌问讯。各可就右边而过。若逢和尚□尊宿人者。退侧立傍边。低头合掌先丁令上座而去。
    一。道行之时于道路中。与伴侣人高声言论。叩扇歌咏。交头戏□。互执手牵衣等事。悉可停止之。比丘法以息世机嫌为先。争不慎哉。
    一。非病患者辄不可昼卧。若老比丘。若又有穷屈事欲令休息者。闭门户于屏所可卧息。不可显露。而今二人三人开户□枕横卧。狂言绮语更无所惮。深可慎也。凡虽为深更晓天。乍卧对傍人不可言谈。睡眠已寤。或端居修观念。或早起可勤出世业。何悠悠可滞眠席乎。
    一。剃发等无礼事必于屏所可作之。僧坊前缘□公所不可作之。
    一。欠呿不可令有声。謦欬又不可高声。门户开闭不可□犷。帘上下不可放手。灯不可以口吹消。涕唾可向屏所。凡每事可稳便。
    一。堂前大床房舍前缘等诸人往来之道路。可用上净履欤。直蹈不净处还触净席不顺理致。若设此开者。虽或逢尊宿人若过上座轩下。必不可脱之。以别仪得众免故也。而冬时着之。夏时不用之。此皆自由之仪也。若顺世仪者。虽为严冬辄难许者欤。但他寺宿德。若俗人等不知此制意之辈来寺中时。着脱可随宜欤。
    一。酒桶以下非法器具等。显露持之不可经历寺中。凡就诸事可惮机嫌者欤。
    一。行者人户等于库里等公所。高声杂言叫唤。更无所惮可谓奇怪。为知事沙汰可加炳诫。若不叙用者。速可令追放矣。
    自余宜守延文制式。
    应安六年七月十四日。于庐山寺丈室任忆念记之。遂犹可加添而已。
    同晦日。于西山参钴寺本坊再添削毕。
    菩萨比丘（仁）记。

