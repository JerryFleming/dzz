大正藏 No. 1152 佛说佛母般若波罗蜜多大明观想仪轨
　　宋 施护译


　　1卷


　　佛说佛母般若波罗蜜多大明观想仪轨

　　　　西天译经三藏朝奉大夫试光禄卿传法大师赐紫臣施护奉　诏译
　　尔时世尊。普为一切修出世间最上悉地者。宣说佛母般若波罗蜜多大明观想法。
　　彼大明曰。
　　那谟(引)婆誐嚩帝(引一句)阿哩也(二合)钵啰(二合)倪也(二合引)播(引)啰弥多(引)曳(引二)阿波哩弥多虞拏(引)曳(引三)薄讫底(二合)嚩蹉逻(引)曳(引四)萨哩嚩(二合)怛他(引)誐多倪也(二合引)那波哩布哩多(引)曳(引五)萨埵嚩蹉逻(引)曳(引六)怛[寧*也](切身)他(引七)唵(引)提(引八)率噜(二合)底(九)娑蜜哩(三合)底(十)尾惹曳(引十一)莎(引)贺(引十二)
　　如是大明有大功德。最上最胜不可思议。诸修瑜伽行者。若欲观想此大明字求悉地法。先当发起大菩提心。然后依法于自心上想净月轮。于月轮中观想提字。从脐轮转于心而住。其字黄色是即般若波罗蜜多菩萨根本心字。如是想已。复想此字即成般若波罗蜜多菩萨。想此菩萨想身真金色有其六臂。相好圆满种种庄严顶戴宝冠。最上二手结说法印。其印以二手作合掌。二中指入掌内指面相合。二大指及二头指。各各指面相捻。余指不动成印。余手持般若波罗蜜多经。优钵罗华。烁吉帝等。依法观想如是想已。又复谛想般若波罗蜜多大明。最上甚深从无我生。由如是观般若波罗蜜多无我生故。即一切法无我平等。以如是平等故。即从般若波罗蜜多。出生无边诸文字相。文字相者摄一切相诸修瑜伽行者若闻。
　　　二字
　　当于顶上而作观想若闻。
　　　二字
　　当于舌端而作观想若闻。
　　　二字
　　当于二耳轮而作观想。
　　复次修瑜伽行者若欲观想此佛母般若波罗蜜多大明文字应当谛诚于自心上观想八叶大红莲华成曼拏罗于八叶位分布观想大明文字是诸文字各于方位不相间杂于莲华东叶位想安布。
　　　二字
　　于东南叶位想安布。
　　　四字
　　于南叶位想安布。
　　　九字
　　于西南叶位想安布。
　　　八字
　　于西叶位想安布。
　　　六字
　　于西北叶位想安布。
　　　十四字
　　于北叶位想安布。
　　　六字
　　于东北叶位想安布。
　　　三字
　　此八叶位次第想已于莲华中心当想安布。
　　二字
　　复于莲华内围想分布八位于东位想。
　　一字
　　东南位想。
　　一字
　　南位想。
　　
　　西南位想。
　　一字
　　西位想。
　　一字
　　西北位想。
　　一字
　　北位想。
　　一字
　　东北位想。
　　二字
　　如是观想大明文字。各安布已。即当依法谛想文字真理法门。或复依法忆念持诵。于日三时依法布坛。持诵一百八遍。或一千八十遍。若一月或六月。乃至一年不间断者。即得最上胜悉地法。又复若闻若持若诵者。是人当得闻持具足证空三摩地。如是佛母般若波罗蜜多大明。最上甚深有大功德。修瑜伽者应依法如是观想。

　　佛说佛母般若波罗蜜多大明观想仪轨


