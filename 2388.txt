No.2388
妙成就记（墨字先师所传。慈觉大师朱书后师说）

          
　　　　　
　　　　　
　　　　　

    夫行者欲作法。当知三部大意。胎藏从阿字生起以五轮成身。金刚界从鍐字生起以五相成身。今此中从吽字生起以三吽成身。行者先心观吽字。一诵吽真言。字变成五智金刚。次舌上置同字。次置顶上。共变成五股金刚（诵吽准上）即结五股印。五处加持。想自身成金刚牙菩萨。是则此界初入门也。
    往秽处。左手作拳安腰。右手作拳大指直竖。以印安脐上诵真言七遍或三遍。而五处加持。即以印立顶上三遍右转。从顶右边徐徐下至于心前。即两手合掌举顶上散之（师说曰。先于四处观置吽字。心额喉顶也。顶字变成大火聚流出黑焰。烧除内外一切不净悉成清净。次右拳三弹指。诵唵枳里枳里罗缚劳捺啰吽半。而后以所加持瓶水洒自身。欲往秽处先加持瓶水入厕亦洒。彼内事竟出。即如上护身）
    洒身。又名洗手面。右手仰掌五轮直舒。无名指屈中节。大指屈着风轮本根。左手持水瓶泻于右掌。诵真言三遍。饮之三度。勿令有声。即以无名端触着左右勿。次三处洒净。三处者左右肩顶后也。而后诵真言以印触两目口两耳鼻及两肩喉脐心顶上便成护身。诸根清净。若口中齿间以舌触垢秽及喷嚏欬嗽更复如前。饮水拭唇（师说曰。二手作金刚印。先外缚仰掌。二地端相□。以印洒身）
    涂地洒净（又名垢印）一说。用金刚合掌。又说。先合掌。二小指二无名指相叉入掌中。二风直竖端相柱二中绞食指上节二大指入掌中。初通印。后别印也。
    除萎华。右手持拂子。拂子者以练帛等着竹技端是等也（师说曰。以华造拂子拂之）若拂除时先自中央尊像上始。而从内徐徐向外。当诵真言拂除。左手安腰。
    扫地。右手把□。其扫地法者。自西起右回扫之。右手准前。
    涂地。右手散舒五轮如涂壁之势。自东北角起涂之。其涂法者。一寸二寸。及一尺二尺。徐徐自狭而及广。
    加持供物印。右手作拳风指直竖。又说。如文。以印五处加持顶散。如常。加持供物时。同用此两印若作军荼利用三股印。右手以大指押小指甲。三指散舒。如三股杵。若作不动尊用大刀印。以大指押无名小指甲也。
    佛部三昧耶。如文顶散之。
    莲华部三昧耶。用莲华开敷印（顶散如常）
    金刚部三昧耶。二手背相着。大指小指互相叉也。顶散如常。
    结缚诸难。二手各作三股印。以左印安右肩上。以右印安左肩上。始诵唵字时结印。次至句路字怒目视右边。次至^8□野字视左边。次至泮吒字视前。但用脚之相如文。若欲结□者于真言后安满^8□满^8□之句。而不改前印屈中间三指入掌成掌。若解界时应安闷奢闷奢之句（南时开展右脚二尺。以脚指地踏之。怒目左视。想自身如军荼利。又说曰。二肩上印即便作拳。三遍诵满^8□满^8□句。应泮声。二拳移置腋下。左拳右腋。右拳左腋。谓在肩上是辟除结界。置腋下是结缚也。当于四方作此法）
    澡浴。二手作外缚。舒二风端相□如针。二大指□竖。
    辟除。左手作三股印按腰。右手作忿怒拳。于头上左右三转而印五处。用脚之法如前。
    又辟除。十轮舒开。以右掌拍左掌三遍。又说。二手作三股印。以右手拍左手三遍。三拍已了即三遍摩左掌上。
    又辟除。以右手弹指三遍。是辟除印相也。
    护身。右手作三股印。左手作拳按腰。以印举顶上左转三遍。次右转三遍。而倒印打东方。次打西方。次南方。次北方。次东南。次西北。次西南。次东北。次上下。如是次第各一度打之。次五处加持。
    去垢。右手作三股印按腰。指端向前。左手又作同印。五处加持。而后触诸物加持。皆成清净。
    清净。右手作拳。少许开四轮汲水。诵真言七遍加持之。先洒右肩上。次左肩上。此是洒身之义也。次洒面上是洒顶上之义也。即成清净（师说曰。左手作三股印加持水。即解印舒五轮。屈水。以印取水。洒如前说）
    光泽。左手作三股印舒臂向外。右手作同印承左肘（肘者臂也。自肱至中指末言肱）以印触诸物及己身（己身者五处加持也）
    加持浴水。先作金刚缚屈二风指端安大指上节。诵真言即舒立二风指散发。而入汤。中右三转加持之。是加持浴水之法也（师说曰。外缚二大指入掌中。二风舒立端相□。以印取水）
    取土涂身。如文。先取土和水。二手大指各押小指甲上。余指散开。更互相楷身。以右手遍涂身上。是涂洗身印也（师说曰。二手舒五轮以掌楷身）
    搅水澡浴。右手作忿怒拳。但以中指无名指押大指甲上。以印搅水而后澡浴（师说曰。以大指押火甲）
    除遣身中毗那夜伽难。二手作拳各舒风指。以右风指安左风背互相入虎口（虎口者拳穴是也）以印举顶徐徐下心前。至脐前拔风指。如是三度。想遣除身中毗那那夜伽。
    护身。二小指相叉。以二无名指□小指。二中指直竖端相□。二风指随中指侧一麦许相去。勿令着之。以印印五处即成护身。是恒例被甲印也。
    持诵分土。二手合掌。屈二中指无名指入掌中。皆相背。不令相着。二风二小端相□。二大侧相着。具在轨中。事竟当心三右转解印。次诵军荼利根本□以手搅水。随意澡浴。用前搅水印（师说曰。二手屈水火着掌。二风二地端相□。二空着火侧莫相□覆印。若诵军荼利大□。以独□印加持）
    自灌顶。结前被甲印。以印取水。诵真言三遍而自灌顶。以印取水者。仰印取水灌顶也（师说曰。以二无名指押小指。是军荼利大护身印也。非被甲印）
    结发。左手作拳安脐上右手作拳舒风指。大指端相合令圆轮。以右印倒安顶上。即散舒余三指而更又握。如是三度而作结发之势。即成结发（是佛部也）
    莲华部结发。印相如前。但右手大指风指以端不合为异。用法皆如前。
    金刚部结发。右手作拳安顶上。用法同前。凡于上三印有二说。或云。佛部以印安顶上。莲华部安右肩。金刚部安左肩。
    阏伽。双合二手以风指捻大指。如常。
    解结。以右手背安左掌。内令无缝罅。二大指向上直竖。左转一遍解所结三（师说曰。二手舒五轮。以右手背重着左掌。右火端至左掌。二空□竖。此印异火焰印）
    三部饮水濂净。如轨中说。但至金刚部印以风令相去中指。以小指令相去无名。故云开散。饮水洒净法则如前说。
    洒净换衣。如轨文。
    着衣。轨文不说印相。或说。以拳印执衣着之（师说曰。作虚心合掌以大指执衣）
    三部三摩耶。三部之印相皆如前。
    遣除身中毗那夜迦难。印相用法如前。
    辟除。印相法皆如前。右手作三股安腰。左手作忿怒拳顶上转。及五处加持等也。后二印如前。具在轨文。
    去垢印。印相如前。右手作三股安腰。左手作三股加持诸物也。
    作清净。印相如前具在轨文。此印通用三部。
    光泽。印相用法皆如前。
    次发遣真言曰。乞里乞里缚日罗目伽。印相者用金刚界中发遣。印若弹指亦得。
    护身。印相用法如前。具在轨文。
    大护身。印相如前。
    被甲。先作金刚合掌安顶上。散舒二手徐徐仰掌安左右膝上。
    次作回转之被甲（回转被甲者。二手作拳舒二风指处处回转。如金刚界中唵砧被甲。师说曰。二手五轮相双莫相着。以印举顶徐徐下至脚作被甲势）
    结发。右手作拳直舒大指印于顶上。是结发印通三部用（师说曰。以右拳竖大指端倒置十字处。通三部用之）
    大海。用金刚界中大海印。是别印也。
    宝山。用金刚界中八峰印。
    师子座华。用开敷莲华座印（师说曰。二手空风相捻。火水舒立稍屈。如莲华。二地竖相合。是师座印相也）
    宝莲华。用金刚合掌。已上四真言轨中隐不说。但说一印总摄四真言。所谓作金刚合掌以右押左名辨诸事印。
    宝楼阁。用前辨诸事。
    阏伽。具如前轨。
    佛部佛眼（又名佛母）先合掌。开二风指捻中指上节侧。二大指入掌中。
    莲华部佛眼。先合掌。十指端相拄。如未开敷莲华相也（师说曰。莲华部母印。二腕相着。□臂直竖。是莲华茎也。自余如文）
    金刚部佛母佛眼（名忙莽计）合掌屈二风二无名入掌中。如马头印相。
    佛部心。先金刚内缚。二大指直竖。勿着食指。
    莲华部心。如前印相以左大指入掌中。
    金刚部心。如前印相。但以右大指入掌中。左大指直立。
    阏伽。如前法则。
    奉请本尊（名送车）先作内缚开掌仰上。舒二风指端相□。二大指着二中指端。每□竟二大指散拨之（如十八道中送车师说曰。二大指向外拨）
    请车辂。印相如前送车印。但以二大指向前拨招为异。此印与轨小异也。轨中云。安来句者云噎醯噎醯多^8□^8□多。若莲华部云噎醯噎醯半乃母。若金刚部云噎醯噎醯□日罗。若奉送佛部时者云^8□奢^8□奢多^8□^8□多。若奉送莲华部云^8□车^8□车半乃母。若金刚部奉送时云^8□奢^8□奢□日罗。
    又召请。先作内缚竖二大指招指之（佛部）又内缚竖右大指招之（莲华部）又内缚竖左大指招之（金刚部）
    治路。二手作拳执香炉（佛部）又不依印相而执香炉（是莲华金刚两部治路相也。师说曰。想诸天往来桥路。及修罗龠悉开解）
    除遣从魔。右手作三股印安腰。左手又作同印向外。先左转三遍。次右转三遍。次五处加持之印未散即视三昧耶。
    视三昧耶。左手作三股印安腰。右手又作同印向外。先左转三遍。次右转三遍。次五处加持。如前。
    奉座。先奉阏伽。然后请座。其阏伽以本真言持诵而献（言阏伽真言）或通用阏伽真言（在轧）当额（佛部）心（莲华部）膝（金刚部）或作护身印（被甲印）改大指安于风指侧。运心想奉阏伽而后奉莲华座。其印相开敷莲华印也。通三部用之。此印与轨小异也。
    偈颂。善来世尊（云云）具在轨文。
    次辟除随逐本尊毗那夜伽。并视三昧耶真言法则如前。
    结界。以左手中指无名指绞右手中指无名指。二风指二小指直竖端相□。二大指直舒向下端相□。是金刚橛印（名地结印。十八道中地结印。但左右少异也）诵真言三度。以大指端印地。
    结上方。作前橛印。开二大指着风指侧。以印举顶上三遍右转。是金刚钩栏墙印。若左转即成解界（师说曰。文曰。翼三臂者开张二肘）
    金刚墙。作前橛印。开散二大指竖。当心前右转三遍成金刚墙。若左转成解界。
    金刚□索。左手以风指屈着大指根下。以大指直竖。押风指甲微开。令有圆孔。右手亦复如是。以右手三指背着左手三指内。于胸前三度右转。是成金刚□索。是结界义也。以结东方。
    金刚幡。左手作拳。大指直舒立。右手五轮直舒。横侧置左大指上。于胸前右转三遍。又以左代右亦复此印相也。以结西方。
    金刚迦利（此云股印）右手舒五轮。以风指着大指中节。右手作拳。以风指着大指中节。以左拳握右大指端。胸前右转三遍。此印与轨文大相违。今暂依师传（师说曰。作外缚舒二风端柱。或前记所传云得）
    金刚峰。先左手作拳直竖大指。右手又作拳大指风指相捻。以右手横侧置于左手大指上。又说。右手中指以下三指舒散。而横侧置左大指上。以结南方（师说曰。以左置右手印）结上下方（师说曰。从此已下皆如前记）左手作拳安腰。右手舒五轮。而以掌七遍拍地成结下界。又以右掌仰以拍上方虚空七遍。即成结成上方。又说。左手作拳安胸上。右手舒五轮而以风指拍地七遍。成结地界。
    火院。以右手背置左手内。令无缝罅。二大指向上直竖。右转一遍即成火院。
    结大界。结前被甲印于顶上左转三遍。次右转。次上方。次下方。次五处加持。结此大界印时。假令持念一字顶轮王者不能破坏之。
    执持数珠。以右手大指捻无名指头。直舒中指小指而微屈。头指着中指上节侧。案轨文云通三部。应知此佛部印通摄三部。以右手印执珠。左手以大指捻无名指。两指轮穴之中串入珠。漫勿执珠。
    莲华部执珠。以右大指捻中指。头余三指直舒。左手亦如此。
    金刚部执珠。右手作拳舒大指捻头指端。左手亦如此。
    臂钏。如轨文。
    腰线。如轨文。
    涂香。右手舒五轮向外舒立。以左手把右手腕。四指在外。大指在内而握之。
    奉华。用前车辂印。唯改二大指附二头指侧（先作金刚内缚仰掌。二风指端相□是也）
    烧香。二手仰掌相双。立中指以下三指向上。二风指端相着。但一麦许。勿令相着。二大指着风指侧。以印仰上。
    奉食。二手仰掌向上。二小指二无名指端相□。二风指少屈博着中指侧。二大指博着风指侧。是与□印少异。
    奉灯。以右手作拳。舒中指大指相捻直竖（已上五印皆右三转也）
    运心普供养。用金刚合掌置于顶上。
    军荼利根本搅水澡浴印。用前护身印以搅水。而念真言七遍。又三七遍。及一百八遍。随意澡浴。
    加持上别印。观手作三股（观者右手也）此是军荼利菩萨羯磨印。以当加持土。
    三字明
    德迦大威德明王小仪轨云。又法若欲摧他敌者应当建三角坛。于中画大威德明王。身作玄云色。遍身生火焰。执持诸器仗。身安立三字。谓顶奄字。口安恶字。心安吽字。成就尊身已。于其像下置诸舍□噜。并安名字。对此像前应当布于自身。一同坛中像。威验□皆如是。即结印诵前大心真言一千八十遍。于真言句义中舍□噜下称彼名字。令彼群党自然退散。吽净业三部三昧耶护身其后作。
永久四年八月二十四日点了。
（私云）此私记殊可秘藏可秘藏道玄记之。
传领了实助之。

妙成就记
