大正藏 No. 1307 佛说北斗七星延命经
　　


　　1卷


　　佛说北斗七星延命经

　　　　婆罗门僧将到此经唐朝受持
　　T21042501.gif
　　　&M062404;
　　子生人。向此星下生。禄食黍。有厄宜供养此经及带本星符。大吉。
　　　&M062477;
　　丑生亥生人。同向此星下生。禄食粟。有厄宜供养此经及带本星符。大吉。
　　　&M062447;
　　寅生戌生人。同向此星下生。禄食粳米。有厄宜供养此经及带本星符。大吉。
　　　&M062443;
　　卯生酉生人。同向此星下生。禄食小豆。有厄宜供养此经及带本星符。大吉。
　　　&M062459;
　　辰生申生人。同向此星下生。禄食麻子。有厄宜供养此经及带本星符。大吉。
　　　&M062456;&M062440;
　　巳生未生人。同向此星下生。禄食大豆。有厄宜供养此经及带本星符。大吉。
　　　&M062433;
　　午生人。向此星下生。禄食小豆。有厄宜供养此经及带本星符。大吉。
　　南无贪狼星。是东方最胜世界运意通证如来佛。
　　南无巨门星。是东方妙宝世界光音自在如来佛。
　　南无禄存星。是东方圆满世界金色成就如来佛。
　　南无文曲星。是东方无忧世界最胜吉祥如来佛。
　　南无廉贞星。是东方净住世界广达智辨如来佛。
　　南无武曲星。是东方法意世界法海游戏如来佛。
　　南无破军星。是东方琉璃世界药师琉璃光如来佛。
　　若遇行年灾厄礼此经七拜。
　　尔时佛告文殊师利菩萨。所说此经。有大威神有大威力。能救一切众生重罪能灭一切业障。若有比丘僧比。宰官居士善男子善女人。若贵若贱大小生命。皆属北斗七星所管。若闻此经受持供养转读。劝于朋友亲族骨肉受持者现世获福后世得生天上。若善男子善女人。或先亡过者堕于地狱。或受种种苦楚。若闻此经信敬供养。即得先亡离于地狱。生于极乐世界　若有善男子善女人。或被鬼魅所侵邪魔所娆。恶梦怪异魂魄惊恐。若闻此经受持供养。即得魂魄安宁。永无恐怖　若善男子善女人。或有仕官身役善发征行。若遇此经信敬供养。即得仕官高迁甚大吉　若善男子善女人。或是疾病缠身。欲求轻差。当于净室烧香供养此经。疾病痊瘥　若善男子善女人。欲得进达及以出行经纪。求财称遂兴生货卖。若遇此经信敬供养。即得求财称遂出入大吉。若有善男子善女人。或养蚕虚耗六畜不安。即于净室烧香供养此经。即得田蚕遂意六畜孳荣。永无损失亦无灾障　若有女人怀胎难月。若遇此经信敬供养。即一得母子分解厄难消除。所生儿女。皆得端正长命果报　若善男子善女人。须知北斗七星管人生命。一生之中所有灾厄。官事口舌釜鸣百怪。若遇此经信敬供养。一无妨害　尔时文殊师利言善男子善女人恭敬信受作礼而散。

　　佛说北斗七星延命经

　　(薄草决十七本下。引用此经。今年幸得梅尾山法鼓台传习之本于洛北福胜密寺。施国训铸版。于时享和二岁次壬戌纪号仲夏月沙门快道记丰山小池坊轮下总持院　　一挍加笔讫慈顺)。

