No. 2643
讲院学堂通规

        
　　　　　
　　　　　
　　　　　

    一。十五岁以上五十以下。不择根之利钝。不论器之下否。听讲研学两时赴集勿令懈怠。半百以后既是耆老。非可加制。来不宜任意乐欤。
    一。书仪已一点击法鼓集众。及午刻罢讲（斋前若有余事业。午后可开讲场欤）。不得讲者升座之后初来会中。及法事未讫早令起去。夜仪昏鼓未鸣之前。咸入学堂默坐。闻初夜钟诵文赞咏。然后去留随意。晚来早出。其诫同前一。昼则法主和尚若知道上座一人谈义。或众中探阄互为讲问。夜则各携书籍群集学室。无言静坐对文卷舒。读经·诵□·称号·修观。虽是善事乖此室仪妨浆学缘。努努谨慎莫作异端耳。
    一。天台·真言·圆戒·净土。以此四宗为所学法。然则昼时讲论或依人请。或随时宜。四宗敷扬不可参杂。夜时研精既是默思文义。傍人邻座可无妨碍。或显或密。若圣道若净土。各随所乐宜以群学。但权小之法是虽为助道缘。且于此室内勿许嗅余香矣。
    一。昼是听法。若懈怠不至。是舍那自制非始可立式。夜是自修。新所定法度也。然长时习学岂无暇日。十五以上二十以前。一旬免一夜暇（每月得三夜。但其旬分不可互用。以下准知）三十以上听两夜。四十以上开三夜。若有此限外令违犯者。宜随过之多少断科之重轻。所谓或送纸笔于书□或给灯食于学侣。若一句之内三夜以上无事不来。不足为同学。一众相议治以梵法依众命行公役。或依见病急缘等。以冥证请暇非是制限而已。
    一。讲罢点茶以资论说之疲。初夜行汤以谢勤学之劳。其茶药等或寺家以常住法物设之。或劝有缘道俗令供给之。于其看知者。众中上座遂番可令年预。以前条条为令法久住所立宪制也。夫正像已过。法寿至喉。才见教文。谁不拘惜。况寺置三院。行分三学。禅者偏修定。律人专传戒。今我一门既称讲徒。若不说听更作何务。一人不学余人亦□。是行灭法之筹。岂非破僧之犯乎。今忆先师之遗诫。励护法之微诚。且示二时之学仪。将劝造次之精勤。请依式遵行。敢勿令违失。云尔。
贞治六年八月十一日
西山住持老比丘（仁）记
