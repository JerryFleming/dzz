No.2558
盐山拔队和尚语录卷第一

         

拈香佛事
圣奇禅门尽七日

    通玄降顶上有此木橛子。寒风吹而不凋。暖雨洒而无茂。可谓不变常住。此是佛祖命脉。众生本源。化仪戈。杀活剑。人人手里密密大方外赤洒洒。瞿昙唤之曰雪山午夜之星。灵云唤之为桃花。今日拈出奉献十方常住三宝。庄严圣奇居士之报地。同燎却法界含情之业根。正当恁^8□时。凡圣共脱落。而有唯个一辨香。孤明历历活鱍鱍地。咄这个亦之已者也。居士如何会一蹈蹈倒明月楼。钟声咬破七条角。

送明禅门三十三回忌(就于相州青山青云庵)
    
    此香微妙而意路不到。言诠岂能及乎。三世诸佛也说枝条。历代祖师也演花果。只此一橛子。迥出物表超格量而能为万象主。圣凡等薰而曾无缺余。还有人受用得^8□且道。这个根株作^8□生辨别。铁牛吼时石虎惊走。兹者日本国相模州大贯保居住。奉三宝弟子应安四年六月五日。谨值先考道明禅门三十三回之忌辰。于当庵建立选佛场。并自书写法莲华经一部。预于斯日就于当庵设大会斋。恭聚僧众讽诵首楞严咒。借山野手爇此宝香。奉供养十方一切三宝。所鸠功勋。一一资明公觉路。闻说此幽灵致忠勤于朝底。舍身命于战场。伏愿凭今此善利。转害心修定心。脱修罗界入佛界。转烦恼为大智。慈光普照微尘刹土。冤亲平等而同济度一切群生。共归真际。宛如泥中莲遇忧日忽放花发馨香。周遍法界。虽然与^8□明公即今在什^8□处。一灵真性天地不覆载。三界业系依何罗笼得。于此委悉。青山青。其若未然白云白。

为五个圣(就于豆州如是庵)

    此烂木柴两手拈提。筑着诸圣鼻孔。这个是万物主一切根本。枝条生则石人见闻觉知。花果熟则泥佛说法度生。大日本国甲州饭田县衍了上座。虔值应安第五年卯月十四日之辰。就于当庵设大会斋。恭聚十方僧众。修一日顿写之法华妙典。讽诵首楞严咒。借手于山野爇此宝香。奉供养遍法界一切三宝。资助净了禅门净心禅门净意禅门妙室禅尼妙圆禅尼等之觉路。伏愿此诸幽灵并一切含情。同凭彼善利截断从来业根。当下开佛智见矣。夫以此幽灵音。皆是了上坐往日自毒手之故。或悲渠黄泉之苦。或恐自业之感果。遂舍多财着僧衣修禅那。又修恁^8□善根乎。熟视其诚志之功。诸圣也定垂哀闵。仇敌也当忘酬害之情。虽然与^8□。汝等五个灵魂。各各知灵中1^8□。无影树下合同船。谁是作害者。谁是受害者。谁是即今受供养底者。转身一句子。临机不让他。作^8□作^8□盖天一槌无处逃。六凡四圣百杂碎。正当恁^8□时。唯有你本来真佛。净裸裸赤洒洒活鱍鱍地。十方婆伽梵什^8□处。是非你归处。还知归处^8□香炉中薰花瓶里开。

妙觉禅尼十三回忌(就于相州瑞龙庵)
    
    此香荫凉盖天地。芳烈贯十虚。历劫数而不凋。八风吹而不动。以无量妙仪为枝条。以一切功德为花果。奇哉堂堂溢目。而无相可见。密密满鼻。而无人能闻。穿髓薰烟个个不曾回避。十方三陀耶众即今一时纳受。大日本国伊豆州田中县人有净空者。同姊妹兄弟等。虔值应安第五霜月八日称先妣妙觉禅尼一十三回之忌辰。就于当庵备茶果珍馐。恭集合山清众。修一日顿写法华妙典。讽诵首楞严咒。借山野手燃此宝香。奉供养遍法界一切三宝。庄严妙觉禅尼报地。伏愿幽灵凭所鸠功勋。忽脱却三从五障诸大苦。即移生南方无垢世界。与法界含灵。共成就无上佛果矣。其惟一切众生本有自性。或唤之谓一乘妙典。或唤之谓五分法身香。或唤之谓无位真人。又唤之为佛。数名异相。毕竟唯是个一心耳。旃檀林无杂树。当是以你济度你。以你供养你。你还受此供养乎不受乎。到这里受之相不可得。不受之相不可得。名相不到之处脱体现成。正当恁^8□时谁领会海底火气寒于冰雪。

逆修石塔供养(就于云留庵)
    
    指石塔云。此一段光明。天地不覆载。即破十虚卓然独露。然能随缘赴感为万化基。本即是佛祖眼目群生命灵。人人从来俱住而为什^8□还不识。言思不到之处作^8□生拈出。扶桑夜半日皎皎。晴天怒雷活鱍鱍。兹者日本国相模州大月县居住。奉三宝弟子是香禅女。虽处尘垢甚有信向。寄志于出世间法。自惧当来苦果。预修灭后善根。建立宝箧印塔。借山野手爇此宝香。奉供养三世十方诸佛。所冀仗圣力而资凡力。仗善相而拔业根。五障云散一心月朗。而弥天僣尤顿尔消除。妙利答洪麻出世资粮俨然备足。现当相续而余薰无穷。冤亲平等而济度普及一辨清香炉中爇。八叶莲花火里开。

圣奇禅门  周忌(就于相之云留庵)
    
    大日本国相模州井口县居住。武库平氏是春东山居士同次第等。今月今日伏值先考圣奇禅门七周之忌辰。虔就于当庵。备香齐集合山清众。讽诵首楞严咒。爇此宝香奉献尽法界一切三宝。庄严圣奇禅门报地。伏惟此香本有众德。岂唯焚烧奇公业根乎。一切万类悉受这个薰力。佛祖相承也只传之。群生日用也只凭之。荫凉覆天下。根株在诸人手里耳。奇公处于世五十余年。气韵温和爱情叶人。混俗修禅。固是火中莲华也。归寂已七年。不审今日参得此香^8□。若能参得方知是奇公本源自性。虽然与^8□。才存胜解心还失却。且道即今谁是参得底。谁是告却底。于此当下休歇去。凡圣生死无处寻。正恁^8□时奇公脱体彻古今。亘十方孤迥迥。此汉若了得此语。而出来向吾道。处处真处处真。天上天下唯我独尊。吾即与一喝向渠曰。犹是在窟里别转一路。始得。那个是别转一路。铁牛吼破寒潭月。冰河焰烧太虚空。

妙智禅尼七周忌

    大日本国相模州大贯悬居住。奉三宝弟子妙胜居士同兄弟等。先妣妙智禅尼七周之忌辰。虽相当来月十六日。唯旦暮难期。预于今月今日。虔备茶果珍馐。请大比丘众。讽诵首楞严咒。借手于山野。爇此清香奉献三世十方诸佛。庄严妙智禅尼报地。夫惟此香天下大本万物根株。诸佛出世门户。列禅济渡船筏。以无量妙仪为枝条。以一切功德为花果。今日爇一橛燎却妙智禅尼多劫业障。同拔济法界含情罪根。罪根已尽业障已消除。便此香本有众德此显。智公本来而目现成。彼此无二无别。而十方婆伽梵一路涅槃门。到这里清净本然无男女等相。有什^8□业障可除乎。此是一超直入如来地底。智公还得入^8□正当恁^8□时谁是得入底者。唤谁为智公。于此言下彻证去。直是快活也。法花会上龙女。悟自己宝珠变成男子也犹是钝置。虽然与^8□且道。那个是智公自己宝珠看看火里冰。万象森罗影现中。

开经大般若供养(就于河勺金吾居士之家)
    
    重重青山。依依白云。飒飒清风。范范流水。严然各显般若用。用已然体又如何。遍界不曾藏。咄体用何念。珊瑚枝枝撑着月。大日本国相模州大贯县居住。奉三宝弟子左金吾妙胜居士同父子兄弟亲友诸缘眷属。自余诸结众等。各各发志愿舍施世财。谨书写大般若经一部六百轴。撰今日备香齐。恭聚十方清众转读之。借山野手燃此宝香。奉供养十方常住三宝众天众地众金刚众。一切大小神祇。别般若十六善神。所冀佛法王法共繁昌。天下太平万民安泰。现当所愿成就。殊发起信心。结众等。福智及后裔。幸永相续。冤亲平等共归常乐真际。伏惟大般若者。一切众生自心体是。波罗蜜者见闻觉知底妙用。此心日夜放光。孤迥迥明历历。不拘文字。释迦老子当时误下名言。还钝置人。虽然与^8□。若更不打葛藤。到今谁能传离文字印。不见道。总持无文字文字显总持。以此写黄卷为赤轴。秘海藏贵敬世间耳。讲一偈则落却天魔胆。天龙寂听生欣悦。有受持读诵解说书写者。多劫罪障消灭。增长慧功德。降恶鬼伏邪毒甚于利剑。佛祖提之截断异宗邪解只此般若光明印定一切。而不与万法为侣。谁委悉之。谁相应之。空生不解惹得天花。不兑帝释得于便举扬。若到真正佛眼也争见踪迹。正当恁摩时。谁亦知音尽大地草木一时证明一辨宝香炉中爇。般若焰增光。

是芳禅尼逆修
    
    大日本国相模州津奥县居住。奉三宝弟子是芳禅尼。虽居在家。寄志于出世间法。常作正思惟。而自忖当来苦果。预修灭后善根。从第三回及三十三回。当一一之忌辰。各造立塔婆。今月今日就于云留庵。虔备香斋。恭集合山清众。讽诵首楞严。借山野手爇此宝香。奉供养三世诸佛十方圣贤。所冀凭此善利。无始罪障消灭。本地风光发生。济度普及与法界含情。共归无漏真常之实际。伏惟此一辨香。圣凡骨体一切根本。或唤之谓大神咒。或名之谓塔婆。诸无量妙仪。皆是渠枝条。名相万数而实体本无两个。众生颠倒迷己逐物。是芳禅尼。即今直见性去。彼此泯绝前后际断。自己真香现成独薰沙界。便是成佛作祖底时节。什^8□待当来得果乎。夫若未然用之为机枝。用之为资粮。而于当来世修无上妙道。渐归解脱大海。也且道。那个是解脱大海尽大地圣凡一时没溺。

开堂供养

    此一辨香无根之根蟠实际。无荫之荫覆高穹。脱体崄绝而离诸名相。不干四序青落。不尽妙用薰一切施设无向背。信手拈呈筑着诸佛鼻孔。大日本国相模州大贯保居住。有沙弥莲明者。建立一宇伽蓝。恭奉安阿弥陀如来尊容。遇今月今日虔请大比丘众。备香斋。借手于山野爇此宝香。奉供养现座道场西方化主阿弥陀如来释迦牟大觉世尊历代祖师微尘利土三宝众。仰愿尼凭所鸠善利佛日增辉。皇风永扇当寺成列圣业。法轮镇转檀越证觉果。福智续后裔。公私除灾难报四恩资三有。冤亲平等利济普而度尽法界含情。于西方之常乐国土。同归本有清净真际。伏惟广大圆满弥陀如来。独亘三世透入十方而接取之。光明辉群根。在目前而露堂堂也。无漏清净胜伽蓝坚固真常。遇劫火而不烧。毗岚吹而不动盖天覆地遍法界峭巍巍。因甚^8□徒劳绳墨之功匠乎。虽然与^8□此个总持门。含容万象。彼是无余身和融一切。而在彼同彼在此同此。若能如是识得。即此堂便是无漏堂。即此像便是无余身耳。这个是诸圣慈父。一切贵敬之处。因兹诸天龙王也围绕此佛。大小神祇也保护此堂。故献一花一香。作一称一礼者。罪障悉消灭。便悟得自家大悲。永出生死之流朝宗寂灭大海少结缘者犹如是。何况造立者乎。所得功德甚深不可胜称。所谓彼无余身。岂只与此像无二无别耳乎。汝等诸人身心。即今是什^8□物。一月印万户更无回避之处。晴天雷声入肺肝寒。诸人还会。^8□。到这里会也羞过。不会也羞过。作^8□生作^8□生。只能忽尔忘缘心。直心是道场。直心是佛身。正当恁^8□时。不迁一步。便安居西方净刹。看看八叶莲花各脚下开。

法花经供养(就于相之禅隆庵)

    此一辨香巍巍芳体□天地。密密薰成□万机。以妙仪为枝条。以众德为花果。一枝未生前如何辨的。黄头碧眼口似铁槌。兹者大日本国相模州中村县居住。奉三宝弟子平氏安艺大守月窗居士。虔欲令庄严先教生禅门先考空胜成禅尼之报地。自书写法花妙典一部。伏值今月今日。就于禅隆庵。备香斋。恭聚合山清众。讽诵首楞严咒。借山野手。爇此宝香奉献十方常住三宝。仰愿凭所鸠功勋。彼幽灵等之无始罪障消灭。速证无漏妙果。余薰普及法界含情。同归一宝常乐真际。夫以此一乘大经藏。即今左目前露堂堂尽大地。是法花会上炽然历动不散。勿谓释迦老师灵山而始说。这个是空劫以前消息。佛佛祖祖骨髓便是胜公禅门成公禅尼本地风光本来面目也。平生之动静四威仪全承他恩力。若能看取彼自心妙法者。方知本来成佛而来迷悟生死。遂不可得。不见道。梦里明明有六趣。觉后空空无大千。虽然与^8□。还有自看之否。看经须具看经眼始得。那个看经眼鸟宿海底鱼游树上。

行一禅门七周忌

    是法花经藏。深周幽远无人能到。好个无人能到处。即今现成筑着诸人鼻孔。于兹明心庵主成庵新公大师。书写彼妙典一部。命余伸供养。爇此宝香资助舍兄行一禅门觉路。一公还受彼供养妙利否。若谓曾受谁是受底。若谓曾不受谁是不受底。于是直下荐得去。当知此妙典者便是自本性。倚自性妙拈自性香。供养自性佛。三轮从来无二无别。何处有能供所受相。能所绝处亦是什^8□物天上天下唯我独尊。

道端禅门三十三回忌

    此一辨香无根之根彻古今无荫之荫盖十方。薰成无向背。信手拈来。无实无虚。于兹有本寿大师者。书写妙法莲华一部。值先师考道端禅门三千三十三回之忌辰。以伸供养。借山野手。爇此宝香。献献诸佛资助彼幽灵觉果。同拟教法界含情拔济罪根。恭惟此法华经藏。即端公本有自性。自性真常而不拘文字。众生颠倒迷己逐言句。汝当下悟得自心妙。多生业纲裂散。妙体独现成。现成全体妙也不可得。生死也不可得。涅槃也不可得。超凡越圣本自圆成。唯此一事实余二即非真。虽然与^8□端公自会^8□。且道谁是会底者。那个是此一事屋后清风庭前落叶。

道照禅门三十三回忌

    此一辨香薰烟最高。嗅者丧身失命。今月拈呈筑着诸人鼻孔。满地毒燎谁回避。这个是甘露雨。法界有情心华发明。兹者日本国相模州大贯县寄住。奉三宝弟子居士云龙者。同姊妹等。先考道照禅门三十三回之忌辰。虽相当今年卯月十七日。依露命难期。预于今辰凌多少山川。就伊豆州雷生庵。虔备香斋珍馐。恭聚合山清众。讽诵首楞严咒。借手山野。爇此宝香。奉献十方常住三宝。资助照公觉果。伏愿依所鸠善利。彼幽灵旷劫以来恶业障冰消瓦释。惠日径发生照破三界万灵之迷情。得入自他不二之大解脱门唯此一门。含容一切。而圣凡斋践履。虽然无外边。拟心闭却。情忘发开。照公要得入乎。只能当下歇却妄缘。十方本无壁落。什^8□有开闭底门。正恁^8□时。唯个有照公本地风光。拂天剥地。便是诸佛出身门。恁^8□见得也争奈何落在第二头。直须扑倒空王殿。问取北海渔翁始得。

石塔供养

    此一辨香有杀活气。闻者丧身失命。十方死汉活中活闻力。不到处佛祖也不知于兹奉为弟子。有氏土女值先妣妙音禅尼十三回忌之辰。建立宝箧印塔。就于庵备香斋。恭聚合山清众。讽诵数卷经咒。借山野手。爇此清香。奉供养十方常住三宝众。所冀缘彼善力。此幽灵打破多生罪障。证无漏妙果。济度群生同归真际。此宝箧印塔者。诸佛妙体众生本源。一切功德藏万法归处也。内目心性外名塔婆。一回觑著者刹那成佛。当下看取。那个是音公自心。于是忽尔攀缘休歇。十方虚空一时消殒。满地灵光独寒。到这里谁凡谁圣。直是音公与群生。把生共归真际处。彼此本无二。而物我一如。正恁^8□时。方知只此石像真活如来。镇宣示离言无生话。好个一音充塞宇宙。而头头物物一时成佛。昔年瞿昙老。徒劳开口争如此石像无说。看看诸佛出身处。分明东山水上行转身一路为公呈示。古佛堂前急走过。谁走过白月依旧在青天。

禅信大师逆修(顿写法华)

    武州人禅信大师。恭顿写一部妙典。借手山野。爇此清香。献十方诸佛。预期灭后佛果。信大姊即今死耶生耶。生也不道。死也不道。如何会。汝自己面目。如金刚王宝剑。如大火聚。佛之一字无处着。灭后觉果为谁求。勿屙净地。他家自有不传妙。不尽乾坤一经卷。无边风月显心宗与^8□了得也秦时^8□轹钻。格外女机漆桶不会。信大姊亦如何会则失却。不会则自缚。作^8□生作^8□生。咄一槌击碎无明窟。一蹋蹋翻空王殿。夜行不执火。兑傍人笑。师姑元是女人做一辨清香炉中爇。丙丁童子一笑。壁画达磨点头。

法华经供养

    此一辨香薰万机。尽大地圣凡鼻孔一时被穿却。这里谁是嗅得亲底。芦花映明月。泥里洗土块。于兹奉佛弟子士女虽处尘垢密带向道气。为父母至孝故。二亲禅门禅尼三十三回之忌辰。虽年月未到。自忖露命难期旦暮。预今月今日。就于当庵备香斋珍馐。恭聚合山清众。顿写法华妙典一部。讽诵首楞严咒。借手于山野。爇此宝香。奉供养十方三宝众。所冀彼幽灵。各各以是为惠剑截断无始之业根。以是为资粮登入圆极之觉地。以是为船筏济渡苦海之群生。同归一乘这妙性。抑之双灵要会彼妙性^8□。众生颠倒迷己逐名句。自回光返照而万机顿休罢。一性如来露堂堂。正恁^8□时。当知万灵。即一灵。一灵即一乘矣。一乘妙体清净本然。迥脱根尘。到之里生死涅槃遂不可得。地狱天宫皆为净土。正是转凡入圣底。虽然与^8□会。犹未出窠臼在。那头转一路始得。看看目前十斛油麻摊树上。于是彻证。日午曾不打三更。

石塔供养

    此香正法眼藏为根。一切众生为枝。诸功德凭这个茂。诸菩提果凭这个成。今日拈出供养个石塔。以庄严是心禅尼当来执地。伏惟宝箧印塔者佛祖心即群生本源也。大悲世尊。以方便力假有为相显无为心。开示迷徒也。众生颠倒迷己逐物。心外无法万里一条铁万象森罗。只此一法所印。诸人六根门头一印被印破。通身无私家家清风孤月寒。动静四威仪全依这个。大唐打鼓新罗舞。这个是金刚王宝剑。能截生死之流。这个是惠日大圣尊。能破无明之闇。心公禅尼要会这个乎。端的自看死。却今自己面目毕竟是什^8□物。于此会得。直是出三界底。直是大解脱底。要当来佛果作^8□。夫若未会此功勋为资养。此闻法为缘。复身必时节因缘到来。坐断恶业。识本地灵光发生。净裸裸赤洒洒活发发地。大千沙界现全体。是个心公安身立命底。又是真实塔婆成就时节也。正恁^8□时方知。真本不二而万法一如一如体玄教谁会。猢狲吃毛虫。银碗里盛雪。

逆修

    这个全体。天地也不覆戴。而从来秘在人人形山。为见闻觉知主。有时谓之无价宝香。有时谓之如来藏。有时谓之大圆觉海。一回看取之者。千眼顿开丹霄独步。于兹有道照禅门同夫人道全禅尼。各各造立一基塔婆。预于今辰就于愿成寺。虔备香斋。恭瑞云庵请清众。今讽诵首楞严咒。同爇此五分法身香。奉供养十方诸佛。所愿依今日之有为小因。证当来之无为大果。普济度法界迷流。同得入圆觉之性海。抑汝等知此圆觉海^8□不离当处常坦然。拟得入还差过。联开一线路。教汝会。梦中错求归乡。觉了笑眠旧床。恁^8□觉了。道照即弥陀如来。若也未觉。道全本来毗卢遮那佛。与^8□说话犹未免寐语。霁后松峦元来是青山。

中护上坐断日忌

    此香众生自心为根本。佛祖圣览为枝条。三玄三要为花果。薰成一切应缘无差。照用同时杀活顺然。逢死人杀尽死人。逢活人活尽活人。两撅尽处脱体现成。于兹士女妙香。借山野手。爇向个一片宝香。而筑着中护上坐之鼻孔。上坐即今死耶活耶。护公一百个目前。处世如幻影生镜里。今亦归寂。似浮沤灭水上。而寻也无迹。有便出来与汝共商量。谁是死汉。谁是活汉。临机不让。道得也三十棒。道不得也三十棒。速只对一吹毛椟破光明灿发。一轮云散遍界难藏。恁^8□见解犹未兑一色功。不见一色初是半提阿。那个是全提处。着着目前须弥山打筋斗于此不会孤峰不白千山雪。

逆修
  
    道欣大师。借山野手。爇一辨宝香。献十方诸佛。自庄严当来报地。此香无根之根深永劫不动。无条之条广覆天覆地。是个圣凡一源灵光。本来圆成不假修证。汝自会这个。方知求成作祖。地平地波澜。不栽梧桐兑凤来。只离妄缘。即如如佛。欣大师。今日作存命解修灭后善。且道汝今死耶生耶。端的穷取。作死会也不是。作生会也不是。作不生也不是。作不死也不是。语也不是。默也不是。如何通不犯。于此忽尔机轮发转而吐一口气。未山卷舌铁磨拱手。游戏无佛处独称尊。若犹直不了。与汝当来草料。明明祖师意。腊月火烧山。

法华经供养

    今日施主起大悲心。虔就向岳禅庵。备大会斋。恭聚合山清众。顿写一乘妙典。借手山野。爇五分法身香。供养十方诸圣七代亡灵六亲眷属。乃至法界群生之自己心佛心。佛本来圆成不假修证。万灵各各会这个。方知八轴妙黄一辨宝香。十界异类万象森罗。毕竟一个佛身觉了法身。无一众生可度。无法可得。一翳在眼空花乱堕。打破镜了影像终不可得。是个群灵成等正觉底时节。若亦未会幸有解脱门户三界万灵一时得入。谁是外边者拟入还闭塞。只罢休攀缘遍界不曾藏。要重说偈言。^8□日正当午。大众吃饭来。

逆修

    顿写法花爇妙香。香花妙法归一心。佛说之龙女珠宝。今日吾唤作妙金。伏惟今个善根。庄严妙金禅女当来觉路。金公妙性绝于妙相。生死涅槃无地可寄。一轮心月寒破三界。

法华经供养
  
    此香正法眼为根。方便门为枝。从门入者不家弥。直得根本道方妙。要知根本乎。诸人鼻孔被刺破渠。夫惟武州横山县居住居士。虔值先考道妙禅门三十三回之忌辰。凌多少山川。就于甲州路向岳禅庵。顿写八轴妙典。开示一超顿悟宗乘。借手于山野。爇五分法身香。供养圣凡不二心佛。心佛天真本自圆成。道妙禅门自会这个。顿出三界大宅。直驾大白牛车。游戏法王刹土。济度一切众生。若又未会。有吾一宝还与汝通上彻下孤俊生。妙公即今是何物。咄才涉思议失却髻中珠。气识绝处心华即发明。转凡入圣时。大地舞半天。

桂山昌公禅门十三回忌(上

    此香一心为根万法为枝。应用普施薰成一切。转凡灵方养圣良药。一回嗅之直千了百当。因兹甲州路盐川寄住耕寥庵主道久等。伏充当年来九月十九日先考柱山昌公禅门十三回之忌辰祭。接待一千余员之僧了。预于今辰借手于山野。拈提此清香。筑着昌公之鼻孔。并三世诸佛历代祖师。以至一切有情非情。毕竟平等供养。口个一片香为什^8□接取一切乎。心月孤圆光吞万象。昌公还知自己灵光^8□。知则失却。不知则颠倒。知是什^8□不知是什^8□。一夜落花雨满城流水香。昌公若于是疑情顿荡尽。本来面目现成。而十方虚空被渠刺破了。好个时节。昌公安身立命底。又是转凡入圣底。正恁^8□时方知。于丈室内收八万众。持一钵饭接无量众。也只是自家宝藏耳。纵荐得到恁^8□田地。也犹未出教网在。直要彻悟别传深奥游戏向上一路。急须蹋翻维摩之室。吐却香积之饭。始得且道。作^8□生蹋翻维摩之室(举起香云)桂山见这个^8□(喝一喝云)金佛直逢铁槌。石人拍手呵呵大笑。

五部大乘经供养

    此香无根之根彻古今。无条之条覆十方。一华开五叶大用。常现前净裸裸。全体突出难辨。三世诸佛也演说不及。明眼衲僧也口如铁锤。虽然与^8□释迦老师出世。以方便力应机。乘时说这个。有时谓之自心。有时谓之大陀罗尼门。有时名之华严。说真俗互融无碍之法门。有时名之方等。说褒大贬小弹呵之法门。有时名之般若。说破有显空洮汰之法门。有时名之法华。说引权归实授记之法门。有时名之涅槃。说相尽见性成佛之法门。号之为五部大乘经。此经之正体。诸佛众生之本源也。自看本源者立地成佛耳。看经须具看经之眼始得。那个是看经之眼。碗子落地楪子成七片。于兹大日本国甲州路于曾县居住。前备前太守华叟性昙禅门之一周之忌辰。相当今月二十三日之故。其后室源氏真贞禅尼。同嫡男因州太守源贞恭以至弟妹等。一诚志而虔聚比丘从于报恩禅苑。渐渐书写五部大乘经。预于今辰就于当寺备香斋珍馐。恭请十方之清众。今转读彼五经。并讽诵圆通妙忏首楞严咒。借手于山野。焚此宝香。供养三世诸佛一切贤圣。宣杨五经真理。资助昙公觉路。所冀彼幽灵依五经悟一心。发大丈夫之机。开无畏道眼。蹋倒十王宫。喝用三途地狱。直握惠剑伐生死之敌。诛涅槃之将。普济群生俱成正觉。抑昙公平生密修禅定。常求出离。终到末后更衣葬仪悉如僧。昙公实要作僧。直须见性。四大散灭而早既一回。一灵真性即今什^8□形。不跋理路不涉语默。直下看取是僧是俗。是有是无。毕竟云何一翳在眼空花乱坠。添桶破时露柱舞三台。昙公若于此言下彻悟。方知当时错心外求佛。认诸相为僧。若犹未会。重表真僧分付你焉。灵光独耀古今无等匹。维摩庞老悟这个不更衣。眼相有情自缚无益。落空见外道拨无因果。透过两关脱体现成。超宗越格不拘文字。处处无踪迹。声色外威仪佛眼见不见。魔外云何侵个。是昙公本来面自。只能了毕这个即直活祖。

法华经供养

    此香一乘为根。八轴为枝。开佛知见为华果。而薰成一切功德。于兹甲州路鸭居寺县居住有理妙。充亡子了通禅门初七日之忌辰祭。预于今辰就于向岳禅苑。虔具香斋。恭聚合山清众。顿写妙法莲华经一部。借手于山野。焚五分法身香。奉供养十方诸佛。庄严了通报地。伏愿彼幽灵。依此功德。无始之业障荡尽。悟证无漏圣果。普济度九界迷流。同得入一乘妙门只此妙门深固幽远无人能到。虽然与^8□。直下见性妄虑顿绝。十方无壁落万法归一。而消入一字。了道禅门恁^8□得入。方知一乘是一心一心妙性。本自圆成而天真佛。汝还要入此门乎。不离当处常发开。那个是外边者。若犹未会。看看即今宇宙乾坤被汝吞却。

逆修法华经供养

    妙峰顶上有此无价宝香。若人嗅之。刹那转凡入圣。恁^8□即何处是妙峰顶。即今诸人鼻孔里看取。于兹甲州路万力县自得庵住持明从大师。自欲庄严当来报地。预于今日。就于向岳禅苑。修一日顿写之妙典。借手于山野焚此清香。供养一切佛祖圣贤。所冀依今此有漏之修善。顿写无漏真常之妙法。于从大师心中。揭惠灯于冥途。接群生于觉路。伏惟此法华经藏。一切众生灵光也。顿写者顿悟之义是也。从大师还要顿悟门乎。汝自己妙心本来圆成。而不劳假修证。金锤影摇宝剑光寒。急着眼看。于此开悟。不待当来直是成佛。若又直不会。以持戒为墨 。以禅定为笔。以智慧为灯。还心地之白纸。直下回光返照。他时异日必从来报气荡尽。无边大经卷俨然汝方寸内现成。而与古佛所证妙法。丝毫可不差。恁^8□传写。方知大千沙界广长舌。两滴风声常说法。乃至举手动足只个一法妙用。用既然妙体又如何。钟声咬破七条角。师姑元是女人做。

法华经供养

    大日本国甲州路石和县居住。奉佛弟子禅彻禅门之三十五日之忌辰。相当今日。故彼孝子等。虔就于向岳禅苑备香斋。恭聚合山清众。修一日顿写之妙典。借手于山野。焚此清香。奉供养十方诸佛。资助彼幽灵之觉果。伏愿幽灵。依此顿写之功勋。直顿悟一乘妙心。普济度三界迷流。游戏解脱大海。夫惟彼幽灵。平生深信向真乘。归心于三宝。密求道具。末后示作僧之相。而终归寂耳。抑禅彻禅门。到如今直信得佛法僧乎。见性是佛离妄觉故。自心是法本清净故。无染是僧越格量故。禅彻汝要得个无染之真僧。^8□不是心不是佛不是物。汝自己灵光只此是还自会^8□。会也染污不会也染污。端的亦如何。今日十八昨日二十五。把断要津不通凡圣也。宗未妙妙法谁悟证香炉中薰花瓶里开。

法华经供养

    今日施主有理妙。值嫡子了通尽七之忌辰。送嚫钱于向岳禅苑。因兹聚合山清众。顿写八轴妙典。爇一辨宝香。奉供养十方诸佛。庄严彼幽灵之执地。伏愿了通禅门。与法界群生。平等受此功德。同发菩提心耳。菩提是众生之自性。自性是法华。法华是宝香。宝香是佛身。万法归一。一归何处。无自会乎。了通之灵光。即今是什^8□。日轮午打三更。

顿写法华经供养

    此香一玄为根三要为枝。应用甚妙薰成圣体。甲州路镰田县寄住大姊等值理阿禅门一周之忌辰。就于向岳禅苑。备香斋。恭聚合山清众。顿写法华经一部。借手于山野。焚此宝香。奉供养十方诸佛。庄严彼幽灵之执地。伏愿幽灵凭此功德。无始业障顿尽顿写法华妙旨。于自己方寸济度法界迷流。于解脱大海同归一乘之真际。抑理阿禅门。要悟证法华妙旨乎。心外无法通身是菩提。只照破妄情自性本来佛也。理公一周以前也凭自性闻。一周以后也凭自性觉知。觉知既忘。见闻未生之时全体又如何。一轮明月万户秋。天上人间是同风。格外玄旨谁又知音。石女弹琴木人作舞。一句截流千眼顿开。理公端的句下承当。若犹未会重说偈言教你会。草花开篱边芳。白云尽青山美(于八月九日修之)。

为二十六人之亡僧

    此香一切众生为枝条。成佛作祖为花果。花果枝条如是。根本又如何。南山鳖鼻蛇云门主。丈子直闻之者失却魂顿亡伎俩。任佗此汉把定乾坤。还要闻乎。诸人肺肝是什^8□物。者兹欲资助自康历二年正月十一日至同年八月二十四日。于向岳禅会。归寂僧尼。道悟上坐。慈用上坐。得性上坐。净真上坐。德意上座。祖献上坐。永芳上座。如雪上坐。祖海上坐。防心上坐。了存上坐。永无上坐。圣乘上坐。玄法上坐。英高上坐。景栋上坐。净光上坐。祖柏上座。明秀大姊。保光大姊。道体大姊。道俊大姊。是性大姊。道周大姊。是音大姊。本休大姊等之觉路。同会众中。发无缘之等慈。者有数辈。一诚志就于本庵营香斋。恭聚合山清众。讽诵首楞严咒。借手于山野。拈自性真香。爇向般若焰。供养彼群灵之自己心佛。一个所感一切满足。孤月清光遍界斋寒。抑汝等诸人。还受今日之供养否。汝等若道受。四大之幻身早既散灭。谁是受供养者。汝等若道不受。焚自性香供养自心佛。心性本不二。且道个中那个是不受底者。到此道受也差过。道不受也差过。作^8□生只对泥牛化空里成群来。总蓦头遇恶水一时丧身失命。一时安身立命。羸得成一个露地白牛独坐十方。正恁^8□时。生死涅槃昨夜梦。大千沙界海中沤。百川朝海万法归一。一灵真性。与千圣不同途。超宗出格体露真常这里还有恁^8□会乎。纵汝等与^8□会明历历地也犹未出窠窟在。机不离位堕在毒海。衲僧鼻孔作^8□生荐得。急须坐断名相语路走过无事甲里。吐却佛味祖味脱却本来衣。踢倒露地白牛始得焉。千了百当不如一休。休去歇去复莫作死模样。直得禅出鬼没星移斗转。铁围打筋斗须弥作点头。好个时节头头是道物物全真。谁见目前活祖意。清岚吹散红叶翻(下月初一修之)。

如性大德三十三回忌(顿写妙典)

    一辨宝香八轴经。真如性中自圆持。只能直下会自性。方寸须顿写佛知。者兹东悟监院并姊妹兄弟等。虔值先考如性大德三十三回之忌辰。就于向岳禅苑备香斋。恭颇聚清众顿写法华经一部。借手于山野。焚此清香。奉供养十方诸佛。资性公之觉路耳。觉路无阻隔。人我山崔嵬机情顿休歇。脚下绝纤埃。神通游戏地。铁锯舞三台。逆顺纵横处。晴天走怒雷。

正山禅尼断日忌

    者兹甲州路武井悬居住有正圆者。值妇人正山禅尼断日之忌辰。备斋于当庵。恭聚于清众。讽诵首楞严咒。次拈提此五分法身香。普供养十界之异生垂示圣凡一源之真性。令彼幽灵荐无为解脱之觉路(举起香云)金刚主号大火聚处处。金毛师子儿般若光中何所在。幻尘灭时脱体奇。无根真莲满地发。物外尊容现威仪。个是山公出身处。天地也曷覆戴伊。

大用机大姊逆修(顿写法华)

    大日本国相摸州冈津县居住有大用机大姊者。自忖庄严当来之报地并报四恩资三有。远凌山川就于甲州路向岳禅苑。顿写法华经一部。借手于山野。焚一辨宝香。以伸供养耳(提起香云)此一橛子薰用无边火气左高。一回嗅之者直丧身失命。而万劫不还。然从来秘在诸人形山。看看汝等有命乎。通身之毒燎作^8□生回避恁^8□嗅着还是活人。谁是活人。咄妙哉。只此一辨香。有时谓之法华经藏。有时谓之本源自性。机大姊自觉了。这个心华直发明。而不求当来圣果。夫若不直会。记得此一句子。而渐次修习。他时异日。必传写正法眼藏离文字之妙典。于自己方寸。正是成佛作祖时。唯此一事实余二即非真。且道那个是离文字妙典瞎却眼睛真睛。塞断耳根不妨听。明明庭前树上鲤。历历青天白日雷。

为鱼鸟禽兽

    者兹甲州路宝珠寺住持昌秀禅师。欲济度住日自杀之生类而偿宿债故。备香斋于向岳禅苑。聚合山清众讽诵首楞严咒。借手于山野。焚此五分法身香。奉供养十方诸佛。所冀秀公毒手处。鱼鸟等之品类。并法界群有。普受此香之余薰。转小骇痴暗之机。无始之业障顿尽。直入萨婆若海。同游戏无畏大道场耳(举起香云)此香万法根本群有自性。薰成一切。应用无穷。鱼游鸟飞风行草偃。无不凭彼自体清净。不染诸法离去来今。不干因果之相。越宗超格不落圣凡之机。然个个圆具。佛祖也恁^8□。众生也恁^8□。向这里求一个业障终不可得。何处有能杀所杀之物。觉了法身无一物。本源自性天真佛。一念忘情空再无花。唯愿有情类。与^8□觉了。若能觉了千波本一水。若又未了一水是千波。了与不了毕竟如何。寒朝柴绝焚冰雪。石人温身生欣悦。

昌秀庵主逆修(顿写法华)

    此香一心为根万有为枝。妙体坚固历劫不凋。这个是当人本命元辰。嗅之则立地便解脱。要嗅乎个个自鼻孔里闻取。甲州路牧庄县宝珠寺住持昌秀禅师。自忖庄严当来报地。预今日顿写法华经一部。借手于山野。拈提此宝香。奉献十方诸佛。以伸供养。伏愿秀公。因此功勋消历世旧障。进道除魔^8□。转生前业根成灭后善根。脱出三涂苦趣顿悟一乘妙心。续佛祖之惠命济法界之迷流耳。夫惟此法花经藏。含容万象。诸佛众生本源也。迷之则醉子襟中珠。悟之则雪山午夜星。迷悟未分时。妙法又如何。举手动足转处能幽。雪中红藕馨香难庾。

昌秀庵主逆修(顿写法华)

    顿写八轴妙典。拈提一辨宝香。供养无量诸佛。冀为救世法王。者兹甲州路宝珠住持昌秀庵主之。自资助当来觉果底之修善也。伏愿当人。以此功勋为良药。悉除众病。坚固定心。以此功勋为惠剑截断业根修道无魔。当来必开佛知见济度群有耳。恭惟此法华经藏万有本源。人人圆具无有欠余。且问诸人。阿那个是自己妙法耳根之眼根之耳眼还会^8□兔马有角牛羊无角。于是忽尔歇却疑情。广大妙典顿写方寸。正恁^8□时方知。心与经不二而万法一如如如真佛妙用无穷。见闻觉知大光明。去来生死活风流。地狱天宫皆净土。何处亦有嫌底法。秀公即今与^8□信入。直是得解脱。待当来作^8□。其若未然。吾有本分草料。还与庵主。要荐得乎。脱体现成处。虚空百杂碎。成佛作祖时。露柱生云雷一辨宝香爇。向炉中。十界异类鼻孔辽空。

门信禅门三七日辰(顿写法华)

    法华妙门开信心。无价宝香薰觉岸。两段等圆具一性。人问性鹭立沙滩。甲州路平井县居住门信禅门之三七日之忌辰。相当今日之故。后室孝子等。虔就向岳禅苑。备香斋于清众。顿写一乘妙典。借手于山野。焚一辨宝香。献十方诸佛。伏愿彼幽灵。依所鸠功勋众罪顿消灭。得入一乘门。心华发明济度群生耳。夫惟彼一乘妙典。三世诸佛之济度要津。一切众生解脱门户也。只此一门廓彻古今为万法主。抑门信禅门。信得今此身心圆具妙法。自性是天真佛乎。信公且道。四大本空而一灵又非有。妙法何圆具佛身缘谁往还。无信不及乎。铁牛无骨通身是骨。风铃无舌音声常妙。只悟此妙即心是佛。

正音禅尼断日忌(顿写法华)

    者兹甲州路歌田县居住正音禅尼之断日之忌辰。虽相当明旦因施主之请。乘僧自恣之日。预于今辰聚相当清众。顿写妙典。次焚此宝香。奉献诸佛。以伸供养耳(举起香云)抑正音禅尼信受这个乎。这个即妙法。妙法即自性。自性即宝香。所谓人人具足个个圆成。男香女香童子香。个是只个自性天真佛。廓彻三世炳炳十方。超宗出格不拘文字。纵有堕无间业。见性通达一超直入如来地。个是妙典顿写方寸时节。只愿当人自与^8□顿悟。为他与^8□施济度迷流且道。当人之自己方寸中。见闻觉知性毕竟是什^8□。于是端的自返观生死流断。涅槃岸崩诸相寂灭。虚空消殒自己木佛现成。现成全体又作^8□生。你要会乎。万里无寸土。黄金地彻下通上。风吹不入。机转却位铁树花开。谁见白饭本是米粒。

法音禅尼七周忌

    此香无修盖天地。无根芳体常亲。闻取得者心花直发明。今日拈提之。筑着甲州路萩原人法音禅尼之鼻孔。宛惟池上洒水台山婆子得这个勘破衲僧。棱行婆子得这个杰出时人。音公今得这个作得什^8□边事。止止好事不如无。只忘着心自心本来佛。若又直不会。看取自己性。渐次见性通达。方知此香是我本源自性。虽然与^8□。格外投机脱体现成不是心不是佛不是物。必竟作^8□生。山林秋深风月渐寒。

妙可禅门并妙空禅尼(三十三年忌三十三年忌顿写法华)

    自心是法华。自性是宝香。顿悟是顿写。寂灭是供养。诸相寂灭妙性现前。这个灵光周遍河沙。法界有情平等圆具。受彼恩力。唯愿当人觉了这个。此顿写妙典。有甲州路镰田人士女妙戒。虔充先考妙可禅门之十三年忌。并先妣妙空禅尼之三十三年之远忌。所修善根也。今日因此施主之请赞揭彼妙法。焚此一辨香。供养可空两人之自心佛。心佛如如透入古今。无自无他无生无灭。一个两个千个万个绝同绝异。迥脱根尘。内外廓彻为见闻主。名之妙法得悟渠者。业障顿尽刹那成佛。当人直下会渠乎。明明目前石女举梭。木人点头心外无法。还己看取。

不着直禅上坐一周忌

    禅林拾得那个橛。方兹佛祖不传香。当人鼻孔直筑着。会彼东山水上行是个三世诸佛之命脉。直禅上坐之本源。上坐还会彼欤不会欤。空花归空。今日已一回者是谁。不会者是什^8□。于是当下自回光返照。定识顿忘。精魂百杂碎。正恁^8□时。禅上坐之自己真佛现成塞乾坤。纵恁^8□会得也犹是鬼家活计。阿那个是直禅出格一路松树雪消月下雨。岸柳影扔波底烟。

感窗因禅人初七日辰(就子甲之万力少林之宅修之.顿写法华)

    认得少林一辨香。阿谁谓独付神光。我兄群生普传受。闻者忽心花发明。今日拈提之。筑着感窗因公鼻孔。只愿此汉有得髓证去以因公平日在俗修禅。末期告寂示作僧相。翛然坐脱。今辰早已登初七日。以是诸孝子等。虔备香斋珍馐。恭集十方清众。顿写妙典一部。并书金刚经六卷。讽诵首楞严咒。借手山野。焚此宝香。供养三世诸佛。施与一切众生。庄严因公觉路。抑因公要会个觉路乎。直见穷自性而万机顿休。十方婆伽梵一路涅槃门。妙法处处明历历。自己真佛露堂堂。纵恁^8□会得也犹是滞在半路。出身犹可易脱体道应难。那个是脱体道。满地雪消青松独寒。于此彻悟方知大道绝同。正恁^8□时。修因感果昨夜梦。成佛作祖贼后弓。本自圆成不用锻炼。若犹未彻。看看目前铁锯舞三台。

玄庵禅妙禅门逆修(顿写法华)

    者兹甲州路篠原村居住玄庵禅妙居士。自欲资助当来之觉果。预于今辰就于向岳禅苑。虔备珍馐。恭聚清众。顿写法华经一部。讽诵首楞严咒。借手于山野。焚一辨清香。献十方诸佛以伸供养耳拈提此香。妙法齐具。原妙法直是妙居士之一灵心性。心性无染如莲。现当一如不干生死。超宗越格信也难通。释迦弥勒他奴他是谁。居士今悟证这个即是佛。夫若不直会。伏愿感此功勋。复身出头生彻悟而利他。善巧得妙游戏向上一路。且道那个是向上一路。徐行蹈断流水声。纵观写出飞禽迹。还会^8□会与不会是什^8□干屎橛。草鞋争悬龙床角。

玄翁理妙禅门逆修(顿写法华)

    今日施主玄翁理妙禅门。自忖庄严当来之觉路。就于向岳禅苑。玄初七日。顿写法华一部。充二七日。供养此一会大众。充三七日。接得诸来一千僧。充四七日。亦顿写妙典一部。充五七日。造立于宝箧印塔。并顿写妙典一部。虔备香斋于清众讽诵首楞严咒。予为之焚此一辨香。献三世诸佛。以伸供养耳。密惟诸佛不在心外。众生之自性是。有时谓之塔婆见性即造立。有时谓之妙典顿悟是顿写。有时谓之宝香无心是焚烧。恁^8□焚烧薰成大道。而一切平等也众妙归这个。今日拈提这个归向。理妙禅门之自己方寸。银碗里盛雪。明月投芦花。当人言下会得此意。一超直入如来地。夫若不然。伏愿依此功勋。于当来世恁^8□见性。恁^8□顿悟。恁^8□体得。无心脱出佛教祖教。格外放光。格外玄旨又如何。路逢死蛇莫打杀。无底蓝子盛将归。

正音禅尼小祥忌(顿写法华)

    此香一心为根本。以五时诸教作枝条。觉花开雪山岩上。种果结双林末梢。者兹甲州路歌田县居住道永居士。为资助正音禅尼觉路。书写五部大乘经。当小祥忌之辰故。今日虔备香斋珍馐。恭聚清众讽诵首楞严咒。借手于山野。焚一辨宝香。献十方诸佛。以伸供养耳。伏愿依所鸠善利。音公之忽转凡入圣。利他善巧得大自在。
    夫以五经功勋所感虽不可思议。若依华严得真俗互融理事无碍。若依方等得褒大贬小禅呵法门。若依般若得破有显空知知清净。若依法华得引权归实被授记。若依涅槃得一切相尽见性成佛。唯此一事实余二即非真。抑音公要见性成佛乎。要底主人公自看取。是凡欤是圣欤。是有欤是无欤。知也差过。不知也差过。语也差过。不语也差过。毕竟如何。心路绝处面目现成。天上天下唯我独尊。纵恁^8□见得。也只是光影边事。作^8□生趣向悟证真性。切须坐断命根绝后再活击碎龙女宝珠。蹈破无垢世界直恰合。正恁^8□时成佛之道又如何。葵花向日柳絮随风。

感窗因禅人断日忌(顿写法华)

    者兹甲州路万力县居住和泉太守圣寿居士。并弟妹等。先考感窗良因禅人断日之忌辰。虽相当来日。忖早速资助彼觉果。预于今辰。虔虞香斋珍馐。恭集十方清众。讽诵首楞严咒。借手于山野。焚一辨清香。献三世诸佛。以伸供养处之修善何乎。令今日顿写妙典一部。兼日渐写妙典三部。良因之在日自为逆修。令造立石塔一基。并充良因一生涯之日课。寿居士自书日率都婆等是也。伏愿依彼种种善力良因。忽转凡入圣。而利他善巧得大自在耳。夫以今日所鸠功勋所感。虽广大深远而难宣。若依顿渐两写功。得理顿悟事渐尽。若依宝箧印塔功得明心印活卓地。若依日率都婆功得开悟日用妙性。若依首楞严咒功得自陀罗尼门开。个是众生解脱门。诸佛出世门户也。要且当人得入这里。无量妙门只归个一门。此一门归何处。薰风自南来殿阁生微凉。良因于是言下彻悟。直是作家。夫若未彻退步退己看取。谁是未彻者。语也差过。默也差过。作^8□只对咄一喝喝散无明窟。一槌打开八万门。一道寒光突出难辨。个是良因之出身处。出身犹可易。脱体道应难。脱体道又如何。铁围一笑须弥点头一辨宝香向炉中燃。十界异类鼻孔辽空。

门信禅门小祥忌(顿写法华)

    顿写八轴妙典。拈提一辨宝香。供养于三世诸佛。顿当人心华发明。甲州路平井悬居住门信禅门一周之忌辰。虽相当来月晦日。依彼后室并子等之请。预于今辰作此佛事。资助彼幽灵之觉路耳。人人尽有个觉路在。门信禅门还会个自家觉路乎。举足下足一切运用何所为。只抖擞精神而与^8□观察。万机休罢一路现成。正恁^8□时方知。自性即是佛见性。是觉心觉心是妙法妙法是一辨之宝香只此一辨宝香为万法主。今日拈提之令归信公之鼻孔。信公之鼻孔又归什^8□处。一周正是三百六十日。一句截流千眼顿开。难藏空里铁船去来。

玄翁理妙禅门逆修(顿写法华)

    此香甲州路鸭居寺县居住玄翁理妙禅门。自充灭后尽七日之忌辰。预今日就当字院顿写法华经一部。讽诵首楞严咒。借手于山野。爇向一辨。供养三世诸佛。伏愿当人之无始业障顿尽。除却现在诸难。顿悟自己妙心。圆成当来佛果。济度众生耳。恭惟此法华经藏。人人具足个个圆成。透过三世通贯十方。万机一乘一乘妙性应用无隔碍玄翁从来依这个觉知。依这个见闻。依这个出没。依这个生灭。自若会这个。直须生灭之已寂灭为乐。寂灭性中。谁是为乐者(举起香云)此一辨宝香元来是本橛。

盐山拈香佛事上

盐山拔队和尚语录卷第一



盐山拔队和尚语录卷第二

            

拈香佛事下
良辨大德逆修(顿写法华)

    这一橛子诸佛众生之心性也。薰成万善故。谓之一辨宝香。等乘群机故。谓之一乘妙法。法法真常不拘文字。拶透肝胆无人回避五地见性彻悟正是顿写。今日拈提这个供养十方诸佛。宣场顿写妙典。为甲州路一宫县居住良辨大德。垂示顿写真理。伏愿当人依此功勋。无始业障顿尽。现在身心安宁进道。无魔圆成当来觉果。济度群有。同归一乘真际。抑良辨知彼一乘之真际乎。知是什^8□。不知是谁。在此同此。在彼同彼。彼此本不二而大方无外万里孤月彻骨寒。于此承当一超直入如来地。夫若未然。重说一偈教你作当来之资粮。出三界一路十斛油麻树上摊。成正觉时节八角磨盘空里走。

玄翁理妙禅门初七日辰(顿写法华)

    者兹值甲州路鸭居寺县居住玄翁理妙禅门之初七日之忌辰。孝子等虔就向岳神苑顿写妙典一部。讽诵首楞严咒。借手于山野。焚一辨清香。奉供养十方诸佛。庄严彼幽灵之报地。伏愿玄翁并法界之众生。凭此善利顿悟一乘之妙旨耳此香荫凉普覆十方薰成齐乘万机。故号曰一乘妙法。穷其本源。当人自性是也。只能直见性。三毒之心念休歇。一乘之妙体现成。看看蓦胸半夜日轮突出刺破乾坤。体已如斯妙用又如何。林丛秋深松风渐寒。

奇贞禅门大祥忌(顿写法华)

    武州路江户县居住奇贞禅门之大祥之忌。虽相当今年今月。分明不知其终日之故。以告别去日为忌辰。诸孝子等渐写法花经一部。今日虔就甲州路向岳禅苑营香斋。恭集一堂之清众。讽诵首楞严咒。予随其诚志。拈提彼幽灵之自性香。供养自心佛。宣扬自己妙法。开示本源觉路。只愿当人并法界有情人。得入这里人人尽有这个在。万法归这个。这个归何处。风行草偃水到渠成。贞公若于此忽尔悟入。方知心外无法。入之一字还无处着既心外无法。那个是心法人情忘处铁树花开。

道胜禅门七周忌(顿写法华)

    今日施主虔值令兄道胜禅门之七周之忌辰就于当寺虞于香斋珍馐。恭聚于清众顿写妙曲一部。讽诵首楞严咒。借手山野。焚此一辨宝香。供养三诸佛。伏愿当人凭此善利顿悟自性之妙法。传受自性之真香。开发自性之陀罗尼门。护惜诸佛出世之第一义。而得度迷流耳万法之本源。只当人自己之灵光是也。灵光本来圆成。不假修添自悟证。这个直是佛。真佛无佛相。唤什^8□为这个。庭前柏树子。后园花药栏。

芳山道薰首座(尽七之忌)

    此香万徽猷众生本有薰威猛利毒药俱具。杀人刀活人剑。才触着失却精魂永劫不归。今日拈提人拶着芳山道薰座元大师之鼻孔。而供养自性之真佛芳山五十九年秘在形山。而凭这个勋作。凭这个见闻。形山落在今日已尽七。孤月脱出云雾。净裸裸赤洒洒。古佛堂前狗尿天。且道。芳山还受个供养否。你若道不受。焚自性香供养自性之佛。为什^8□不受。你若道受。触着彼者失却精魂。为谁之受者。离却此两边。端的只对作^8□生作^8□生。咄杀尽死人活人现成。那个是活人。谁看目前须弥山^8□跳。

玄翁理妙禅门三十五日辰(顿写法华)

    玄翁理妙禅门辞世已三十五日。因兹孝子等。虔就当寺备香斋于清众。书妙典于日里。讽诵首楞严咒。借手山野焚个清香。奉献。十方诸佛。资彼幽灵觉路耳。人人脚痕下有一条之觉路在。践履为什^8□。不知有时谓之妙法莲华。有时谓之一辨宝香。其实只是一心也。觉了一心无觉相。当下脱出迷悟之窟。正是成佛作祖之时。伏愿当入并法界有情。顿悟彼一心焉。玄翁自要会心性乎。看看即今你是什^8□。不是心不是佛不是物。兔马有角牛羊无角。分明六六三十六。疑情破时全体现。直是玄翁之出身底。清风明月是妙用。三世十方普贤尊。

同断日之辰(顿写法华)

    玄翁理妙禅门辞世既一百日。故后室并孝子等。备香斋于当院之清众。顿写法花经一部。讽诵首楞严咒。予为之焚此一辨宝香。供养十界异生。宣扬法花玄理。庄严玄翁报地今日所鸠修善以至一切差别法要。毕竟只此一香之薰处也。一香者人人之一灵心性是也。本源自性天真佛要且当人之见性顿悟。看看玄翁之一灵心性。万里孤月入肺肝寒。个是且入理门。那个是全机脱体道。石女木人有问有答。于此开悟六六三十六。九九七十三。黄头碧眼数得否。

感窗良因禅人小祥忌(顿写法华)

    今日施主。虔值先考感窗良因禅人一周之辰。恭聚十方尊众。顿写法花经一部。讽诵圆通妙忏并首楞严咒。借手于山野。拈提彼幽灵之自性香。供养自心佛矣。心佛如如而万法主群生本源也。看看却今见色闻声是何所为。于是直下了得自性。顿写离文字之妙法。于自己方寸要且因公恁^8□顿悟。直子直彻之处。无能了所了物。正恁^8□时唤什^8□为心佛。唤阿谁为因公。名相绝处全体现成。天上天下唯我独尊。纵恁^8□会得也云门之那一棒作^8□生免得。直须踢倒维摩室。吐却香积饭。蹈过毗卢顶上。游戏向上一路。那个是向上一路。鲸鲵树上眠大鹏海底飞好个法施统接十方。梅梢风散万里一香。

妙金禅女逆修(顿写法华)

    顿写妙典通顿悟。斋僧供佛自性香。焚尽妙金恶业识。冀当来心华发明。

正音禅尼大祥忌(顿写法华)

    今日施主奉佛弟子道永居士。值先妇正音禅尼大祥之忌辰。渐写妙典一部并地藏经三十卷光明真言六万三十遍。兼日诵之。今日虔贲供佛之席。作斋僧之仪。顿写法华经藏。讽诵首楞严咒。借手山野焚此宝香。奉献诸圣。用伸供养。冀彼幽灵。言下转凡入圣。以至法界群生。普信受耳(举香作一喝云)此香一乘为根株。三玄三要作花果。陀罗尼门心地藏。毕竟这个异名也。此是正音本源性。要且自看取脚下日用薰成。何所为。石女琴声通九野。

性妙禅尼三十三回忌

    大日本国总州路神崎县人信俊上座。值先妣性妙禅尼之三十三年远忌。就于当院虞香斋清众。讽诵首楞严咒。求拈香佛事于山野。予即应之此香人人具足动用转正法轮。个个圆成处处作功德林。今月正爇向性妙禅尼之鼻孔里。一切圣凡一顿供养。锦上铺花。银碗里盛雪。当人与^8□嗅着。方知只此身心香积如来。如来藏里无人法。知是什^8□不知是阿谁。于此忽尔缘灭。十界刹那空却。一灵真性活鱍鱍地。这个全体是何面目。五台山上云蒸饭。古佛堂前狗尿天。

妙芳禅尼逆修(顿写法华)

    恭顿写法花经藏。令讽诵首楞严咒。拈提个一辨宝香。献诸佛普施群有。伏愿甲州路万力县居住奉佛弟子妙芳禅尼。凭此功勋多劫罪障消灭。现在身宫安泰。当来进道无魔。顿悟自心妙法。体得自性宝香。而圆成佛果耳个是妙法薰成万善。人人从来秘在形山。栴檀林中更无杂树。看看当人身心是何。铁牛吼出木马之声。一念直返照即如如佛也。

安荣禅尼十三年忌

    今日施主性悟居士。虔值先妣安荣禅尼十三年之忌辰。就于向岳禅苑。恭营僧斋渐写法华经一部。讽诵首楞严咒。借手山野焚个一辨宝香。献三世十方诸佛。资助彼幽灵觉路。冀幽灵信得自性香。法华心头发济度迷流矣荣公还信得这个^8□。信得底不得底。彼此未忘。直下见性通达万法一如。正恁^8□时。那个是法华。那个是宝香。那个是荣公一灵真性(作一偈云)三名不异水波澜。千古风流月一团。要会全机自家见。火里冰霜彻骨寒。

契梅大师三周之忌(顿写法华)

    甲州路南部县居住信悟禅女。伏值先妣契梅大师三周之忌辰。就于向岳禅苑。顿写妙典。讽诵首楞严咒。予应彼诚志。焚此一辨香。奉献十方诸佛。以伸供养。资彼幽灵觉路耳。夫以一乘妙典者。一心异称也。普乘群机薰成诸善法故。谓之宝香(举起香云)香气发处须弥颠立。以华开时虚空涕泣。这一句下彻悟正是顿写。冀当人恁^8□顿悟矣。夫若未然还已看取。通身是什^8□(喝一喝)水无筋骨表里一般。六合九野孤月光寒。这个见地犹未脱洒。出格一路又作^8□生。薰风自南来殿阁生微凉。

道照禅门逆修(顿写法华)

    今日施主道照禅门。自欲庄严当来报地。充第七年忌。诣信州善光寺。命寺僧顿写妙典读诵之。充十三年忌。于甲州路向岳禅会。供养清众若干数。充三十三年之远忌。就于当院顿写妙典。讽诵首楞严咒。要拈香佛事。予因焚此宝香。奉献十方诸佛。冀当人以顿写作当来顿悟之因。以斋僧为化导摄众之缘。普济度三界迷流。同得入一乘妙门。且道那个是一乘妙门。诸佛众生蓦脚践履。无影树下合同船。个个无祀长者子。当人于斯终省悟。方知引法花经藏本来我自心矣。是心非心本性净故。得入这里无得入底者正恁^8□时。唯有个一辨香。薰破乾坤。个是道照之脱体现成时节。无边风月作用正妙。

琨山明凉大师

    修顿写妙典。诵首楞严咒。焚一辨香。三世如来历代祖师。琨山明源大师自己心佛以至一切群生一顿供养只个一辨香为什^8□。恁^8□施设广大哉。当知诸佛众生同一鼻孔有情本非情性不二。是个不二性。世尊谓之妙法华。衲僧谓之□杖子。在人人手里。为万行主。源大师三稔以前凭这个坐卧。凭这个经行。三稔以来直至如今。觉知见闻亦何所。为直下看取这个。无明窠窟摧残。本地风光现成。净裸裸活鱍鱍。天上天下唯我独尊。恁^8□见地犹滞在光影边。要且当人之蹈破白银国。踢倒金色身。游戏向上一路得大自在。还要会个向上一路乎。看看目前树上鱼跃水底蝉鸣。于此承当。朝日依旧自东山出。

理香禅尼逆修

    形山认得自性香。彻十方薰成万行。嗅着忽鼻孔辽阔。乾坤无限却须量。甲州路平井县居住理香禅尼。自忖庄严当来执地。充一周忌并第三稔之忌辰。预斋僧一千人。今日亦就于长泉禅苑。贲供佛之席。作斋僧之仪。恭请处处清众。讽诵首楞严咒。借手山野。焚此宝香。献三世诸佛以至施群生。伏愿当人。凭这薰成。先世罪业消灭。现在身宫安泰。当来必生见性圣果圆成耳。还要看自性乎。只有照壁月。更无吹叶风。当人于此言下了毕。一超直入如来地。夫若未会。要且复身此一句语为惠剑。截断生死之流。此一句语为杖子。击碎涅盘之岸。通达佛向上。得大自在。那个是佛向上。碧波心里一盏灯。白日青天千尺鲵。

玄翁妙禅门(顿写法华不录志趣)

    一乘妙心。圣凡同驾白牛车。孤月无端户户秋。一念觅他门外客。见性各髻珠当头。

难叟光禅门三十三年忌(书写五部大乘经)

    者兹武州路横山县寄住宜康禅女。先考难叟成光禅门之三十三年远忌。虽相当来年九月十九日。自忖露命难期。渐写五部大乘经。凌山川送之甲州向岳庵。预于今辰。虔虞香斋珍馐。恭聚合山清众。讽诵首楞严咒。借手于山野。焚一辨宝香。献十方诸佛。以伸供养。伏愿成光禅门。直闻自性真香。投几于诸佛鼻孔。忽悟五经奥旨。度生于三涂苦海耳。夫以诸佛大法虽本不二。方便有多门随机得入。当人若凭华严。从法海无碍圆融之门入。若凭方等。从抑扬褒贬弹呵之门入。若凭般若。从一切智智清净之门入。若凭法华。从出权归实一乘之门入。若凭涅槃。从诸相寂灭见性之门入。虽然与^8□。从门入者是不家珍。不如直下返照。而了得本来圆成自己真佛。当人还了得渠乎。了得底不得底。又是什^8□物。万机顿削一灵豁然。树凋叶落体露金风。当头一着锯解秤槌。

方外妙胜禅人初七日辰

    大日本国相模州大贯悬居住方外妙胜禅人。平生意气平和。而芳情□贵贱。器识朴实。而志愿修禅道。及至末期示作僧相之故。更衣为丧仪。而早既七日。孝子左金吾禅满居士。遥赠衣钵道具并衬物等。就于当寺志求佛事。予因拈提人人具足自性真香。而献三世如来。齐供养妙胜之自己心佛。妙胜还受之否。泥里投块青山栽松。到这里作受之会也不是。作不受之会也不是。直下见性透彻。辽天鼻孔从来不隔越。脚下一路依前通长安。纵恁^8□解得。也犹未得衲僧向上全机在。且道。那个是向上全机。一口吸尽西江水。撒展两手十指爪。

妙空禅尼十三周之忌

    相模州古庄县寄住妙空禅尼十三周之忌辰。虽相当来年孟春九日。预今日于甲州路向岳庵。拈提自性命。供养自心佛。心性不二离去来今。吹毛出匣虚空摧残。直是当人体露真常妙空禅尼。平日闻道心是何物。着语云。颠立须弥巅。吾当时闻之。密知汝向鬼窟里作活计。汝今向吾问。心是何物。答道。此一瓣宝香元来是木橛。汝还会^8□。会则依草附木之精灵。不会则被毛戴角。此两边外作^8□生趣向成佛作祖去。路逢死蛇莫打杀。盛将无底蓝子归。

净法禅门三七日之辰

    法本法无法曷有净稳相。圣凡同鼻孔三世一瓣香。此香充甲州路万力县居住净法禅门三七之忌辰。顶今日爇向一瓣。恭献十方诸佛。普施一切群生。殊供养当人之心佛。心佛如如不所受相。香性无染不落能供机。心性不仁供养圆成。供养已恁^8□。那个是心佛。摊得树上十斛麻。寒梅依旧五叶开。冀净法之自悟证。

感窗因禅人大祥忌(顿写法华)

    自性妙法形山香。闻取鼻孔通三世。刹那顿写古佛经。一会灵山方寸内。感窗良因禅人第三稔之忌辰当今日故。诸孝子等。虔贲供佛之席。恭作斋僧之仪。顿写妙典。讽诵圆通妙忏并首楞严咒。借手山野。拈提宝香宣扬妙义。资觉路耳。且道。那个是良因之觉路止止不须说我法妙难思。只个一句藏身彰影。抱赃叫屈。于此荐得。方知人人从来空手把锄头。步行骑水牛。夫若未会。直退步脚下看取。心外无法起居动静是什^8□物。不思议解脱力风扇云行。佛祖不传之妙遍界难藏。

空山常惠居士三十三年忌

    者兹甲州路稻积县居住空山常惠居士之三十三年之远忌。虽相当来日。预于今辰有理幸大师者。就于当寺作供佛斋僧之仪。讽诵首楞严咒。借手山野。焚此清香资助觉路。伏愿空山依此功勋无始业障荡尽。体得自性香。悟证无心道。济度迷流耳此香佛祖大机众生本源也。直一闻者立地成佛。然元来塞断当人之鼻孔。而薰用无穷。出息入息。语默动静。都卢是什^8□。刹那回光返照。而忽尔契合。当知只此身心毕竟香积如来矣。栴檀林无杂树。何处立干戈丛。正恁^8□时。三毒转成戒定惠。修罗界转成觉城。且道。即今谁是觉城之主。唤作常惠成两片去。说佛说心枝叶生。独脱无依时全体又作^8□生。自云行上铁牛闲眠。

了性禅门逆修(顿写法华)

    今日施主了性禅门。自充灭后初七日之忌辰预虔香齐虞当寺。集合山清众。一顿书妙典。诵大佛顶咒。请拈香佛事。庄严当来报地。伏愿以此功勋上报四恩。下资三有。我为法王于法自在耳。抑了性信受彼法中王^8□。有时谓之一乘妙典。有时谓之一瓣宝香。归实则只是当人之一灵真性也。释迦弥勒他奴。他是阿谁。直自见性。即时得入不劳得当来。夫若未了。要须依此一句子复身。必证无漏圣身。且道。即今唤什^8□为一句晴天雷声遍界难藏。于此悟证汝是了性。

果林空感禅尼三十三年忌(开山大和尚先妣也)

    此香无根之根彻佛地。无条之条发觉花。闻取之者业识之臭气荡尽。菩提之道果薰成。以是今日值先妣果林空感禅尼三十三回远忌之辰。恭聚清众。讽诵首楞严咒。拈提一瓣奉献诸圣。然爇向当人鼻孔里。以助觉路将报劬劳。伏愿感公。直一闻千悟。而浮兹舟于愿海。度迷流于净刹耳。感公还要闻取个自性之灵香^8□。当下返观。出息入息从何之生。见闻觉知主又是什^8□。于是觉了。方知三世十方只有个香。上无攀向下绝己躬。曾无余片。正恁^8□时谁是觉了者。泥佛不渡水破镜无影像。万机顿削一道现成。个是感公之出身处转身一路。凡圣难通青山举足蹋翻长空。

圣专禅门圣敬禅尼逆修

    者兹相模州中村悬居住有圣通者。为庄严慈父圣专禅门悲母圣敬禅尼之当来报地。充自灭后之初七日以至三十三年之忌辰。渐写法华经十二部。亦凌山川来甲州路向岳禅苑。虔虞香斋。恭聚清众顿写妙典一部。讽诵首楞严咒。借手山野。焚此宝香。奉献三世诸佛。以伸供养耳(举起香云)个是群生本有自性也。薰成万善故谓之宝香。应用无碍故谓之妙法。人人从来秘在形山。为见闻主。看取之者立地成佛。伏愿圣专圣敬等。当下见性通达。而普得度法界迷流。若又现不了。于当来世。此一句语为惠剑。截断生死之注流。游戏解脱之大海。且道。那个是解脱大海(良久作一偈云)诸佛众生本来圆通。动静语默波阑无穷。识浪休歇全机绝目。迷悟岸崩铁船宿空。

玄翁妙禅门大祥之忌

    今日施主等。虔值先考玄翁理妙禅门大祥之忌辰。就此禅苑设大会斋。恭聚合山清众。讽诵首楞严咒。觅拈香佛事于山野。因焚此宝香。一切圣贤并法界之群灵。殊当人之自己心佛一顿供养(举起香云)只个一瓣香为什^8□。恁^8□作广大之供养乎(作一偈云)桂林风散薰十方。孤月明彻千家秋。正是当人本源性。圣凡等接鼻孔授。冀玄翁此一句下了毕。闻取自性之香。净尽无明臭气。圆成无漏圣果。安坐解脱宝殿。而普接取一切之迷流。且道。那个是自性香。见闻觉知枝条婆娑。直嗅着根本日月回须弥。

一万僧供养满败

    今日施主彻心净照居士。自忖庄严当来之报地。预就于向岳禅会。营于僧斋。接玄流一万人。早既满散。恭聚合山清众。讽诵首楞严咒。借手山野。梵此清香。三世诸佛历代祖师。以至法界群生平等供养(举起香云)一瓣清香为什^8□。普接于无量众^8□。万像森罗只个一法印处。四方八面尽法界。非风雨之响。汝等诸人自性之香薰馨也。昭居士于此言下会得。待当来作^8□。纵与^8□会。而犹未出窠窟在。重垂示入路。冀当来用之为惠剑。讨生死敌。诛涅槃将。解脱觉城犹放光。接万机犹一月印千江矣。且道。那个是入头一路。灵光之大用烂冬瓜咬铁。居士还承当^8□。抑现前之诸禅德。又此一句子^8□。直彻底了毕。日日消得万两之黄金。若未了滴水难消。争奈宿债会格外句莫以语默对。不以语默对。以什^8□只对。烂冬瓜咬铁意旨如何。涉拟议三十棒咄。一句截流万机寝削。大平风流驎游龙跃。

性仁禅尼七周忌

    奇哉此一瓣宝香。闻取者大道圆成。机识忘充塞鼻孔。才有知解横枝生。者兹甲州路加鸟县人心庆庵主。先妣性仁禅尼第七稔之忌辰。虽未当秋。自忖露命难期。预今日就于向岳禅苑。虞香斋。令合山清众讽诵首楞严咒。借手于山野。焚一瓣宝香。供养三世十方诸圣。并当灵之自性天真佛。真佛无染而不受善恶之诸报。作^8□生供养。彼一念回光返照万机休罢。心月孤圆光吞万像。是即名为不住相布施。大施门开无拥塞。恁^8□供养正是平等矣。个是且入理门。俯愿仁公。直下蹈断理路得佛祖不传妙。泛慈舟于愿海。度迷流于觉岸。且道。那个是不传妙金牛。昨夜遇涂炭。直至如今不见迹。运手动足是什^8□物。石女吃饭木人腹胀。

顿写法华供养

    大日本国武州平子 县寄住不迁珍公座元大师要山禅珍大师并乡并之比丘比丘尼优婆塞优婆夷等。起同一之诚志。而远凌山川。就甲州路向岳禅苑。虞香斋珍馐。颇聚清众。修顿写妙典。次讽诵首楞严咒。借手于山野。焚一瓣宝香。奉献十方诸佛。伏愿依此功勋发起信心之众。同七世父母以至九族等。顿悟万机一乘之自心妙法。传受三世一片之佛性。宝香普薰破群生业障之臭气。俱游戏教外向上之禅林矣。且道。那个是禅林向上一路(作一偈云)树凋叶落风月寒。剑刃当头何所在。香气妙从火里生。活祖机变电难逮。

书写金刚经供养

    般若锋佛性香焰相逢。忽然机正感。直得天魔失却魂。个是衲僧握里剑。安养住持明窗证公大师。自充灭后初七日之忌辰。预令书写金刚经六卷。今日持来启意旨。因焚个一瓣宝香。奉献三世诸佛。宣扬金刚般若大意。只愿当人之彻底承当矣。金刚经者万法本源也。剪除邪见之稠林。长养正法之种草。杀人刀活人剑。谁手里无这个。明窗还承当^8□。直下回光返照。而空却着相情。踢倒人我山。方知三世十方乃至自己必意一段般若焰。正恁^8□时诸佛众生何处为所住。何处求于心。假使恁^8□见得。也犹未免眼中着屑。金刚锋铓如何瓣的。并却咽喉唇吻道一句来。谁见炉中一瓣香。

净惠禅门小祥忌
     
    者兹甲州路万力县居住争惠禅门一周之忌辰。虽相当来年四月十六日。有老母妙芳禅尼。自忖余命不几。预于腊八虞僧斋于当院。讽诵首楞严咒。予因焚此宝香。奉供养本师释迦如来并历代祖师。资助彼幽灵之觉路。伏愿大慈悲父。垂加被耳此香佛祖心即众生本性。世尊曾坐断雪山。得这个出世。列祖也投入禅林。传这个度生。要且当人之恁^8□见性通达。诱引未悟见性之要诀作^8□生趣向。才有趣向没溺识海。心路绝意识谢。则本光现前(良久作偈云)现前不现前大通智胜佛明明。活风流雪垂虚空屈。

禅重大师三十三年忌

    者兹扶桑国武州路青木县寄住禅用知藏大师。并圣义禅女等。充尊堂禅重大师三十三年之远忌。预日就于甲州向岳禅苑。作供佛斋僧之仪。恭令清众讽诵首楞严咒。求拈香于山野。因拈呈此自妙香。开示大陀罗尼门。入此门来莫存知解。直无心真解脱香薰彻十方供养一切。不知正恁^8□时节。供养主是什^8□人。冰荡尽水无筋骨。花天外发铁树春。冀重公之直截承当。而转于天法轮。诱引未悟。若犹未了意。退步就己看取。那个是自性。那个陀罗尼门(良久作一偈云)二无两般梅梢雪。鼻孔毛窍彻底寒。入路新鲜佛心印。看看通身是栴檀。

性金禅尼逆修(顿写法华)

    妙峰孤顶一株香。应用普荫凉。迢迢直闻取鼻孔辽阔。迷悟两岸斯时起(举起香云)个是诸佛众生本有自性清净无染故。喻之莲华薰成万善故谓之宝香。立地悟证之顿写妙法也。以是有性心居士者。为资助老母窗金禅尼之当来觉果。预今日就于当院虞妙供。修顿写妙典讽诵佛顶咒。予因焚一瓣清香。供养三世如来。同金公之自己心佛。而开示一乘妙门。要且全公并心居士之直彻入作。夫若现不会。冀当来生悟证。而普济度一切迷流耳。且道。那个一乘妙门直自见性内外非两。心月孤圆光吞万像。转过那边露柱合掌。

月江道证居士自杀生类

   顿写妙法归群生。千差异类无两性。窗亲平等一瓣香。薰十方供养凡圣。今日顿写妙典。拈香讽经等者。相摸州中村县居住月江澄居士。为济度自杀之生类。所鸠修善也。伏愿凭此功勋。居士之于或过去或现在。若自毒手。若令人杀底之禽兽鱼虫诸大小生类等。各忘怨诉酬害之机情。忽发大乘无漏之妙智。直转凡入圣。而及余薰于法界之群灵。同圆成无畏大道耳。且道。那个是无畏大道白云游戏意。流水相俱知。到恁^8□活处。火坑变成池了业障空。未了须偿宿债。澄居士今日宿债与^8□偿。这个身心必竟是空耶是有耶。空也不道。有也不道。见照绝处大用现前。维摩不良久亦不入不二法门。炉中香烟犹有进天机。

净昭禅尼三十三年忌

    者兹甲州路盐山向岳禅苑之枢衣沙门有禅用者。值先妣净昭禅尼三十三稔之远忌。为资助彼觉路。于当院作斋僧之仪。讽诵首楞严咒。借手于山野。焚一瓣宝香。奉供养三世诸佛历代祖师一切贤圣。伏愿凭此功勋。昭禅尼之无始业障消灭。悟证自性真如之妙香。而施余薰于法界之群生。游戏向上之禅林耳从禅林认得佛祖不传香。无住为根本。薰破尽十方。直下闻取者。离却男女相。脱出恩爱缚。心花顿发明。故今日爇向。要昭公承当。从来令鼻孔乾坤之外彰。还机先见彻悟证什^8□妨。理性通达处安坐万里行。向上游戏汉不滞这法网。那边移一步铁牛走脚忙。

正音禅尼七周忌

    今日施主居士有了光者。值妇人正音禅尼第七周之忌辰。渐写法华经一部。于当院虔虞香斋。恭聚清众讽诵首楞严咒。予应彼诚志。焚一瓣清香。薰彻诸圣之鼻孔。烧尽音公之业根。冀此汉上无攀仰下绝己躬。而圆成万法一乘之妙道矣。音公还要会彼一乘之妙道^8□凡圣古今无两橛。自心香气薰成周。机先玄旨谁领会。石女木人皱鼻头。

彻心照禅门逆修(顿写法花)

    一乘妙心佛性实香彼此不二孤露真常。百中头上法华经藏蓦胸看取。顿写分明截断生死无别锋铓。今日供佛斋僧顿写妙典。并讽经等者。充施主彻心净昭禅门之灭后初七日之忌辰。预令勤修之处也。因拈提此自性香。而直示大乘心。冀当人之言外悟证一性薰发十虚锁殒。彼中必竟何所在。难藏净照之本妙觉心触现成。个是出身底脱体道又作^8□生案山飞来入灯龙。庭松风生殿里凉。只个一句超越理性。殊绝玄妙。汝现今不了当来□杖子。自直提持去。击碎迷悟关。豁开正法眼。谁是提持底者。要得格外玄旨手里看取。

妙金禅女逆修(顿写法华)

    爇向佛性真如香薰成。妙典顿写功要通达恁^8□玄旨。自须看取主人公。今日所鸠功勋。充施主妙金禅女之灭后三七日之忌辰祭。预修之处也。伏愿当人之业障顿消灭。开悟衣襟之如意珠。成当来救世大士。直指法华之妙旨。而得度未悟耳。一句截流千眼顿开。那个是法华妙旨襟中珠日轮非真常衣势无定。上灵光妙明暗难通。藕花开馨香在水。

玄翁妙禅门第七年忌预修之

    要顿写一乘妙典。直见性须空五蕴。真莲自开清净池。慈香普薰无远近。玄翁理妙居士第七周之忌辰。虽未到来。孝子等自忖露命难期。预今日就干当山。虞僧斋于一会。恭取清众。顿写法华经一部。讽诵首楞严咒。请拈香佛事。因拈提个自性香。而供养三世诸佛。宣扬法花妙旨。而直顿写妙居士之自己方寸耳。此香万法根株薰成一切功德。应缘无缺故。名谓之一乘妙法。万法归一。一乘归何处。日势当午打以三更。个是古佛心即当入灵光。冀自彻底承当。而得大解脱。这里还有承当者^8□。三世十方绝同异。万里孤月为谁寒。

界阿圣人之尽七辰(书写五部大乘经)

    认得形山物外香。五经枝修一心根。投鼻孔发佛知见。故爇向当人面门。者兹相模州当摩县寄住界阿圣人之尽七。相当今日故。武州路横山县高源庵明印藏主。渐写五部大乘经。又于同县有壹岐太守道慧者。依界公之嘱。供养十方僧一千人。然凌辽远崄路赠衬物。于甲州向岳禅苑。作供佛斋僧仪。顿写妙典一部。讽诵首楞严咒。借手于山野。焚一瓣清香。献三世诸佛。以资助觉路耳。伏惟世尊。应五时机直示人心也。花严者明性相互融之故。方等者明转心圆觉之故。般若者明离相显理之故。法华者明妙心无染之故。涅般者明寂灭现成之故矣。方便有多言归正不立字。身灭时。那个是现成底物落叶送秋冬色新。彻骨寒光令谁知。冀界公之言下了毕。而顿写离文字之大经。于自己方寸脱出三涂地狱。走过安养世界成无住相之化主。普接取法界群生。同放光向上禅林而已。向上禅林作^8□生荐得举扬出三玄须弥掉铁船。应缘无机识炉中一穗烟。

希幸居士并性照禅尼逆修

    自心香薰成众妙。一字体三书写功。回向甚深窗亲等。玉尘投入银盆中。者兹为资助武州路平子县居住希幸居士。并性照禅尼之当来觉果。彼真子契珍座元大师。自书写一字三礼法华经一部。并甚深大回向经一卷。而将甲州盐山来。预今日虞香斋觅供养。即聚清众讽诵首楞严咒。焚此宝香伏愿三世诸佛历代祖师。感ＧＦ大师之孝行诚志。垂加被于二老除魔孽。于禅观截爱河流。平人我山。悟一乘妙心。开二甘露门。得度未悟耳。夫以此法华经藏人人本源也。深固幽远无人能到。既是诸人本源为什^8□。还无人能到乎昨夜海上多少雨。今朝撰一滴来看。当人若于此直了毕。岂劳待复身之觉果。夫若未了重宣一偈。令彼作当来惠剑。妙哉见闻主。晴天难藏雷。看看方寸里。石女笑盈腮。

前住建长敕谥佛满禅师三十三年忌预修之

    此一 瓣香禅林大树荫凉势寒芳练佛祖。前住建长敕谥佛满禅师之平生作略全凭这个。今既枝条摧残皮肤脱落。只有个真实。薰彻十虚而处处无踪迹。彼三十三年之远忌虽未到。小师法松大师自露命难期故。从上总州远赠嚫钱于甲州路盐山。斋僧一千人。而预今日恭聚合山清众。讽诵首楞严咒。借手于山野。爇个不传之妙香。奉供养禅师大和尚之尊灵。伏愿枯木重成荣。弥陪衲子缘。居高广之法王床。直示离文字心印。弥天宗风拂魔雱。满地裔苗长菩提。佛日耀尽未来际。祖灯照无边尘刹。而永扶竖向山宗乘耳。且道。那个是向上宗乘。衲僧商量不落语默。寒朝客来爇于冰雪。蓦拶毒燎铁牛换骨。

理通禅门年忌

    今日施主理香大师。值先考理通禅门年忌之辰。虞香斋于当院。恭聚清众讽诵首楞严咒。借手于山野。焚此宝香。奉献十方佛祖圣贤。所冀彼幽灵。自闻取佛性清香。忽荡尽业识臭气。心花发明超越凡圣耳(举起香云)这个是理通禅门之自性妙香。出息入息全得他力。根本彻肺肝枝条覆十虚。接物利生而薰成菩提道。薰成且置。那个是菩提道。迷则万法接自心。悟则自心接万法。迷悟绝时脱体现前。直是当人成佛。作祖之处豁开慈门。劫外春法界含灵发花情。

彻心光居士逆修石塔供养

    该天括地脱然露风也难通。坚固身拟欲圆成彼妙塔。直须见性清情尘。彻心了光居士。自欲资助当来觉果。造立宝箧印塔并书写。从初七日至一百个日之忌辰。化主不动释迦文殊普贤地藏弥勒药师观音等之依经已上八卷而将来。预今日求供养。即拈提个解脱知见香。爇向三世诸佛一切贤圣了光居士以至法界之群生鼻孔。冀光居士。于当来世。此功勋为惠剑。而截断生死之注流。圆成自己真常之妙塔耳。自己妙塔又作^8□生。十方婆伽梵。三世一瓣香。露柱皱鼻头。寒岩转法轮。

月窗妙光禅女逆修(顿写法华)

    此法华经藏含容乾坤。齐垂万机。而离同异相故。谓之一乘妙法矣。会八轴文归一心者。阿鼻业刹那灭却。菩提道弹指圆成。故今日顿写于此典。拈提自性香。奉献三世诸佛。所冀依今预修底功勋。月窗妙光禅女。于当来世生顿悟彼妙心。圆成无上佛果。普诱引三界有情。同游戏向上一路耳。向上一路历历现成。待当来作什^8□。看看目前案山打筋斗。主山笑点头。汝一句子还己来。离却男女之机。超越凡圣之相。正当恁^8□时。唤妙光之一灵作什^8□物。华开树上香薰炉中。

正音禅尼十三年忌

    者兹甲州歌田人有了光居士者。充夫人正音禅尼十三年之忌辰。渐写法花经一部。预今朝就向岳禅苑。虔备香斋于清众。讽诵首楞严咒。求拈香于山野。所冀庄严当灵之觉路(举起香云)这个是转凡灵方。养圣良药也。有时谓之妙法莲华。有时谓之无价宝香。直嗅著者豁开佛知见。故今日拈提一瓣。而爇向音公之鼻孔。佛性香烟薰破万像。法界有情类何物命根全。正当恁^8□时。正音禅尼之灵魂。是有耶是无耶。有无俱忘体露真常。那边机转案山^8□跳。

云外妙好大师小祥忌

    者兹甲州盐后县寄住如真禅女。值先妣云外妙好大师三周之忌辰。所修书写法花经一部。读诵妙典二部。今日就当院备妙供。恭聚清众。讽诵首楞严咒。求拈香于山野。伏愿当人一闻千悟。而得度迷流耳此香一条根株彻三世。无量妙枝覆十虚。普供养一切诸佛众生。而有情非情之命脉。触着鼻孔者。薰成菩提道。好大师还要闻取^8□出息入息何所生。见闻觉知妙用无穷。用既然妙体又如何。一气未生前锯解秤锤。于此荐得。超世出世间。而大解脱光明照十方刹。入此门来莫存知解。薰馨只是炉中烟。

真翁性顺上坐五七日辰石塔供养

    宝箧印塔者金刚佛性也。圆成之不假修治。只心空充寒九野。此宝箧印塔。并书写金刚经六卷供佛斋僧。讽经拈香等。甲州路牧庄居住性存。虔值先考真翁性顺上座五七之辰。资助彼觉路底之修善也。伏愿当人。凭此功勋。烦恼臭气变成解脱妙香。薰成自心塔婆。无明窠窟反成般若知光。照十方刹。而转如来正法轮于尘沙界。振向上宗风于尽未来际耳。且道。那个是如来正法轮向上宗风。一瓣宝香焚炉中。石像闻取皱鼻头。

禅照禅女逆修(书写五部大乘经)

    者兹甲州路八代县居住禅照禅女。自欲庄严当来之觉路。令书写五部大乘经。预今辰就当院。作供佛齐僧仪。讽诵首楞严咒。借手于山野。焚此宝香。奉献三世诸佛。以伸供养。伏惟彼五部大乘经者。只是标一心指头。直见性不拘文字。古佛金机方寸投。冀照公凭今日所鸠之功勋。于当来世会五经归一心。离却有待乡井。圆成无漏佛果。而普诱引法界迷流耳一瓣宝香爇向炉中。三世十方蓦直薰破。正恁^8□时。有照公之自性真佛。万像之中独露身妙用有人知乎。机前一穗烟。

真翁性顺上坐断日忌

    人人形山有个一瓣香在。自一闻者薰成菩提道。以是今日值真翁性顺上坐一百个日之辰。孝子性存等。虔借手于山野。爇向当灵之鼻孔。而资助觉路。顺上坐还闻取个自性妙香^8□。一片虚凝性上无攀仰下绝己躬。向彼中且道。谁是闻取底。谁是不闻底。本分现处八角磨盘走却空里。恁^8□荐得大事了毕。夫若未了。看看当人之佛性香毒迷ＦＭ然薰破有情。直嗅之者失却命根。三世十方同一橛。诸佛众生无余片。何处有人回避。虽然与^8□。那个是顺上坐之出格解脱香(举起香云)后园花药栏庭前柏树子。

玄翁妙禅门入牌

    者兹因玄翁理妙禅门年忌之辰。孝子等虔将彼牌。于向岳禅苑。来请安在之。即许而焚个一辨宝香。奉献本师释尊并历代祖师以至护法神等。冀令玄翁出离有为火宅。得入无漏宝殿去耳。当人还知个无漏宝殿^8□(良久云)入(又云)纵恁^8□会得。也犹是门头户边客。作^8□生荐得入阃奥稳坐。秋风从西吹香烟东边薰。

明祐禅尼三十三回忌。

    者兹甲州路福田县。有长寿住特任知宾姊妹兄弟等殊性受禅尼者。先妣明祐禅尼三十三回之远忌。虽年月未到。欲令彼幽灵忽免苦果逮进觉路。预今日就干向岳禅庵备香斋。恭聚清众讽诵首楞严咒。予应彼诚志焚个一辨香。奉献三世诸佛。冀幽灵言下回光返照。而直闻佛性清香。圆持佛性戒珠。开悟佛性玄旨。演说佛性妙理。得度法界迷流。而同优游大解脱之觉城。祐禅尼还要入彼觉城^8□。脱只看破要津。汝本心即是。看看却今那个是汝本心语默不到处。诸相寂灭无一物。正恁^8□时。谁见当人自性真佛之犹现成。明明风流日午打于饭鼓。

正香禅尼三十三回忌

    今日施主彻心了光居士。充夫人正音禅尼三十三年之远忌领今辰就向岳禅庵。营僧斋顿写法花经一部。讽诵首楞严咒。借手于山野。拈提自性清香。奉供养十方诸佛。伏愿彼幽灵。直见性顿悟。而施设余薰于法界之群生耳这个是万法根株有情本光也。有时谓之一乘妙法华。有时谓之五分法身香。觉了法身无一物。莫著有为。本源自性天真佛。莫执无为。有无俱坐断。而一灵全体又如何。火里冰霜彻三世寒。正音禅尼于此直下彻悟。顿写古佛心印于自己方寸。而立地须我为法王于法自在。正恁^8□时那个是恁^8□人。香烟依旧炉上片片。

石塔并书写法华经供养(众人逆修)

    穿天裂地活卓然突出难辨。彼是孰只心空言外圆成分明诸人奋面目(举起香云)此香扶桑国甲州路国分住持秀山。为干缘同意比丘比丘尼优婆塞优婆夷等。各各起诚志欲庄严当来之觉路。造立宝箧印塔一基。充自灭后初七日至三十三稔之忌辰。渐写法华经十三部。预今日赠宝塔于向岳禅苑。借手于野衲。爇向一瓣奉献三世诸佛。伏愿发起信心众以至法界有情。凭此功勋。皆悉无始业障消灭。而归闻息心宝香。悟证自性妙典。不滞在自己清净解脱塔前。直荐得向上禅林耳。且道。那个是向上禅林。树凋叶落满地风月寒。照体功忘千圣无舌一。于此忽然机轮瞥转。直是活祖。待当来作^8□。夫若现不了。重为四众下一转语。令作复身之惠剑。要且自荐直提持焉。直截一路铁锯解秤槌。香烟当机石像笑点头。

定玄上坐三十三回之辰

    者兹扶桑国甲州了1净用等。值祖父三十三回之远忌。为资助彼觉路。虔就向岳禅苑备于香斋。赠衣钵道具。遂受业之礼为作僧之仪。予因改法号于定玄。以至所鸠修善顿写妙典。并渐写各各一部。亦读诵金刚经百卷。然讽诵首楞严咒。借手于山野爇此一瓣清香。奉献十方佛祖圣贤。为玄上坐垂示法华妙理。所冀依此有相顿写功。无漏妙心直一闻顿悟。而普济未悟耳(举起香云)若有闻法者。无一不成佛。个是观音入理门。诸人同恁^8□闻当头了悟个闻自性。方知人人本自圆成天真。虽然与^8□。且道。个闻性是有耶是无耶。有即呈。看这个若无。谁是成佛者。谁又不成佛者。于此忽尔有无俱忘。超越凡圣而性即真。正当恁^8□时。唤作什^8□物。铁牛灵骨金刚锋铓。一瓣宝香一乘妙法作^8□生。顿写定玄上坐自己。看看方寸里安山^8□跳。若犹未了谁是不了者。薰馨依旧炉中烟。

石塔供养

    诸佛众生同一屋。十方三世是全身。要圆成这个宝塔。自见性须空俗身。者兹甲州路鸭居寺县寄住景准上座妙贤上座并大德了清了泉性宗等。为干缘信心之优婆塞优婆夷等。斋诚志结坐禅之讲筵。每月初五日。营斋施僧。而相俱修禅那。次聚此余用。以造立宝箧印塔。今日虔就天向岳禅庵。备香斋于清众。讽诵首楞严咒。予因爇个一瓣清香。奉献十方诸佛。为彼发起众等以至法界之为流。示现当不二之觉路。冀于言下直一闻千悟。而传自性解脱之妙香。达即心佛塔之深理。而同放光佛祖向上禅林耳。且道。那个是向上禅林。雪覆千山孤峰不白。于此直彻。各须续宗灯。

小佛事

千手观音供养(就于青山青云庵)

    通身手眼圣凡等。乌飞兔走。妙智力应用恁体亦如何。刹刹尘尘曾难匿。观自在菩萨愿海甚深。历劫不可思议的体无依而应用无边际。异类齐化曾绝比伦。万机一时接离能接所接之相。然彼大悲心所感。岂只以千手眼为所穷乎。八万细行无量妙仪。悉是无不彼手眼。万像森罗山河大地。草芥人畜亦是何所生乎。大方无外万波不离水。同彼同此。珊瑚枝枝撑着月。虽然恁^8□。向何处当辨的。闻思断处火坑变成池。

五部大乘经供养

    参玄学徒有欲资助七世父母并尽法界群生之觉路。书写五部大乘经。而来请伸供养。一言因为是。作一偈曰。佛说五经指一心。心眼开十界寂灭。报恩利生无先斯。广劫爱河此时渴。

甲州小曲安养寺僧堂圣僧安千体地藏点眼

    一毫端上古佛心。汝等命脉在笔头(笔点左右举起业云)拶着一点千眼顿开。群根辉灵光寒。地狱天宫尽三界。蓦照照破绝纤尘。正是持地尊出身处。半夜红日遍界难藏。日午三更彻下通上。

安坐

    此汉化千个应异类方游。不如居斯座落草悲心休。孤岳龙眠则万谷斋云收。一楼月莹彻满地布于秋。

印书写观音并光明真言供养

    大陀罗尼大悲身一如现成无近远。印出纸墨雪上霜归己看所。眼中眼。甲州路石和县寄住清原氏。奉佛弟子理真士女。自充从主年至六十一藏之月课。印成观世音菩萨尊像。并光明真言。面目自持来请即作一偈以伸供养。冀当人。依此功勋。现世一生涯之诸罪。乃至无始以来之业障一时消灭。开悟甘露门。冤亲平等得度迷流矣。且道。甘露门作^8□生信爱(良久云)梵音海潮音草木正闻取。广大智惠观万像齐入作。

石塔供养充性香禅尼三十三年忌

    (指塔云)方圆齐具确然露。坐立一如缺动静。谁知个顽钝遮那圣凡悉破穿性命。人人自己方寸中。从来有一个塔婆。直见彼者忽成佛。性香禅尼要见^8□。眼睛耳根是何物。只看破相识归汝。圆陀陀是个无作造立。异类同接无等差。
 
盐山大悲阁观音大士点眼并安坐

    不尽乾坤是大悲眼曷始添于一点。然虽与^8□拶着。于此新质豁开本光。那个是大悲眼。明暗寂灭柱活笑矣。眼睛既如斯。全体又如何坐断十虚殿里俨然。

盐山拔队和尚语录


盐山拔队和尚语录卷第三

              

秉炬上
秉炬
遵上座

    遵真绝点犹是自己颠倒吃棒青天也却滞在俊机。阿那个是遵上坐本分事。脱体现成绝理路。末后一句临机不让他。作^8□作^8□(良久以火把划一划云)无端漏逗。汝还会此自己性火^8□馨香依旧在梅梢。

祖宣上坐

    向上一路佛祖也不宣。不宣之全提藏汝不得。祖宣上坐平生参禅学道。即今与^8□会^8□(举火把打圆相云)天外一轮绝明暗。燎却十虚火星迸。

自传上坐

    汝称自传传受个什^8□。佛祖心印人人本自圆成。净裸裸赤洒洒。崄绝而无迹。传之一字向什^8□处看。无处看。谁是自传底。谁是不传底。无自会^8□(举火把云)泥牛进入大洋。雪花飞落火聚。

仪了上坐

    汝名仪了了个佛性之仪乎。渠本非有了得底也差过。渠本非无不了底也差过。古佛堂前狗尿天。烈焰堆里木人舞。

元幸上坐(就武州横山瑞云庵)

    你名元幸。元来有幸在。参禅学道。求什^8□事。只休歇求心脱体现成。现成瑞的。生死也不可得。涅槃也不可得。幸之一字无所著满地毒焰烧佛烧魔。

道顺上座(就甲之玉森向岳庵)

    (举火把打圆相云)顺行也依渠。逆行也依渠。渠本无逆顺声色外威仪。道顺上坐平生参禅。即今会^8□。曰会成两个。曰不会自缚。言思绝处遍界曾不藏。个中消息为谁通。火里冰寒杀人。冰河焰烧大虚空。

自春大师(三月三日逝)

    禹门三级浪。今日鱼登化龙。佛祖向上关透者转凡入圣。自春大师元来不是凡。不是圣。个化什^8□去。无位真人从他凝然。独现十方放出那边一化燎却。这个窠窟机轮转处。火里桃花开。

性昙居士

    瞿昙掩室净名杜词。一灵真性超出万机。知不到处无合无离(以火把打圆相云)这个是金刚正体本地风光。性昙居士四十三年在里许。七通八达全凭这个烈焰堆里□子飘即今火精灿发幻虚顿绝。脱体现处青山^8□跳。

明溪真诚书记(尼就山)

    诚理离文字记得底非真。明溪虚洞直蹈破。百草头上现全身(以火把打圆相云)看看般若焰充塞干十方。个中绝名相。那个是一灵。

妙久上坐

    一灵真性长久妙。虚空坏时净裸裸。赤洒洒虚虚无迹。向什^8□处看渠。劫火堆里呵呵大笑。

玄庵道重居士(俗名曰牛奥)

    三涂地狱法王刹。剑树刀山活祖身。佛界魔界只一道。重公端的是何人把定铁牛掷下红炉。焰里顿亡伎俩。直是活牛一踢踢翻空王殿。一吼吼破明月楼。正恁^8□时。谁亦智音胜热婆罗门看渠否。绝踪迹处石虎点头。

定彻上坐

    求悟求彻也平地波澜。修定修惠也画蛇添足。作即心非心会也死在旧窠窟里(举火把云)顽钝铁幸逢炉鞁欲得活方。大火聚中荐取看。

禅鉴上坐

    鉴在机先一贬眼也既是迟。禅绝意路拟思量当面差过。此事端的作^8□生荐得。劫火堆里草葺葺。犹未会雨中残照在西山。

了戒禅尼

    佛性戒珠印心地。了个心印直是佛。外求僧衣自颠倒。城东婆子一笑汝(举火把云)了戒禅尼自见这个^8□。见是谁不见是谁(喝一喝云)一喝喝散无明窟。劫火光中雪一点。

道悟上座

    道超越迷悟当体活鱍鱍。生来死去也火里冰。出凡入圣也冰河焰。道悟上坐。有名无实有实无名。毕竟是什^8□喝(即掷下火把)。

净心禅门

    真心无心而超越净秽相。凡圣生死自何处得来。这里还净心禅门有乎有乎烈火堆中一点雪。全身放下时全身露堂堂。

慈用上坐

    大用现前不存轨则。亡僧面前触目菩提慈门。恁^8□开曾无隔碍。一回入这里者万劫不归。红炉焰上一点雪。

明秀大师

    此事显露海上明公秀遍界难藏。云门六不收明秀大师还会这个乎。你若不会火星落蓦头。你若会得丙丁童子入肚里。看看通身是什^8□(喝一喝云)击碎古炉无人情。谁见目前一堆灰。

妙戒禅尼

    佛性戒珠圆湛虚凝。离却一切相生死不相关。此个众妙门万法归处。入此门者广劫无明寂灭。本觉如来露堂堂。新圆寂妙戒禅尼。要入这里^8□。只罢休心念。丝毫无隔碍。十方婆伽梵一路涅槃门。看看即今谁是外边者。大千沙界全身横。八叶莲华火里开。

道体大师

    汝是道体别勿求。只照破妄情即是本佛。那个是妄情。那个是道体。一翳去眼空再无花劫火光消而遍界是活人。

保光大师

    灵光不昧万古徽猷超生出死体露真常(举火把云)保光大师还保任这个^8□。汝若保任得这个即汝。汝若不保任得汝即这个。彼此泯绝全体又如何。烈焰堆里清波翻。

德意上坐

    会意明句依句通理。与^8□履践也落在第二头。意句俱忘本分现成(举火把云)这个是德意上坐。自性真之灵光。这里无人法生死何拘。汝若参得这个。红炉焰上草葺葺。汝若未得。丙丁童子来求火。

道俊大师

    俊哉一道灵光不居生死之流。不滞涅槃之岸。离去来今不干男女相。峭巍巍孤迥谁摸索。金刚王大火聚。这里无人法(举火把云)道俊大师还要得这个乎。丙丁童子来求火(掷下火把云)是什^8□。

祖猷上坐

    灵光不昧万古徽猷参得这个直是活祖(举火把云)祖猷上坐还参得渠乎。参不参得不得通身是什^8□。死不死生不生。红炉焰上雪花飞。

永芳上坐

    (举火把打圆相云)这个是自性真之三昧火。本来炽然终无生灭。此中曾不立一名。这里还有。永芳上坐也无。这个外无这个。四大散处全体孤迥。

是性大师

    四大分离一性脱出。性火炽然燎却十虚。新圆寂是性大师向什^8□处安心立命。死活循然隐显亦等。天上天下毕竟谁。末后一句有人闻乎。六月炎天日中霜。

道周大师

    道体周遍十方无异路。分明与^8□解得也只是鬼家活许。是非共忘而百不知百不解也落在暗昏昏地。坐断两边即如如佛佛。性如火聚谁是得者(举火把云)新圆寂道周大师还得这个乎。得底不得底。通身是红尘。

如雪上坐

    成佛作祖之要直须见性。自性发时业识本来空。犹如赫日消霜雪(举火把云)此是自性真空火。新圆寂如雪上坐还见这个乎。你若道见。彼此成两个去。你若道不见。自还隔碍。见与不见。两片尘红炉焰上。谁安身立命。绝踪迹之处清风生微凉。

祖海上坐

    迷则识浪妄流迁。悟则性海常湛然。恁^8□会得也未实。直休罢鉴在机先。祖海上坐。不休罢也无。你若休罢得。还作休罢会。谁休罢(咄举火把云)大用现前不存轨则。劫火光里蚊虻何宿。

防心了存二上坐

    这个是防心底。亦是了存底。存心之二上坐。是一般耶两般耶。汝等各自辨取。汝若道二颟顸佛性。汝若道一儱伺真如。若亦默然不对。落在黑暗坑。作^8□生通不犯。怀州牛吃禾。益州马腹胀若犹未会。一炉焰上两点雪。一贬眼忽然无迹。从他寒光照破十虚。

是音大师

    打木无音打空有音。此是妙音观世音。即时观世音声皆得解脱。吾今打空。亲圆寂是音大师还闻此妙音乎。你才拟闻当面隔碍。绝言绝虑无处不通。若人心路不绝。自看取这个这个(举火把云)是自性真空火。于己出物返己。

永无上座

    有佛之处也急走过。无佛之处也莫住着。有无共忘。又是什^8□物。唤作永无也平地波澜。本分现前不存名相。万象森罗一点之雪。佛性真火烧太虚空。

圣乘上坐

    灵光独辉普乘万机。在圣乘圣在凡乘凡。圣凡未生时乘个什^8□。全体现处无人会。天外一轮为谁寒。新圆寂圣乘上坐还会渠乎。才恁^8□会直是不恁^8□。迷悟不到之处。朝日地山出(举火把云)以彼缘生火燎却此幻身。幻身既尽缘火灭时。真身现成正火灿发。彼此本非二。一亦什^8□形。明明乘上坐出身底。千山云去碧层层。松树秋来风飒飒。

玄法上坐

    法本法无法说玄说妙。也是什^8□热碗鸣声。虽然与^8□新圆寂玄法上坐还会此无法乎。汝若会有会底者。汝若不会有不会底者。若又无会无不会。恁^8□时节谁觉知。只个无法识情难量。非思量之处本分现成。般若焰中什^8□所在。

英高上座

    是法平等无有高下。平等法中平等也。无去来生死。空花起灭是凡是圣。镜里影像影消。镜破体露真常新圆寂英高上坐。还会此一法乎。有会有不会高下又生。大用现前不存轨则。劫火光中谁知热。咄。

景栋上坐

    景栋上坐即今死耶生耶。生也不道死也不道。好个时节全体作用。机先消息彻下通上。才恁^8□会还是第二头。向上一路作^8□生荐得。冰底热火中更寒。

净光上坐

    灵光独耀十方清净。这里无人法。唤何为自己。新圆寂净光上坐。自知我否(举火把云)这个是你本源性。得者丧身失命。谁又不得底。大方无外通身是什^8□。

祖柏上坐

    新圆寂祖柏上坐。四大既分解。一灵真性是有耶是无耶。这个若有其何形。这个若无谁会于无。还有会者乎于此忽尔瓦解冰消。正是汝丧身命处。还是汝安心立命底。天地坏而这个不坏。劫火光中横全身。

宗意大师

    投意得旨滞句失宗。意句俱忘。又是何物。一灵光真性不落圣凡位。孤迥迥峭巍巍。冰河焰火里冰。

道明监寺

    明历历暗昏昏。坐断两头一道现。放去收来纵横机。祖佛从来传未传(举火把云)这个是新圆寂明盐院之一灵真性。性火之发时虚空销殒。个中元来不立一名。这里即今有明公也无。觌面一句子。腊月火烧山。

净给沙弥

    新圆寂净给沙弥。四大散灭。一性不动。云翳收尽。残月光寒。冰河焰生。虚空裂转。

道仪大师

    动静四威仪日午打三更。觉知见闻底。东山水上行。新圆寂道仪大师。平生之运用如斯。即今又如何寂灭性上去来今绝。红炉焰中争奈容雪。

玄庵道重上坐

    万重关锁直透过。莫滞在玄妙理性。机不离位失却宗。石人换骨眼睛正。新圆寂玄庵道重。平生在俗修禅。今日更素着缁。纵你千变万化去。也只是依边境。进到一遍虚凝犹是光影底。光境俱忘全体是什^8□。天地不覆载火里冰。

英孚上坐

    新圆寂英孚上坐。今已眼光落。而气色一点也无。好个时节还是活人若又得这个活中活。正恁^8□时谁是活人。夕照依旧落西。峦要知真金火里见。

英深上坐

    新圆寂英深上坐尸在这里。灵何去。即此形骸耶。离此形骸耶。你自会彼离家舍不在途中。你若不会在途中不离家舍。毕竟又如何。梅花如雪。丙丁童子入火里。

永椿上坐

    这里还有永椿上坐也无。有也不道无也不道。言思绝处全体现成。明明元来不死人。红炉焰上冰凌寒。

永定上坐

    你自性永定生灭不相关。根尘云何立。灵光如火聚。

直禅上坐

    灵光本来圆成不假修治。破有归空也平地波澜。会心为佛也教网里汉。正恁^8□时。那个是直禅本分事。泥牛吼波底。木马嘶火里。

正圆上坐

    圆如太虚正遍谁别。四大五蕴镜里影像。去来生死空花起灭。虚空消殒镜破却。那个是当人之金刚坚固身。冰雪热火聚寒。

自观上坐

    新圆寂自观上坐。还观察自己乎。真观不是心。清净观不是佛。广大智惠观不是物。正当恁^8□时。那个是观中主蓦拶相逢面目如火聚。彼中无人法。末期一句谁承当。士山作舞数峰烈笑。还有会者乎。咄。

英积上坐

    智光如猛焰积业似薪。薪尽焰消真性又如何。天晓不显夜半正明。新圆寂英积上坐。地来在彼中头出头没还看乎。彼四大六情是游尘。自性真火中何所在。

灵实上坐

    证实相无人法。刹那灭却阿鼻业。正恁^8□时。谁是能证者。年去年来不开落。馨香难藏无根梅。新圆寂灵实上坐。还要证实相乎。只能罢休攀缘。无嫌底法。刹刹尘尘你归处。般若焰中勿取舍。
  
徽山猷书记

    灵光不昧万古徽猷入此门来莫存知解。新圆寂徽山猷书记。自会彼灵光乎。会则成知解。不会则迷却。恁^8□通不犯。一句截流千眼顿开。机轮转时冰河焰起。脱体现处火里冰生。

英秀上坐

    这个是般若大智金刚佛性。得入这里者业障顿灭却。脱体直现成。新圆寂英秀上座。还要得入乎。四大本无我。大方亦无外。谁是得入者。何处是外边万法归一。一亦何形。夕日入东山。新花火里开。

妙性大师

    一灵真性万劫不移。毛端藏身吞却须弥者个是新圆寂妙性大师本地风光本来面目。本光发处石女大笑。正恁^8□时无一相可取。无一法可得。生死涅槃是凡是圣。大火聚上一点之雪。

妙智大师

    道本无形智惠为道体。智光现则我人本来空。空有俱忘又是什^8□物。碗子落地楪子成七片这个是新圆寂妙智大师之本有光明。彼中即今有智大师否。雨滴投水。丙丁童子入火里。

正音沙弥

    观其音声皆得解脱。声前一音如何观取。哑子传远信十道不通风。新圆寂沙弥正音。四大本空一灵何形。火中莲华体露真常。

正音禅尼

     自从威音劫前直至如今。灵光独耀不干生灭之相。不涉男女之机。只能了得这个无了得底物。正当恁^8□时。脱体露堂堂。须弥^8□跳飘空新圆寂正音禅尼。还了得这个^8□。了底不了底。毕竟谁心路绝处。清波火里生。

道际大师

    妄身散灭归于实际。实际理地不受一尘。道之一字无处着。生死二事谁得来(举火把打圆相云)这里即今有道际大师否。净裸裸赤洒洒。红莲火里开。

中纲上坐

    佛祖纲宗如大火聚。得者丧身终不再还(举火炬云)中纲上坐还彼得乎。灵知离知见。妙悟绝悟味。红炉焰中谁会热性。通身是什^8□。咄。

泰善上坐

    (举火炬云)这个是泰善上坐之金刚佛性。直得入这个者。事理两障顿破。向上关捩拨开(举火把打圆相云)常露现前活鱍鱍。善公即今入彼中耶出彼中耶。劫火堆里一微尘。去也不得住也不得。作^8□生行履(掷下火把云)嗄。

道通上坐(五月八日逝)

    八解六通不离一道。一道寒光超越凡圣。(举火把云)这个是当人之本来面目。上坐自会^8□。会是什^8□。不会是什^8□。大火聚中无人摸索。蓦拶遇彼。虚空百杂碎。

永受上坐惠镜大师(一时荼毗同月二十三日逝)

    实际理地不受一尘。影像未萌时心镜圆。打破镜了何所在。大地^8□跳云上行(举火把打圆相)看看即今新圆寂永受上坐惠镜大师之本分现成。宇宙间乾坤内无处着于浑身。直得两尘逢一火。且道。汝等死耶活耶。死也不道活也不道。日出东入西山。

玄宫上坐(同月二十四日逝)

    灵光独耀超越一切。不落宫商不干角征。唤作玄妙雕文表德。这个端的如何商量。木佛火里打筋斗。丙丁童子呵呵一笑。

喜顺大师(同月同日)

    远顺相争是为心病。喜怒得失一时放下。才作放下会。还是不放下。只能直无心。即便如如佛(举火把云)个是新圆寂喜顺大师之本分灵光。汝且道。这个全体是有心耶是无心耶。有无俱不立。佛亦不可得。正当恁^8□时。八角磨盘空里走。千叶莲花火中开。

首脱上坐

    这个是般若焰解脱门户。直得入者失却命根。终不再归。新圆寂首脱上坐。还要入这里乎。太方无外脚底是什^8□。满地毒燎作^8□生回避。死中活路两落水上。

令山上坐(六月二十三日逝)

    乾坤之内宇宙之间中有一宝秘在形山。形山崩却一宝何之在。卓然佛身无处藏。却今直遇祖令当行。这个也一棒打杀。正恁^8□时。山上坐如何安身立命。大火聚中冰凌寒。今月六月二十三

禅讷上坐

    道不属文字。勿以语言呈。神不落模样。用默讷作^8□。坐断此两边。卓然无依倚。未出窠窟在恁^8□。即新圆寂讷上坐。无处出气。好个到头大用现前。才有知解劈脊打。劫火堆中弥天。活路这里。还有人荐得乎。咄。

梅村修忍首坐

    修得至无生忍也犹未免在功勋。机离位直是参得一喝宝主。此时分个是当人之着力一句子。皮肤脱体露真常。这个灵光劫火犹暗。到头活路狗尿屎天。

是观大师

    禅观忘是非智剑绝谓情。多劫业障斯时竭。一性如来直现成(举火炬云)这个当人之本地风光本来面目。彼中从来无人法。为悟生死何所受。任他幻尘空里乱起。劫火洞然大千俱坏。

妙悟禅尼

    迷悟生死波澜妄流迁。性海常虚寂。出玄妙如然(举火把云)有时唤这个谓般若之焰。有时唤这个为清净智水。已是水火为什^8□一如乎。方知新圆寂悟禅尼。与三世诸佛本来不二。当人自知个不二之性^8□。汝若知依知阻隔。汝若不知依不知。阻隔。只愿汝知尽不知忘觉体圆成。正恁^8□时直得。火焰里梅花开。

明戒大师

    佛性戒珠真常圆明。光自通达遍界难藏(举火把云)只个灵光照破诸相。这里还有新圆寂明戒大师否有也不道无也不道。心路泯绝处铁树花开。转凡入圣时冰河焰生。

英俊上坐(于时雪下)

    不俊不利不钝底。一灵真性超格量。要会彼莫存轨。则解路绝心花发明(举火炬云)这个是诸佛三昧火。亦是当人本来面目。新圆寂英俊上坐。即今即彼中耶离彼中耶。即着即春雨落水面。离却即雪花飞焰上。

前住宝珠松岭秀禅师

    四大分离一灵秀。雪后松岭势犹活。金毛狮子无处藏。孤月天外光通达前住宝珠松岭秀禅师。平生抖擞精神返观即心即佛。个是自己灵觉性也。还自言外悟证之否(举炬云)乘此缘光直是灵光。灵光是即心。即心是即佛。心佛越格无心佛相。刺破乾坤绝同绝异。纵恁^8□会得犹滞在半途。阿那个是彻底向上一路(良久云)白日青天雷轰。刹竿头上鲵跃。秀禅师还会个末后句乎。会则失却。不会则阻隔。迷悟俱忘。又是什^8□物一翳去眼空里无花。般若焰中绝于点埃。

感窗良因禅人(甲之万力小林)

    四大俗服一时蜕被缁底主是何人。非因非果非空有。铁树花开分外春(举火炬云)个是新圆寂感窗良因禅人之自己灵光也。灵光独耀脱根尘觉了彼。正是家珍一切如梦幻。有为法非真。只忘着相机。当体即佛身。认得佛身无一物。手足从来谁屈伸。机转瞥转处大洋波底。泥牛^8□跳。直截承当时。红炉焰上木人大笑。

大通觉圆庵主

    脱出方圆超越觉知。机轮瞥转不滞佛位。疾焰过风势犹钝迟。当人灵光绝同绝异。满地现成千眼难视(举火把云)还见此自己性火^8□。能见所见是什^8□物。喝。

良圆上坐

    超绝方圆不属有无。灵光全体作^8□生。端的夕照落西幡子随风。新圆寂良圆上坐还会乎。会也三十棒。不会也三十棒。大休歇时节。火中生微凉。

芳山道薰首座

    尸在这里灵何之去。兰丛凋落薰风野遍。死中活活中死。两头俱罢休。东山水上行。好个时节。新圆寂芳山薰公座元大师之脱体现成。劫火堆中圆陀孤迥迥。虚空坏而这个不坏。恁^8□说话有人闻^8□是什^8□。咄。

玄翁理妙居士

    度越玄妙迥超绝理性。脱出根尘。全体如火聚。燎却十虚古今无等匹。新圆寂玄翁理妙居士之本光瑞如斯(举火炬云)居士还自会这个^8□。看看即今通身是什^8□。汝若会得泥佛点头清波底。汝若不会木人瞠眼红炉上。

正洪上坐

    性海无边洪波浩渺圣凡难通岂容眺兆(举火把云)这里还有新圆寂正洪上坐也无。绝言绝虑之时全体现成。处处真处处真。本光灿破虚空消殒。

道觉上坐

    (举火把打四相云)新圆寂道觉上坐。即今即彼中耶离彼中耶。即也不道难也不道。大用现前轨则顿罢休。这个踪迹千眼也难见。腊雪片片落雪上。火星闪闪投火里。

现圆大师

    (举火把云)这个是当人之一灵真性。全体现处脱出圆方超越事理。机轮转时生死之流歇涅槃之岸崩。圣也不可得。凡也不可得。即今唤作什^8□物。冰河焰火里冰。年去年来而终不消。

全光上坐

    (取火把指尸云)个色身为实正是漆桶认得法身也弄光影汉。向上之全机作^8□生商量。楪子落地碗子成七八片。新圆寂金光上坐。与^8□参得钁汤炉炭一吹吹灭。佛界魔界一喝喝散。正恁^8□时谁是参得底者。喝一喝(即掷下火把)。

了传上坐

    (举火把云)个是正法眼藏涅槃妙心。三世诸佛传而不传。历代祖师不传而传。新圆寂了传上坐。是传耶不传耶。你若道传铁牛云何会得铁。你若亦道不传。丙丁童子来求火。恁^8□会得也犹是草里汉。毕竟那个是自家之活法。丧烟之生处臭气□□地。

明昙大师

    (取火把指尸云)新圆寂明昙大师皮袋在这里。一灵何之去。珊瑚枝枝撑着月。百草头上活祖意。师姑元是女人做。要知真金火里看。

净源上坐

    本源自性是诸佛三昧火。只个一火净尽诸相这里还有新圆寂净源上坐否。有也不道无也不道。不道底者又是什^8□(喝一喝云)一机罢休千眼顿开。般若焰中铁牛生牛。

契脱上坐

   (举火把云)灵光独耀脱根尘。全体如火聚堪陈。言思罢休自契证。百草头上活祖身。新圆寂契脱上坐还会乎。才恁^8□会直是不恁^8□。大用现前不存轨则。松风依旧秋来凉。

太笑从悦书记

    把定则更添怨苦。放行则妄生忻悦。格外玄旨谁记取。非心即心眼中屑(举火把云)此是太笑从悦书记之一灵真性。全体无染。迷悟生死终不相关。万机休罢脱体难藏。净裸裸活鱍鱍。青天白日大山打筋斗。还有会者^8□。是凡耶是圣耶。咄。劫火光中曷有尘埃。

净信禅人

    信能增长智功德。信能必到如来地。还信得个如来地^8□。你自己清净信根。只此是自看取这个。名相我人荡尽。本地风光现成。净裸裸活鱍鱍。金刚王大火聚。十方虚空也被照破你毕新圆寂信禅人何似这个(掷下火炬云)从己出物还己。

妙仙禅尼

    神仙秘诀父子不传。举手动足妙用天然。要见全体鉴在机先此是新圆寂妙仙禅尼之自性真火。彼中元来绝名相。迷悟生死谁相关。只空却心念。自己本佛露堂堂。天上天下唯我独尊。向上全机直是不恁^8□。白日青天怒雷走。红炉焰上草花开。

真源上坐

    本源自性天真佛。卓彻空外无仿佛。渠全体如何商量。胡芦顶上生螺发。新圆寂真源上坐。要会心性只个是。汝若恁^8□会会底是什^8□。咄大火聚中蚊虻难泊。

长寿开兴月户尊觉禅师(云树国师之小师也)起龛
   
    觉海圆湛春风也吹不起。从他俊流不滞一隅机轮转处电光犹迟。

同

    觉花开不存轨则。要承当倒却刹竿。莫滞在门头户底。无边风月本自寒这个是当寺开兴月户尊觉禅师之本地风光也。他八十九年凭这个见闻。凭这个觉知。今月亦凭这个做得何边事。幻尘净尽体露真堂。可中元来何所在。咄。一喝喝散。虚空胆。一击击破法身骨玄功路绝冰河生焰。

大用妙禅大师

    禅门言外开尽大地布妙。主山直拈花案山即微笑。新圆寂大用妙禅大师。于此了悟。一生参学事毕。且道。即今了耶不了耶。一灵真性不通凡圣。迷悟生死什^8□所得(举火把云)般若焰上纤尘难存。全机现成虚空落却。

见教上坐

    你是见教别传之旨又如何。去来生死风流妙。可中从来会无我。仿佛空里一片云。大休歇处全机现成。看看杜鹃焰上鸣。那时之一曲佛祖也不知。

全机从堪大师

    灵光独耀超宗越格。堪笑人人从来共住。而不知名。非神非鬼非男女相。脱却迷悟不通凡圣。当生当生当死无死。体露真常突出离辨(举火炬云)新圆寂全机从堪大师。自唤这个作什^8□物。才开口火星入肺。吁认得本光空再无花。末后一句石女点头。

妙好大师

    灵光脱然离好恶。说玄说妙生瑕颣。直觉了人法俱空。自恁^8□谁受轮回(举火把云)新圆寂妙好大师之自己面目为什^8□。如是直须汝自会。会也不可得。不会也不可得。当下忽尔一切心念罢休。本地风光现成。净裸裸赤洒洒活鱍鱍地。正恁^8□时。佛之一字犹无处着。唤作妙好平地波澜。红炉焰上曷有点头。

见道大师

    本源自性是天真道。自见渠者当下成佛。新圆寂见道大师。见这个^8□。你若言见得。得用失却体。你不见不知。得体失却用。直下忘见出过不见。体用不二一道圆成。圆成全之体超凡出圣。正恁^8□时唤作什^8□物大洋波心一盏灯热天日里数片雪。

照室灯公大师

    祖灯光通达不堕三乘机。玄微顿照破莫挂本来衣个是古佛心印当人灵光。洞山麻三斤云门□杖子。一切语言宛转皆归自己。新圆寂照室灯公大师。四大既分解无一物可取。且道。却今唤什^8□为自己。踏破铁磨窟走过末山境。不滞百非间超出四句外。作^8□生只对。金风从西来林丛生微凉。直恁^8□承当莫存知解。机离却位佛眼难视。太千坏而这个不坏。劫火堆中弥天之霜。

知本禅尼

    自返照了知本源。诸佛与你同一性。谁解脱谁受沉沦。柏树依旧在前庭(举火炬云)这个是古佛之三昧火。又是当人之本地风光也。体得彼者。万机休罢。千眼顿开。十虚尘尽一道圆成。道体炳焕照破乾坤。此是新圆寂知本禅尼之安身立命底。你还要得这个^8□。这个外无你。起居动静光明灿发。见闻觉知是什^8□物。水底泥牛吼。焰里木马嘶从己出物还己。

了顺大师(七月七日逝)

    违顺相争正是心病。了毕无心没境可竞。新圆寂了顺大师。恁^8□耶不恁^8□耶。恁^8□也不可得。不恁^8□也不可得。自己佛性如大火聚。彼中曷立法尘。且道。那个是自己佛秋霖洒野无风草偃。

净圆禅尼

    心佛天真本来圆成。自信受者得入觉城。新圆寂净圆禅门。要入彼觉城^8□。平却于人我山无丝毫隔。我山亦坚固也。作^8□生平。只有见性智力。一槌击碎黄金骨。当人自返照(举火把云)般若焰上诸相不住。情尘绝时虚空^8□跳。

正信禅尼

    新圆寂正信禅尼。还信得这个^8□。个是当人本地风光金刚佛性。蓦拶逢彼无逢著者。信得不信得。又是什^8□物。明月透芦花雨滴落波上。绝踪迹处脱体现成。天上天下唯我独尊。虚空坏而这个不坏。要知真金火里看取。

玖知藏(九月八日逝)

    贝叶凋落清风寒。本地玖光今日新。纵了渠弄精魂汉。意句俱忘性即真(举火炬云)只个真无人会。新圆寂玖公知藏禅师。还会这个^8□。会也丧身失命。不会也丧身失命。作^8□生践履。直得安心立命。满地毒燎正是谁。好个活路不通凡圣。脱体现处朝日从东山出。

禅也上坐(九月二十三日逝)

    也太奇也太奇。离四句绝百非。直唤彼为什^8□物。安山哮吼青云飞。个是新圆寂禅也上坐之本地风光。也这个心印祖佛从来传未传。你即今是传耶不传耶。泥里土块水上波澜。一机顿休忽尔自得。才有所得还更失却。纵失却也不去别处(举火把云)般若焰中无一尘一法可取舍。疑情破处花丛翻清风香。

妙通禅尼

    (举火把云)灵光独耀通亘三世。自信受斯直归真际。新圆寂妙通禅尼。还信受彼灵光^8□。色身运用全凭彼。四大已分离。彼亦什^8□形浮云绝时残月寒。方是当人之本来面目。水洒而不着。风吹而不入。丙丁童子也倒退三千。

至贞居士

      参得底悟得底。犹未分真实道。那个是至妙全机罗夜半月杲杲(举火把云)透三世亘十方。只有个灵光间不容发。这里还有新圆寂至贞居士否。天是天地是地。三脚驴驹树上跳。八角磨盘空里走。难藏当人脱体现成。彼中教谁成佛作祖去。恁^8□一句子。还雪上加霜火里投火。

聚景庵主惟哲大师

    出先哲教纲不假修治功。自性天真佛。要会日入东(举火炬云)灵光独耀超宗越格。只离妄缘依前解脱。处处无踪迹。明暗外凡圣生死云何罗笼。直唤这个作什^8□物。正是新圆寂聚景庵主之本来面目。入此门来莫存知解。净裸裸赤洒洒。云蒸饭狗尿天。末后一句如大火聚。谓想情尘顿燎却。一片灵骨天犹窄。

庆山妙贺庵主

    得佛果而不可贺。入无间狱也不吊。灵光无染离受相。蓦直见性脱然妙(举火把云)要会佛性。直须这里看取。新圆寂庆山妙贺庵主。还看彼^8□。才有所见即成两个去。若更不见亦失却眼睛。见与不见俱忘时如何。无边学海孤月寒。直得当人脱体现成。转身一路铁船走空。句下还有人承当^8□。银河波里数片云。红炉焰上丙丁童。

汉通了井禅尼

    人人自有通霄路。恰如井底鱼吞月。直了得此本源心。解脱光明须超越。且道。那个是本源心在彼同彼。在此同此。彼此泯绝。而又是什^8□物。个是新圆寂了井禅尼之一灵真性。可中元来无男女等相。无凡圣等相。生死涅槃何所得。唤作佛也平地波澜。只忘憎爱机破镜无影像。脱体现处冰河生焰。

法一禅门(于腊月雪下就于霁荼毗)

    三界唯一心心外无别法。得心法双忘。直须觉海泛个是自性妙用也。灿发幻用净尽幻尘。尘尽用收脱体现成。光明遍照尽法界难藏。弥陀大悲身。正是新圆寂法一禅门之本地风光。还自知彼。也未知也接彼。不知也接彼。堆堆腊雪腊日消。闪闪火星投火里。

净心居士

    心性本清净。无邪亦无正。透三世历历。亘十方明明。彼中圣与凡。犹空里幻生幻尘既寂灭。空有谁作名。全机现前处铁船半天行。个是与新圆寂净心居士底之本分草料也。一句截流千眼顿开。这里还有人开悟^8□红炉焰上冰凌寒。

是照大师

    照照灵灵是识神。识神寂灭性即真。唤作佛还触忤彼。突出难辨物外身个是圣凡同一之灵也。新圆寂是照大师平生凭这个见闻。凭这个觉知。且道。即今即此性耶离此性耶。即也不道离也不道。浮云无踪迹。月明天明暗绝处石女大笑。要且当人恁^8□了毕。了底不了底又是什^8□物。水底焰火中霜。

慈桂禅女

    桂轮独耀透彻三世。非断非常。正是真谛有漏幻身。早既分离。摧残灵光半天栽蕙。新圆寂慈桂禅女。还会个末后一句^8□。个是你本来真身也。会也阻隔。不会也阻隔。两波休歇觉海澄。圆知彼中元来无我。谁是凡谁是圣(举火炬云)性火现处曷有尘埃。

法音禅尼

    耳根是观音。眼根是文殊。通身是普贤。彼中元来无人法。那个是新圆寂法音禅尼之一灵心性。四方八面尽法界。寻讨无迹。正恁^8□时波旬失途。佛眼还看彼^8□。绝踪迹之处脱体现成。非空非色。必竟如何火中莲华露的历。丙丁童子笑满腮。

圣圆禅尼

    一灵真性超越方圆。人人具足千圣不传。会彼明白道眼未全。要且此汉得向上禅(举火把云)个是栖云开山业海大和尚之小师圣圆禅尼之自己灵光也。只个本光映彻万世。为六根主明明。神用无不周。遍心外无法满目风月动静语默。是何所变。还己照见了无我我。谁受轮转。一翳去眼空再无花。性火发处曷有尘缘。

净伊上坐

    伊字有三点。汝曾无一相。净裸裸突出全机越断常。性火之发处天地不覆藏。迷悟之岸崩铁船青霄行。

性省在师

    省悟佛性无省悟者。铁牛横身路绝九野新圆寂彻叟省大师。还会此一句子^8□。止止不须说我法妙难思。一机罢休直是到头。丙丁童子求于火终不可得。

用观大师

    汝是用观。还观察自己^8□灵光独耀更无第二人。观得观不得正是谁。风前山飞白云不动。句下省通火中莲花。

空看上坐

    汝天然自是空。看不假父母所生眼。能看所看又是何。东涌西没欠根本只个性火应用奇。秋雨萧萧云蒸饭。

英ＭＫ上坐(云树国师小师)

从门入者不家珍。喝下承当道未直。万机顿休心识空。谁劳向外假修治(举火把云)是个诸佛三昧火。直触著者脱出根尘。灵光灿发。照破十ＹＭ。一道圆成。新圆寂英珍上坐。还要触着^8□。瞎却眼睛塞断耳根无回避者。满地毒燎甚无端。一脚木马跳不出。

圣恩大师

    将此深心奉尘刹。是则名为报佛恩。新圆寂圣恩大师。还会此深心^8□(举火把云)入此门来莫存知解。彻底罢休本现成。虚空不能容大地不载起。正恁^8□时。作^8□生参详。水中雪花开。火里波澜生。

道原大师

    亡僧面前触目菩提。汝平生错原心求道。求心才生当面阻却。直休无心即如如佛(举火把云)个是新圆寂道原大师之自性真火。机轮发转根尘寂灭。灵光独耀乾坤峙身。树凋叶落体露金风。

禅相上坐

    灵光独耀离诸相。自体妙不落断常。参禅蓦拶可次彼。木人怒进火中忙(举火把云)个是新圆寂禅相上坐之自性真火。幻化身心恰似薪。觉知见闻犹如焰。薪尽焰灭却。本光何处去。文殊眼中观音耳里。寒灰头上活祖意。

圣心大师

    凡圣不绝徒流浪。认得圣心滞胜相。脱却两头正是孰。当人一灵火中霜。

道圆上坐

    本源自性非方圆。离却诸相道体全。历历孤明。天真佛出斯草窟到头禅。新圆寂道圆上坐。还会禅否。会也三十棒。不会也三十棒。作^8□生趣向得端的。六六三十六。汝是谁。大火聚中活祖意。

性秀禅尼

    白云散处青山秀。四大分解显一性。如来藏中绝古今。三世十方体清净(举火把云)个是新圆寂性秀禅尼之解脱光明也。入此门来莫存知解。万机休罢一眼顿开。般若光中何所在。八角磨盘空里走。

禅芳上坐(霜月五日逝)

    芳叶凋落林月光寒。只忘识见觉性圆团(举火把云)释迦老师之三昧火。从身生自烧。今此三昧火。从新圆寂禅芳上坐之身内生耶。从身外生耶。端的作^8□生道。汝自道得冷气生冰。汝若道不得冰生冷气。末后一句必竟如何。丙丁童子叫寒苦。

用欣大师

    闻本分说谁生欣悦。香水洗来泥中脑裂。新圆寂用欣大师。还自要识本源^8□。四大本来空。神识依何存。心性亦无性。生是什^8□死是什^8□。解脱光中莫自缚。一念投着无我。好雪不落别处。若犹未了丙丁童子来求火。

清空大师

    汝名清空。忘名不空。不空端的直是直空。格外那一转性火烧虚空。
    
觉真大师

    坐断妄心觉了真性也未作家。那个是衲僧本分事。须弥^8□跳舞三台。新圆寂觉真大师。还会个末后一句^8□。大师若会落铁磨之机。若亦不会受末山之笑。纵透过两边而独脱孤厄也。同生同死作^8□生真证(举火把云)日午三更虽容易闻。冰河毒燎更难回避。

正善庵主

    不思量时节善恶相寂灭。活处在死中澜泥销生铁。新圆寂正善庵主禅师。平生参禅学道。还会先师之语脉^8□。放下一切不思量脱体现成。今月直得彻底不思量。那个是脱体(举火炬云)现成底寒梅火里开。薰破太虚空。

用妙大师

    真性本来妙。超生亦出死。顿看取自心直是无上士(举火把云)个是新圆寂用妙大师之本源性。信得彼者。业障即空却脱体道圆成。汝自信得否。才信得汝还失却。若又道信不及谁是信不及者。一机休罢千眼顿开。识云寂灭什^8□所在。灵光如劫火。烧破于乾坤。

真翁性顺上坐

    才有趣向落逆顺相。当下无心本光何妨。新圆寂真翁性顺上坐。平生虽身处尘劳。留心于禅观。末期坐脱定力既露。终依遣嘱更衣作僧。且道。即今一灵心性。是僧邪是俗邪。是凡邪。是圣邪。觉后难逐梦中人。破镜影像是何物。诸相寂灭而金刚正体现成(举火把云)这里还有会这个底^8□。路逢死蛇莫打杀。无底蓝子盛将归。一句截流千眼顿开。劫火光中作^8□生留雨滴(于雨中荼毗)。

通能上坐

    (举火把云)这个是古佛之心印。当人之灵光。通彻三世不与万法为侣。得入此门无能入所入者。新圆寂通能上坐。即今入彼中耶居外边耶。空里本无花。今易有归处。只离妄见非去来今。金机现处火中冰寒。

长说上坐

    你称长说斯事元来不在言句上。争如直无说言思休处脱体现成。天上天下唯我独尊。恁^8□会得也犹是草里汉。机离位时必竟如何。丙丁童子喝散大虚空。

明昙大师

    汝闻言即心即佛。今幸遇昙华开时。分明信得直解脱。天真道何假修治(举火把云)这个是新圆寂明昙大师之自性光明。光明既现前。大师在何处火中冰乾坤寒。冰河焰谁回避。

永聪大师

    迟钝也差过聪明也差过。那个是真道人机。石女缓半天坐(举火把云)一提示新圆寂永聪大师之本地风光本来面目。要且言外自承当。才拟承当还更失却。只能体无心忽然自得。正恁^8□时。谁是得底者。名相绝处心佛露堂堂。情尘消时性火明历历。亡僧面前触目道。南北东西山相对。

从宗大师

    (举火把云)个是新圆寂从宗大师之本光妙用。用既归体而体又什^8□形。四大散处一灵活鱍鱍地。不是心不是佛不是物。万机休罢千眼难见。只空劫心念当下得解脱。不劳假修治。正恁^8□时谁是解脱者。红炉焰上冰雪寒。

沙弥城忍

    莫逐有缘勿住空忍。坐断两头法雷须振(举火把云)个是新圆寂城忍沙弥之自心光影也。光影寂灭而全体现时。如何碗子落地楪子成七片。一句截流万机□削。好个时节佛眼豁开。大智如劫火照破一切相。彼中毕竟何所在。明明当人本来面目。日出东峦月入西山。

了通禅女(巫女)

    一性圆通一切性。佛通神祇不两边。自了本心无差别。业识转须清净禅(举火把云)个是新圆寂了通禅女之本佛光明也。多生徒被埋却忘想之尘垢。今日遇一吹之宗风。直得光发尘尽。脱体现处绝于斋喻。草露新鲜大火聚中。

道密上坐

    佛祖密室如大火聚。到者当下丧身失命。新圆寂道密上坐。从来不离彼中。你即今有命灵否。尔若无谁作无会。尔若有其什^8□形道(喝一喝云)道杀尽死人活人现成。现成全体毕竟如何。大地^8□跳笑一声。

净劫大师

    自见性者一切业障刹那灭却。脱体之道当下圆成。犹如劫火生时大千俱坏十方清净(举火把云)新圆寂净劫大师。还见个自性之光明乎。纵见得得也未亲。照功路绝本佛露堂堂。法轮转处臭烟□□地。

了心禅门(工匠也)

    觉了自心直是佛。佛身常而死不相关。浮云散灭残月寒(举火把云)新圆寂了心禅门。还觉了个自己本光否。汝若了得三寸长。汝若不了百尺短。于此信得。火坑变成池。

香慧沙弥

    佛性戒珠正是大智慧。发此智者照破三界。受持此戒者超越四圣(举火把云)新圆寂香惠沙弥。还要受持个解脱大戒乎。自回光返照看取本心。机轮瞥转。直是衲僧衲僧全机无物近傍。金刚王大火聚何所缘。任佗大用处处现前。千林秋来凉风声忙。

固山坚居士

    一灵心性历劫长坚。浮云散灭天显不迁只个灵光万古徽猷。自见渠者超越世出世间。个是为固山坚居士之见闻主。平生之运用全凭这个。今还自见渠否。你若作见之会。还成两个去。若又作不见之会。谁是不见者。不落此两边。作^8□生得当的。速道速道万机休罢一道圆成。魔佛不到处。当人出身场。劫火光中残月犹寒。

禅柏上坐

    参禅须透祖师之关。会赵州还无柏树子话^8□。会则幸负祖意。不会则失却眼睛。新圆寂禅柏上坐。直透过此两边放你方有着力分。虽然与^8□且道。即今谁是着力者钟声咬破七条角。性火放光一言下。

空花侍者

    一翳去眼空再无花。花翳既消空也不可得。彼中还新圆寂空花侍者有^8□有^8□。尽力高声唤无人应。正当恁^8□时。善恶报缘何所受。作夜泥牛入波。心载无底船子将来大道绝同超越凡圣诸相。灵光如火聚。相尘曷蔽却。

净通禅门

    心性孤通寂净不染生死。自了得彼方知本来成佛(举火把云)这个是自性妙用。那个是新圆寂净通禅门之自性全体六六二十五。九九七十三。当人还无言下会^8□。会则圆满报身卢遮那佛。不会则清净法身毗卢遮那佛。过过个两边而又是什^8□物。红炉焰上冰霜寒。

如金上坐

    真金本自圆成不得鍜炼。只下一锤要须袪于□沙。神识非有四大既分散。那个是新圆寂。如金上坐之一灵心性(举火把云)大用现前不立点尘。这里还有金上坐否。有无俱坐断面目露堂堂。三世十方一条铁。恁^8□参得也滞在半途。向上一路作^8□生荐得。火中活萑儿笑杀大虚空。

了梅禅尼

    (举火把云)这个是诸佛众生之本性。自见彼者。当下转凡入圣。大梅常和尚。马祖言下了毕。而不动非心之说。新圆寂了梅禅尼。且道。自唤个一灵心性作什^8□物去。汝若道即心即佛。错认定盘星。汝若道非心非佛。见闻觉知何所为。作^8□作^8□言思绝处本分现成。一道清光彻三世寒。若犹未了谁是了底者。碧波心里火焕焕。红炉焰上露滴滴。

用提大师

    (举火把云)这个是当人本分智。般若理性中何所在。不见一色始是半提。向上全提云何信得。石女睡觉无说梦语。新圆寂用提大师。今日恁^8□邪不恁^8□邪。恁^8□也梦中事。不恁^8□也梦中事。生灭去来梦中事。成佛作祖也梦中事。那个是汝本觉真如大解脱之一灵。心性火里松生刺破长天。
　　盐山秉炬佛事上。

盐山拔队和尚语录卷第三
_


盐山拔队和尚语录卷第四

          

秉炬佛事下
请诸禅人预修下火佛事
明窗因大师

    非因非果。无男女等相越宗超格。孤迥迥峭巍巍。天上人间寻无迹。人间天上只个是。真因大师明窗。元曾不生。何时死去。不生不死人。又是什^8□物。这个全体如火聚一回看渠者。业识之灵台当下坏。本地风光现成。直是转凡入圣底。明窗自看渠乎。觉知见闻光影散发。光影休罢时全体又如何。古佛堂前犬尿天。满地猛焰绝纤埃。还有会者乎。

一关精大师

    一精明分成六和合。六和分离精明何形。头长千尺身长三分。个个从来俱住。为什^8□不知露柱瞠眼呵呵一笑(举火把云)。这个是佛祖性火众生灵光。会之则通身转成红炉。多劫业障一点雪。迷悟生死得失是非一时燎却。而金刚正体脱出。通上彻下活卓卓。今日放出之。还与惠精大师一关一关作^8□生承当。才生解会也认烟影汉。绝照沉寂也弄死灰汉。直须遇正火之现始得。看看即今正火分明。鹭鹚投雪黑如漆。屋后松风冬来寒。

道愿禅门

    无愿是佛愿。无心是大道。体无染而生死不相关。道愿禅门自识这个乎。只休罢心念即如如佛也。佛不是佛你是什^8□。空中大石净裸裸赤洒洒。要知真金火里看。

道宗居士

    众流朝宗性海湛然。湛然出格亦非湛然。道宗居士即今有耶有耶。有也不是无也不是。非僧非俗非圣非凡。当生无生当死无死。这个全体毕竟如何。红炉焰上芳草茸茸。丙丁童子呵呵一笑。

大休宜大师

    禅门宜默不宜喧。坐断千差岐路一道圆成。一道寒光照破太虚空。生死涅槃无可地寄。诸佛众生何处安身立命。直得理宜大师独十方现(举火把云)劫火洞然也这个不坏。神通游戏处铁锯舞三台。

理泰大师

    通彻现源而身心泰然。也犹是旧窠窟。格外玄机不存轨则。眉毛上士山^8□跳。师姑元是女人做。理泰大师即今死耶生耶。汝本非有。谁是生底。汝本非无。谁是死底。若亦道不生不死。当面差过。心路绝处性火发生。虚空坏时脱体现成。现成全体渠什^8□形。□□焰中波声寒。

明准大师

    自性元来如火聚。体中绝纤尘。一回看取渠者。无边业障当下坏。一性如来露堂堂。明准大师。即今会自性天真之金刚焰乎。汝若会火星落头上。汝若不会丙丁童子在脚下。尽大地之毒燎无处回避。方是丧身失命底。直是安身立命底。蹈过两边而要游戏方外^8□。门前犬吠后园鸟鸣。

妙胜大师

    出凡超圣位。不堕胜劣机。心佛本来妙。不劳假修治。恁^8□会得也早是不恁^8□。大冉现前不存轨则。向上一路作^8□生履践。劫火洞然天千俱坏。丙丁童子鼻孔里藏身去。

是孝禅尼

    灵光常辉离生灭相。四大破时全体露堂堂。是个物外天真佛此一段光明。世尊唤为般若。我唤作火。看取这个者。焚烧无明之窠窟。圆成无位之妙果。即今拈提过与是孝禅尼去。你自看之否。彼肉骨髓非他。四方八面是什^8□物。

芳命敕大师

    明明佛敕充塞宇宙。浮云流水转法轮。雨滴风声宣玄旨。敕既如是真佛亦如何。四大五蕴主是什^8□物。兔角杖子打杀人。蚯蚓眼睛照破空。明敕大师。即今与^8□参得。凡也不可得。圣也不可得。生死也不可得。涅槃也不可得。正恁^8□时。有恁^8□会者^8□性火发焰识浪枯渴。云翳绝时月在青天。

古监尧侍者

    汝是尧侍者。自尧这个^8□。不是心不是佛不是物。唤什^8□为自己。汝若道。不得失却手中珠。汝若道得雕文丧德。作^8□生通不犯一句截流千眼顿开。明明灵光刺破太虚空劫火光中还有这个^8□。顽石舞半天。朝日出北山。

深窗甚大师
    
    觉海甚深难到底。到者即时命根绝。人人从来在彼中。仿佛焰里一点雪。深窗甚大师。即今死耶生耶。生也不道死也不道还看这个^8□。通身是什^8□(即喝一喝掷下火把云)性火发处须弥打筋斗。虚空坏时铁围水上行。

实庵贞大师

    佛性真实离。一切相。越生出死孤迥迥。超宗出格活鱍鱍。这个全体不落有无。实庵贞大师。即今是有耶是无耶(咄掷下火把云)泥牛走入激波底。木马嘶骤火聚中。一眨于眼忽尔无迹。赢得一身佛眼难见。

是芳禅尼

    非臭非芳清净本然。非凡非圣是非何立。生死涅槃梦中事。佛道魔道眼里翳(举火打圆相云)只个一轮绝比伦。这个是是芳禅尼之本命元辰。脱体现处虚空百杂碎。

了玄居士

    理性玄妙眼中屑。菩提涅槃缚人语。去来生死纵横风流。超宗越格古今绝同。且道。什^8□物恁^8□得崄峻(举火把云)这个是了玄居士一灵真性。还自知渠乎。劫火光中谁解热。大千坏了全体活鱍。平坦坦时狗尿天。

自香大师

    香得火发机。火得香现德。香尽火灭。又是什^8□物。非凡非圣。无男女等相。孤迥迥峭巍巍。净裸裸赤洒洒。这个是自香大师本地风光本来面目。到这里生死涅槃无处着红炉焰上一点雪。片云绝处一轮圆。

道明监寺

    明历历处急走过。黑漫漫地勿滞在。透出两关\大用现前。收来放去丝毫无渗漏。此是明监院之具足神通力。且道。得什^8□恁^8□自在。他家元来有一条活路。一步蹈著者万机顿绝。丧身失命处直是不死人(举火把云)个一灵坐断十方。满地毒燎无处着浑身。看看监院脚底是什^8□。

花林了春居士

    春夏秋冬妄迁转。大虚曾无有去来。四大散一性不动。了得渠千眼顿开(举火把云)渠是诸佛之三昧火。又是了春居士之本地风光。还了得渠乎。汝若了得。汝即是佛。汝若不了得。佛即是汝。了底不了底。毕竟是什^8□。泥牛归地火星投火。

明叟道义居士

    大道虚广人人圆具。才涉义味还失却渠。只离拣择即如如佛。道义居士即今死耶生耶。汝若曰死死是谁。汝若曰生生是何。若又曰不生不死落在义味。云何下口。于此豁尔心路断绝。真空之性火现前。业识之灵台破却(举火把云)这个是自性真空火。汝自见彼乎。通身元来是什^8□。劫火光中一点灵。

玉林英大师

    句下省通不英灵汉。监在机先向言外看还看这个乎。个是新圆寂宗英大师本地风光也。三世诸佛也得这个成道。历代祖师也得这个出世。一切众生也得这个解脱。英公即今得这个^8□。这个外无这个得物是什^8□(一喝云)劫火光中不留名相。虚空坏克体露真常。

明彻禅尼

    一灵真性透彻三世。当生无生当死无死。超凡出圣。非男非女。这个全体是何面目。半夜日轮露堂堂。日午三更明历历(举火把云)这个是明彻禅尼之金刚佛性。四大散灭本光现前。劫火灿发天地俱坏。彻公何处安身立命。云翳收尽万里一月。

真宏大师

    妙冉宽宏体清净。只此灵光天真佛。谁向外边求祖宗。即今身心是何物(举火把云)新圆寂真宏大师会此灵光乎。你若会遍身是火里冰。你若不会通身是冰河焰。正恁^8□时作^8□生安身立命。四缘若离独处寸方。

利山了俊居士

    脱却懵袋不落俊机。卓然全体迷悟外。只此一灵绝百非(举火把云)新圆寂利山俊居士。知自己灵光乎。不是心不是佛不是物。毕竟是什^8□。向上一路千圣不传。烈焰堆中木人呵呵大笑。

见胜大师

    汝是见胜还见得自性乎。自性无两个谁是能见所见者。能所既不立谁是见胜(咄)一句截流万机寝削。劫火光中雪花难存。相尽性显处须弥打筋斗。

理妙居士

    佛性真常当生无生当死无死。超玄妙绝理路。古今无等匹脱出根尘。全体如火众。燎却十虚。不留一名。新圆寂理妙居士之本光瑞如此。彼中元来无我人。谁恁^8□会得。居士还要自会乎。通身是什^8□(噫)泥佛静坐清波底。木人大笑红炉上。

大玄了宗禅人

    凡流今日朝宗。佛海空华归空。了无返回。新圆(举火把云)寂大玄了宗禅人。知从来住个佛海里头出头没^8□。识浪起灭水性不迁。情云来往心月孤圆这个是当人本地风光。会个中元来无我。轮转生死谁得来。烈焰堆上寸尘难住。

正音禅人

    耳根是观音眼根是文殊通身自性是普贤。彼中无私。那个是当人真正身(举火把云)寻讨无迹火里冰。遍界难藏冰河焰。

净惠禅门

    净惠妙智本来是诸佛众生之灵光。汝自会名性不二。即时须为法中王。看看身心个何物。火里青莲体真常。

妙香大师

    汝本是妙香性相无余剩。自信得名实一如。直示玄旨当下证(打圆相云)这个是新圆寂妙香大师之自己灵光也。脱体现成突出难藏。铁树花开石女大笑。汝还得信这个^8□。这个外无这个。谁信得劫火堆中劫火也不知。

友景禅门

    一生光景刹那梦。四大色身水上沤。沤消梦觉脱体现。独真常万古徽猷(举火把云)个是般若焰金刚正体。是得彼者。当下灭却阿鼻业。立地独坐法王台。新圆寂友景禅门。还得这个也无。得底不得底是什^8□。同坑无异土。丙丁童子投火里。

妙香禅女

    香有五分法身名。汝无本来一物相。生是谁死是什^8□。片云断处孤月明(举火把云)灵光独辉脱根尘。非男非女。净裸裸赤洒洒。超凡越圣。峭巍巍活卓卓。这个是新圆寂妙香禅女之本来面目。这里还有恁^8□会者^8□。会则火里冰。不会则冰河焰。

幽山本源居士

    本源自性天真佛。见闻觉知大光明。去来生死风流底。悟彼东山水上行(举火把云)是个般若焰金刚佛性。通亘三世照破十虚。新圆寂幽山源居士。向甚处安身立命。会个中从来无多。转干戈业作菩提树。脱出修罗界安坐法王台。正恁^8□时。尽大地是解脱门。尽大地是自己全体。大冉现前不存轨则。佛界魔界如空花。玄妙理性眼中尘。红炉焰上争容雪。

洁江本清士女

    一灵心性绝名相。唤作本清还瑕生。格外玄旨谁荐得。石女机转笑一声。新圆寂洁江本清禅女。平生在俗修禅处世。求道悬望成佛立志见性还见这个^8□个是你自己佛性本地风光。看取之五障净尽千眼顿开。才拟欲见当面阻隔。求心罢休倏然自得。得底端的不是心不是佛不是物。片云不挂孤月光寒。这个一色犹须吃棒。打破了始直是作家。打破时节又作^8□生。铁牛吸尽银河浪。野火烧却芦华秋。

道本禅门

    以无住为本。以无心为道。一道寒光威音劫外(举火把云)个是新圆寂道本禅门之本地风光本来面目。要且自悟了这个悟了真性。无悟了者此时灭却。阿鼻业当下豁开佛知见。般若焰中什^8□所在。无信真人笑刹虚空。

性受禅尼

    心性无染不受一尘。断除烦恼灵龟曳尾。证得菩提平地波澜。如何趣向直得合好(举火把云)入此门来莫存知解。新圆寂性受禅尼。还会个自己灵光乎。会得则非心非佛。不会则即心即佛。无会无不会时毕竟作^8□生。十斛油麻树上摊。八叶莲华火里开。

净通禅门

    灵光独辉通亘三世。自体清净超越凡圣。生死涅槃什^8□所得(举火把云)劫火洞然虚空消殒。从他当人脱体现成。处处无踪迹声色外威仪

正信禅门

    心性本清净。无邪亦无正。透三世历历。亘十方明明。彼中圣与凡犹空里幻生幻尘。既寂灭空有谁作名。绝踪迹之处全机直现成。脱生死时节石女笑一声。个是焉新圆寂正心禅门底之本分草料也。这个一句子截断众流。般若锋前何所在。火中莲花花此时开。

妙融大师

    圆融万法不与万法为侣。奇哉妙哉。当死活当活死。死活不到时节。这个全体又作^8□生。须弥山倒走。虚空打筋斗。渠是新圆寂妙融大师之本来面目本地风光也。大师自看取直是活祖(举火把云)还看这个^8□。瞎却眼睛塞断耳根。而更无第二人。见与不见毕竟是什^8□(喝一喝云)大海不停死尸。红炉焰上争生波澜。

月窗持看大师

    看看自性三昧火。通身圆持斋古佛。体得渠脱出幻尘。迷悟生死是何物(举火把云)新圆寂持看大师。还看这个^8□。汝若看得头上安头。若未看取海底渴人。透过两边铁树花开。好个时节谁承当。百章头上活祖意。满地毒燎什^8□所在。

大普明准大师

    轨准才存。眼中金屑有无俱忘。明晴斋绝大用现成。本光莹彻三世十方一条生铁。个是新圆寂明准大师出身处。出身且置脱体道。又如何亡僧全机不之解路。向上一着始亲。死中有活活中有死。死活不到处。白云眉毛生。直截承当底。雨中泥牛吃土块。神通游戏时。丙丁童子投火里。

玄系上坐

    (举火把云)这个是玄系上坐自己灵光也。看取渠者立地丧身失命。立地安身立命。上坐即今死耶活耶。汝若道死。死底是什^8□。汝若道活。活底是什^8□。道道语也差过。默也差过。万机休罢时千圣不携。火里木人喝散大虚空。

月窗明大师

    明也不是暗也不是。自己灵光无物可比。半夜日轮树上之市。处处现成佛眼难视(举火把云)新圆寂月窗明大师之本光瑞如斯。可中元来无人法。生死涅槃谁相关。是凡是圣何所得。红炉焰上雪一点。

玉峰琢大师

    不假修治不劳磨琢。圆明灵知本自正觉只个灵觉之性。人人具足确彻三世。个个圆成包含十虚。自一见者出凡越圣。处处无踪迹。玉峰自琢大师。还见彼^8□。见也不道不见也不道。八角磨盘走空里。丙丁童子投火中。

了光禅门

    神光独辉无物可烈。直悟证斯阎王脑裂(举火把云)新圆寂了光禅门何似这个。幻焰幻人二俱本来无实。两尘寂灭性火圆成。彼中虚旷不留一名。净裸裸孤迥迥。即是如来真实妙相。要成佛道。直须回光返照。一机忘处千眼顿开。正恁^8□时谁恁^8□人。清风匝地臭烟登天。

霄山通居士

    他家自有通霄路。三世十方不隔越。诸佛众生一灵光。仿佛珊瑚枝头月(举火把云)只个灵光无为应缘。诸缘荡尽全机现成。净裸裸活鱍鱍地。八角磨盘空里走。个是霄山通居士之自己心佛本来面目。透入古今体露真常。唤作新圆寂当面差过。火中莲花历劫不凋。

月江澄居士

    觉海性清净不留澄一字。格外波澜生濯破空裂。月江澄居士。若直逢彼一濯。尘垢顿净尽。爱命即丧失。金刚正体圆成。还要彼一濯^8□。瞎即眼睛塞断耳根。满地恶水无人回避。会彼中元来无我。生死涅槃谁相关。你却今是有欤是无欤。无也不道有也不道(举火把云)冰河焰火里冰。百草头上活祖之意。

妙金禅尼

    □砂销去金刚正体圆成。四大分解后。唤什^8□为体。石女歌声彻下通上。这个是新圆寂妙金禅尼之一灵心性。本曾不生今何有灭。只忘情云心月孤圆。见闻觉知光明历然。冀当人之了得彼。彼中无我无人。谁亦得底者(举火把云)火中之莲华薰破太虚空。

明灯庵主

    祖灯超格不落明暗。向上全机铁牛直参新圆寂明灯庵主。恁^8□耶不恁^8□耶。恁^8□也差过不恁^8□也差过。见知绝处脱体现成。四方八面雪堆堆。千山万岳黑漫漫(举火把云)庵主还会个心印^8□。金刚王大火聚无物近傍。独许灯公之增长于光。

匡心禅明

    自心体真常迷云妄生灭。直觉性圆通三世一条铁。甲州岩出县居住匡心居士。起志愿于禅观。致信仰于高门。故远诣泉州大雄禅寺。受业三光国师大和尚。有嫡男净林者。为彼预请下火之佛事。因拨扬个自性真火。净尽业识尘垢(举火把云)人人尽有这光明。而为见闻主。四大分解时。这个何处去。待须弥山飞来。向你道。一句截流千眼顿开。那时眼睛照破乾坤。个是当人心佛出身之处。心佛全体佛祖不说。无现无当火里冰雪。

是法上坐

    觉了法身无人情。唤个什^8□为是非。自返照看破幻识。你和山河发光辉新圆寂是法上坐。还觉了这个^8□否。你若道觉了妄烟生。若又道不了谁是不了者。并却咽喉唇吻速道(咄)速道机轮瞥转天地惊。性火现成明暗绝。

照山仁智居士

    见性发大智。不恐生死窟。炎天白日中。无霜雪可拂(举火把云)灵光独辉历劫长坚从来。动作无不凭渠。渠是照山仁智居士之本命元辰。全威崄绝超越凡圣。沉沦解脱什^8□所得。只了毕直心即如如佛。看看当人之自己方寸中。大虚空倒地须弥山叫屈。这里还有恁^8□会者^8□。大火聚中一尘难觅。

提正仁令庵主

    祖令当行仁义道中。寂止无事宗猷未通。向上一着云何参穷。枯木花折浴汤生冻。新圆寂提正仁令庵主。会此末后句^8□。个是即今自己当须头。会也阻隔不会也阻隔。谁亦阻隔者(咄举火把云)机轮转处须弥山惊走。性火发时太虚空落却。方是当人安身立命底。

实传了觉居士

    万机已归寂觉性即圆成。三世一条铁凡圣绝途程(举火把云)这个是诸佛心印。当灵本光直触著者。人情荡尽脱体显发。实传了觉居士。即今触这光明耶。离这光明耶。统作离触之会当面差过。孤月无向背千家秋。阿谁回避得般若焰。诸相绝处直是安身。

元钦大师

    钦身谓律悟性为禅。禅律不二大道妙圆(举火打圆相云)净裸裸赤洒洒。圆陀陀孤迥迥。个是元钦大师之一灵心性。生死不到处。魔佛不见境。脱出于根尘。而绝同绝异。石火莫及电光罔通。

尚英记室大师

    道机先岂用英灵。闻一记万滞语路。朱点未萌到头看。铁牛怒哮杀佛祖(举火把云)一句截流万机寝削。幻翳绝处千眼顿开。死中有活活中有死。新圆寂尚英记室大师。即今死耶活耶。道道统容拟议劈头打。向虚空里莫钉楔去。性火焰中谁生波澜。

云龙净势居士

    寒岩枯木势崔嵬。暖息罢休真性活。风收云散月一轮。十方三世齐通达(举火把云)只个灵光脱出凡圣。一机发明六尘空却。迷悟生死寻无迹。这里还有新圆寂云龙净势居士否。有也不道无也不道。性火光中青山一笑。

是祥禅尼

    瑞花祥云空里翳。宗风一吹空也坏。金刚性毕竟如何。火中冰雪终不解(举火把云)只个不分解底。直是新圆寂是祥禅尼之解脱光明本来面目。龙女宝珠马祖即心。心外无法三世十方体真常。不落去来机。大智发处狗尿天。惠灯何时有生灭。

道好禅门

    即心即佛无好恶相。一念归寂道体真常。新圆寂道好禅门。昔日错心外求法。老后信得自性如来。如来妙体透三世亘十方离生灭。圣凡一如为六根主。看看见闻之性是什^8□物。大梦觉了无人法。火中莲华斯时开。

长云庵主妙了大师

    觉了法身无一物。与^8□谁复受沉沦。看看自性天真佛。三世十方月一轮。新圆寂长云庵主妙了大师。还了得自己清净法身^8□。汝自更道。了得底是谁。不了是什^8□。于之荐得。蹈破一切相。踢倒毗卢身。而圆成脱体道。且道。即今那个是脱体道(举火把云)性火灿发石女大笑。

理光禅尼

    灵光独三世廓彻。何处有去来生灭。直信得心佛真常。天上天下一条铁(举火把云)个是新圆寂理光禅尼之一灵真性。明中暗暗中明。明暗绝处又是何物。佛一字犹无处着。彼中曷有男女等相。直得当人脱体现成。正恁^8□时。波旬失途千眼难视。还自见我否。电光石火归处也不知。

了道居士

    大道孤明本自圆成。超神越佛普化有情(举火把云)只个一道透入三世为六根主。新圆寂了道居士。平生之觉知见闻毕竟凭这个。四大既分解无一物可见。且道。即今这个什^8□形。微尘刹土之如来藏。百草头边之垂迹身。彼中那个是汝。自己无位真人。无己无非己处。恁^8□了悟也犹是草里汉。向上一路作^8□生荐得。大火聚中冰雪甚寒。

松山理高大师

    是法平等无有高下。真如性中超越空假。只个自性般若光明。成坏双行不落成坏相。新圆寂松山理高大师。生也凭彼死也凭彼。见闻也凭彼觉知也凭彼。自即今知彼^8□。释迦弥勒他奴他是谁。辽辽天外一灵活鱍鱍。深深海底灯烛炳焕焕。

哲庵正俊禅尼

    孤俊脱然超凡圣。无怨无亲无老病。要明彻这个本光。难匿日轮出三更(举火把云)个是新圆寂哲庵正俊禅尼之本地风光也。自看取这个。情尘顿寂灭。脱体道圆成。还见得^8□。见也不道不见也不道。见底不见底。眼睛是什^8□。见性成佛之时。泥牛吃土块。神通游戏之处。丙童投火里。

风月理用禅女

    作用休罢本光现成。半夜红自照杀有情(举火把云)只个本光耀三世彻十方。处处无踪迹。这个是新圆寂理用禅女之一灵真性也。平生起居全得他力。即今见闻又是什^8□。汝自看取人法双忘。一超直入如来地。正恁^8□时。那个是得入底者。浓霜落雪上。丙丁童子投火里。

道连禅门

    纵莲城壁无瑕颣。争如灵光甚殊别。看看见闻主人公。十方三世独映彻(举火把云)新圆寂道连禅门。离彼中耶居彼中耶。心佛无已无不已处。谁是里头者。谁是外边者。言思休处千眼也难视。绝踪迹时全体现成。火中莲华天地不覆载。

妙戒禅尼

    佛性戒珠心地印。映彻三世照破十虚。而不于生灭相。不落持犯机。人人本来圆具。而为万法主。自看取者。即时转凡入圣。新圆寂妙戒禅尼。所冀直下见性通达。而立地成佛。汝还见这个^8□。见也依这个。不见也依这个。诸相寂灭。不依一物时如何。全体现处火中冰生。

正空禅人(癞病)

    除苦求乐。心头大病善恶诸念空却直是正念。正念全体清净无人法。无法法体名之谓如来。名之为弥陀。新圆寂正空禅人自见性。方知只此烂肉头上脱体现成。汝还见一灵真性也未。性无两性。才有诸见还失却之。若又不见谁是不见者。作^8□作^8□把定幻身埋没佛地。片云断绝月满天。

宝山道珍居士

    从门入者不家珍。直见性莫拘文字。选佛场曷用广才。只心空须及第出。新圆寂宝山道珍居士。还空却心得否。居士若实空却心。谁自解空却。若又道空却不得。谁是不得底者。离此两边作^8□生辨的。莫涉有无。勿落语默。才容拟议劈脊打。好个时节凡圣路绝迷悟岸崩(举火把云)杀人刀活人剑。当头蓦拶虚空落却脱体现成。佛眼也难视机离于位火中清波起。

大彻性理禅门

    向上全机不滞理路。纵会心空重须进步(举火把云)灵光独辉超越凡圣。自看取者。当下解脱不假修治。新圆寂大彻性理禅门。还要见这个乎。去来生死风流天然。觉知见闻妙冉炳焕。作冉既如斯。全体作^8□生。火中冰寒破三界。波底焰燎却十虚。

无底了元居士

    要荐得解脱大道。当坐断元品无明。十虚锁殒一灵活。眼中眼遍界难藏(举火把云)灵光不昧万古徽猷。自见这个者。照破有为诸相。圆成无漏佛果。收是直下为。新圆寂了元居士蓦面撺过。居士之心性即今破耶成耶。你若道破既是破却。谁解破。你若道成。四大本无我。谁亦成底者。正恁^8□时。元居士之自己全体。毕竟是什^8□物。十斛油麻树上摊。八叶莲花火里开。

乾光明竺首座

    竺土大仙东土祖。直见性不存轨则。自明了本来无我。谁向心镜劳拂拭。新圆寂乾光明竺座元大师。平生参禅行道。还自参得个本地风光^8□。才有所得当面阻却。若又道不得。无绳自缚汉是悉照绝。又是什^8□。不是心不是佛不是物。自己面目露堂堂。性火灿发大虚空百杂碎。正是当人之出身底。出身且置脱体道又作^8□生。芦花烧尽碧松犹寒。
 
为诸人通下火

    (举火把云)这里还有(某)无有也不道无也不道。言思绝处全体现成。明明元来不死人。红炉焰上冰凌寒。

掩土佛事
得性上坐(癞病僧)
    
    诸病属四大不在性。四大散灭而一性圆明也。此是解脱大海。此是阿□佛土。得入这里者。直成佛作祖去。拟入还隔碍。求心休处遍界曾不灭。只个一坑盖天盖地。得性上坐何处回避。万象森罗毕竟和上坐一时埋却。谁是坑中人。

净真上坐

    臭皮袋破真性脱出。这个全体盖天盖地。此是诸佛清净土。把定真上坐埋却这里。空花沈空两落水上。那时一句子有人闻乎。镜里一影笑点头。

清救上坐(同)

    心佛自天真救济个什^8□。只看破人情圆成无漏果。新圆寂清救上会自将谓。因果必然缠风恙。且道。即今谁是缠风恙底者。一翳在眼空花乱队。坐断十方凡圣假作名。同坑无异土。大地绝点埃。

周尊上坐

    你是周尊处处放光。清风明月应用难藏。当灵直会得自己端的之与^8□。超凡出圣无可近傍物。金刚王大火聚。何处留旧障。还自会^8□。到这里会也心病。不会也心病。禅病教纲得失是非一坑埋却。三界无迹谁见目前脱体现。松树郁密碧层层。

空充上坐

    一灵真性脱出根尘。充塞天外寻无迹。老病死也未得侵。新圆寂空充上坐。自错正谓。缠风恙见诸相非相。即见自心如来。心佛之全体。虚空也不能容。大地曷埋没彼。活处元来在^8□头下。

有鹿中箭死号净性禅者作佛事

    (竖起头云)汝心性本来清净超越凡圣。只自未了故。亡披毛戴角。谁是披毛戴角物。自己全体盐山大笑。一句截流千眼顿开。百草丛上活祖意。一^8□头下毗卢身。

盐山拔队和尚语录卷第四
_


盐山拔队和尚语录卷第五

              

法语偈颂
法语
示椿上人

    看看即今是什^8□。才瞠眼而要看取^8□。剑去久舷犹刻。于此直下承当去。那里有许我葛藤乎。其若未然伏听处分。盐济问黄孽。如何是佛法的的大意。三回孽即各与三十棒。盐济大疑此事。到高安于大愚言下。忽然大悟因问其所证。于大愚胁下筑三拳。且道。是什^8□道理。急着眼看。切忌随语生解。纵见得分明。如青天白日。而无一点瑕翳也未极则。直须进万丈悬崖舍得性命。而绝后再活始得耳。椿上人。临行请语。余贫道而未能自指示。书古人语以酬其志。愿公念生死事大。若不奋决定志以倒底彻证。向阎老子前。有索草鞋钱日在。最念之。

示禅者

    无上妙道佛祖也无得众生也不失。草木瓦砾皆知音也。于是开悟了。不可借锻炼。若未会者。须退步就己穷。抑唤什^8□为己。即今如此辩。如此肯。如此做工夫底物毕竟看渠。渠是谁。若是名心名性。名佛名法。名真名妄。名道名禅。名有无名非有非无非非有非非无。名自己名主人公。名公案名因缘名自然。剑去久刻船者也。只如此名相知见一时放下。于难名难透处。疑十方而如大死底人。而心机绝不奈何。如此打成一片者。暂时间即如死中得活。豁然彻证。正恁^8□时。方知僧问古德。如何是诸佛出身处。答曰。东山水上行。

示月户觉长老

    四大无我我本无主。无主之主为身。无我之我为性。身性不二而万法一如也。一如体中无圣凡。生死涅槃从什^8□处得来。灵知不堕有无功。语默动何所为。只能罢万事。离义理得失是非一时放下。而还己看取。渠是谁。于是彻证。鹭鹚立雪黑如漆。

示足峰充禅师

    学道须直见性。知不知明不明当面差过。闻不闻见不见渠是谁。道得也三十棒。道不得也三十棒。作^8□生通不犯。六月炎天日中霜。彻骨寒来失却命根。绝后再活而直得。山河大地是一个自己。金毛狮子恁^8□了得。也犹是草里汉。机不离位堕在毒海。向上全机如何领会。钟声咬破七条隅。还会乎。会是什^8□。不会是什^8□。咄。

示虎山法义书路记强请法语

    学道无异中。只蓦直见穷自性而不立文字耳。当须放下一切钝一无杂第一莫好多知聪明昧自家之道眼。聪明是愚痴之全体。多知乃魔外之法幢。所以古人云。外道聪明无智惠。亦愚痴又小骇。又云。忘机者近道。分别魔盛矣。世尊六年端坐。芦芽穿膝而不识。彻底智尽。功忘而发明本有之大智。外终无所得。谓之见性成佛。此性人人具足。为见闻之主。只须直见穷渠。那个是自己之性。那个是见闻之主。归根得旨。随照失宗。端的时时归己见穷。于见穷者而莫存知解。还要入路乎。开无门和尚示众云。循规守矩无绳自缚。纵横无碍外道魔军。存心澄寂默照邪禅。恣意忘缘解脱深坑。惺惺不昧带锁担伽。思善思恶地狱天堂。佛见法见二铁围山。念起即觉弄精魂汉。兀然习定鬼家活计。进则迷理退则乖宗。不进不退有气死人。且道。毕竟如何履践。努力今生须了却。莫教永劫受沉沦。此老汉豁开慈门。教学者取手引入。直须恁^8□参详始得。毫厘有差天地悬隔。还会乎。会也三十棒。不会也三十棒。谁是棒下者。急着眼看。似救头然也。还迟了也。于此不了。必须向阎老子前有吞热铁丸日。岂无惭愧心。光阴可惜时不待人。

示长年椿庵主因为住庵行请语

    住庵须识得庵头主始得。四大如空庵。谁是庵中主。主若无谁解见闻主。若有彼什^8□形。有无俱忘如死人也。暗证邪禅心里虚广。活卓然也解脱深坑。知也亦宾。不知也亦宾。那个是端的庵中主。龙无龙相铁锯舞三台。还会乎。若未会滴水难消。争奈檀施何。光阴可惜时不待人。

与天心任知宾

    佛祖直示曾无异端。单指人心见性成佛耳。作^8□生用心不落异解。直令自性见得彻去。无门和尚示众云。循规守矩无绳自缚。纵横无碍外道魔军。存心澄寂默照邪禅。恣意忘缘。解脱深坑惺惺不昧。带锁担枷。思善思恶地狱天童。佛见法见二铁围山。念起即觉弄精魂汉。兀然习定鬼家活计。进则迷理退则乖宗。不进不退有气死人。且道。毕竟如何履践。努力今生须了却。莫教永劫受沉沦。无门和尚恁^8□垂示老婆心切。差之毫厘天地悬隔。才恁^8□耶向。直是不恁^8□。诸人即今恁^8□耶不恁^8□趣向。谁是恁^8□人。那个是不恁^8□者。不作空有之会。不落语默之机。急看取。光阴可惜时不侍人。

与贺侍者

    看看自性天真佛见闻主。是什^8□物。超事绝理不滞空。问全体如何竖拂。还会个末后句^8□。若不曾会滴水难消。生死事大无常迅速。光阴可惜时不待人。

示哲臾舜监院

    大道悬脱出根尘。不在名相语句上。急须退步就己鉴破。来这里求法语底是什^8□物。直回光返照洞然明白。正恁^8□时。自己清净示身堂堂现成。而无非我处。名之道出身机。浅志□士。只认这般光影为实故。不得真正见解。不见道。出身犹应易。脱体道可难。且道。那个是脱体道路逢死蛇莫打杀。无底蓝子盛将归。是什^8□道理。道得也差过。道不得也差过。于此未彻滴水难消。假形生涯与大僧同利养。阎老子之铁棒。以甚免得。生死事大无常迅速。光阴可惜时不待人。

寄护国真长老

    学道别无用心。直须见穷自己本源。不拘文字。看看即今见闻主。是什^8□物。道得也差过。道不得也差过。必竟如何。白云蒸饭冬瓜咬铁。于此了毕。意句一齐透得矣。到直彻承当之时。理性玄妙眼中金屑。佛语祖语又是什^8□。热碗鸣声看经看教又是造业。求佛求法造地狱业作。在心则殃还在身。落无事人遇金锁难。向上机关道人心病谦下卑劣无绳自缚。认着法身弄光影汉。无得为得鬼家活计。作^8□生趣向得真正见解去。临济和尚云。四大色身不解说法听法。脾胃肝胆不解说法听法。虚空不解说法听法。什^8□解说法听法矣。不落此三不解。而直还己当命根。看破了忽然须活祖之种草。且道。即今雨滴风声什^8□所闻。既处丈夫形受大僧之利养。若此生不了滴水难消。争奈异日吞热铁丸。光阴可惜时不待人。

示禅徒

    看看自性天真道。见闻主是什^8□物。不心不佛不色空。问全体如何竖拂。只个竖起拂子底还会^8□。会是谁不会是谁。道得也三十棒。道不得也三十棒。作^8□生辩的。急退步就己看取着。若又终不了。向阎老子前有吞热铁丸日在。光阴可惜时不待人。

示秀山杰长老(住甲州国分寺)

    不是心不是佛不是物。不玄不妙不有不无。不非有非无。不自不他。不真不假。不神识一切音声何所听。临济和尚云。四大色身不解说法听法。脾胃肝胆不解说法听法。虚空不解说法听法。是什^8□解说法听法矣。漆桶误作古人话头去。个是吾家杀活剑。人人自手里看取。好个听法底。不触三不解。作^8□生只对。道得也差过。道不得也差过。只于心路绝知见忘处直参去。当下须大事了毕。从今日去至尽未来际。莫别求。且道。即今一切音声谁恁^8□听。才有义味生死之路头也。若又不彻证滴水难消。阎老子之铁棒。作^8□生兔得。光阴可惜时不待人。

与命监院

    不是心不是佛不是物。见闻主是什^8□。统作空有会失却本宗。作^8□生趣向得直彻去。自回光返照看破命根。方是活祖自己全体如大火聚。谁是看破者。若又落语默劈头打

示禅人

    觌面相逢渠是谁。道得也差过。道不得也差过。毕竟作^8□生。刹竿头上犊牛生子。

示禅者

    了即业障本来空。未了须还偿宿债。莫因循逐日。直下看取。见闻主是什^8□。于此彻悟佛祖向上关悉可透得。古人云。牛过窗棂尾巴为什^8□。过不得还会^8□。只个一句子。直彻者稀。而作情解者颇多。或曰。自己清净法身。亘古今该内外。或曰。透纲金鳞犹滞水。或曰。出身犹应易。脱体道可难。或曰。熟处难忘。或曰。悟了未忘悟证之迹。或曰。得也银山铁檗。或曰。此语曾无滋味。有什^8□悟处。或曰。色身是舍宅。眼耳鼻舌是窗棂。心性是水牯牛。悟了喻尾巴之过。或曰。一切之窠窟是窗棂。机离位喻尾巴之过。或曰。此一句子。只是为使学人起疑团方便也。还觉羞惭乎。恁^8□随语生解。类一狐疑了一狐疑。有什^8□限乎。若更如是。贩夫灶妇也皆须会禅道。一处透千处万处一时透得。方知。这般之义解汉。一句子也未透得。汝等还要实悟。以前所举知解为在胸中。直放舍而看。牛过窗棂。头角四蹄过了。尾巴为什^8□过不得。急须向理路绝心机忘而信也难通处直参。到如自断首讫时节。当始了毕。正恁^8□时。方知此事实非父母所生机知及处矣。祖关未彻。只是于自己无彻髓之分故也。诸人悉是祖师门下之客。儗形生涯与大僧同于利养。若未彻滴水难消。阎老子之铁棒。以什^8□免得。光阴可惜时不待人。

与禅人请警策
    
  听法底心孤危峭绝。不落色空直须了彻。未见性人业识难雪。生涯食轮当来热铁。

示禅客

    归根彻底莫随照。觉了法身宗未妙。道用熟木人点头。机离位石女大笑。

答弄上人

    芳札之旨委细令披阅候毕。抑承就闻音声底者见自心时。声与我齐打成分别音智力尽。忙然无可名闻道理。然此内有如是知者。又是何物。向难着处着眼做工夫。是欤不是欤。子细垂手预方便之语耳。别无方便。只单须看取闻自性。个是观世音菩萨。得圆通修行也。楞严经云。大众及阿难。旋汝倒闻机。反闻闻自性。性成无上道。圆通实如是。此是微尘佛一路涅槃门。过去诸如来。斯门已成就。现在诸菩萨。今各入圆明。未来修学人。当依如是法。我亦从中证。非唯观世音矣。只如是观察而觉了闻自性。直须与佛祖一如。临济和尚云。你欲得识祖佛^8□。只你面前听法底是。学人信不及。便向外驰求。设求得者。皆是文字胜相。终不得他活祖意。又曰。四大色身不解说法听法。脾胃肝胆不解说法听法。虚空不解说法听法。什^8□解说法听法。既虚空不解听法。莫作法身会。四大不解听法。莫作色身会。脾胃肝胆不解听法。莫作数缘合成力。又莫道不思议不思说。又莫道天然妙用以至名心名性名佛名祖名玄各妙名禅名教。或道向上向下。或道这边那边。当面错认定盘星。只个听法底者。佛祖之心印众生本源。教外别传不立文字之全体也。且道。即今什^8□所闻。修行人若谤解会若生退屈若存异计若好奇特。总是魔境也。粗闻。近比就好相止交众。入密室被作观行。当知个好相是诸佛示现。诸佛亦不在心外。只是当人之自己心佛。夙昔之愿力成就。时节之到来故。有如是奇瑞。若复执这般事再置胸襟。好事还成魔事。必当障道因缘。虽然自知凡所有相皆是虚妄。不拘得失等之诸相。而以悟为则。绵密被做工夫条最是幸甚。暂见自性人。各随分虽有见处。到大彻大悟者稀。只以小见为足。无尽底志故。冀不著有为。不执无为。固持戒律。深彻禅定。不滞理路言外荐得矣。见尽大地是自心。也犹滞半途。会物物当位即妙。也亦有未出窠窟处。只直当智尽功亡处。豁然了毕个听法底。百各法门无量妙义。只于一毫头上识得根源。切忌。自未了而依文解义。受拔舌业。不见道。依文解义。此人为三世诸佛冤。最宜思之。所以自古之先德。皆以悟为则。不拘文字。看看即今有声无声什^8□所闻。时时着眼。生死事大无常迅速。光阴可惜时不待人。

示本寿大师

    将纸来请语再三。我正贫道。而曾无半句可书。犹如入火中求冰雪。于是了得犹未快活。拟思量何劫悟矣。汝元来是火里冰。用言句作什^8□。虽然如是。若未彻证而随语生解者。有吃铁棒日在。那个是火里冰。急着眼看。

示用土大师

    看看即今两滴风声何所听。只个听法底。佛祖之心印也。非是机知之量处。透过临济三不解。而直须见彻。若终不了滴水难消。当来铁棒以什^8□免得。光阴可惜时不待人。

与一芳居士

    觌面相逢渠是谁。语也不是。默也不是。进则毒蛇横前。退则猛虎卧后。不进不退脚底劫火生。作^8□生用心。昨夜泥牛入海中去。载将无底船子来。圆明灵知有无外。语默动静是什^8□物。

答大江洒扫大海道广

    如来书问意。僧问赵州。狗子还有佛性也无。州云无。大惠禅师云。但只如此看。又云。向意根下无思量卜度也。又佛眼禅师示个无字语云。正提撕时不得起疑。不得作有无之无也。二大老恁^8□指示之。近来天目中峰和尚云。赵州因甚道个无字。如此着语杷也。诸老指出学者之语似多差思异疑不疑是同是别。如何提斯去也。切冀垂慈子细说破之至扣。

    僧问。狗子还有佛性也无。赵州云无。宛似取金刚王宝剑拶着人之命根相似。若逢于个剑刃上啐地破地碎底者。大惠何下注脚乎。只看人之不会赵州之本意而错作情解云。但只如此看。又云。向意根下无思量卜度也。
    佛眼禅师示个无字云。正提撕时不得起疑。又是要人言下直悟去。又云。不得作有无之无。赵州既道无。眼禅师因甚恁^8□道乎。以是可知。此事不在文字语句上。故中峰和尚云知。赵州因甚道个无字。全不是道起疑。只是要教人参得赵州之本意。此故曰。赵州因甚道个无字。只恁^8□提撕好。且道。赵州答曰无。是甚^8□道理。若直得意忘言者。方知。赵州大惠佛眼中峰以至诸大老指示处。曾无两口。若只跋诸踪要见古人。一狐疑了一狐疑。有什^8□了期也。
    大惠禅师曰。狗子还有佛性也无。州云无。此一字子。乃是摧许多恶知恶觉底器伏。不得作有无会。不得作道理会。不得向意根下思量卜度。不得向扬眉瞬目处ＤＤ根。不得向语路上作活计。不得扬在无事甲里。不得向举起处承当。不得向文字中引证。但向十二时中四威仪内时时提撕。时时举觉。狗子还有佛性也无。云无。不离日用试如此做工夫看。月十日便自见得也。大惠之个注脚老婆心切。虽然甚微细瘥病。不假驴驮药。争如中峰和尚曰赵州因甚道个无字。大惠又云。个无字在人人手里。既是在手里。谁错向文字中求引证乎。佛祖之指示处。虽随机纵横。穷其至要无出直指人心见性成佛之八字。百丈云。一切语言宛转皆归自己矣。恁^8□见得宜看教。若未然依文解义。为三世诸佛冤。古今之诸大老。必虽人人不提撕个无字。一人无不会之。只是见性通达故也。狗子还有佛性也无。州云无。狗子佛性且置。那个是诸人佛性。先于此省悟去。唯非个狗子无佛性话。百千法门无量妙义。于自己方寸识得根源。何处有不会底话头而已。
    然近代无面目之老汉。不能见机作。有来求者。例只号公案。妄与一句语。瞎却学者之自己天真正眼。不然亦认定盘星曰。公案提撕。初机后学痴钝者修行谤毁宗师下钩底之手段。都卢是二。但错因兹教外别传真宗逐日浇漓。只是自无悟证分。以学解知解而辩佛法故。可不慎乎。所以达磨大师云。不见性人妄称是佛。此等众生大罪人。谁他一切众生令入魔界。若不见性。说得十二部经教尽是魔说。历代祖皆直指人心学者见性成佛觌面提持。不涉他途。不倚语句。虽然如是。今时学者行道者少。义解者多。其间有直见直语而当下忘所知。绝渗漏者不劳锻炼。若或虽有些子之转处。有认照照灵灵空空寂寂精明湛不摇等之光影。用自称我见性透彻无疑。空腹高心而拨无因果。增憍慢长地狱业者。善知识垂慈。为之当机。有拔钉抽楔底之手段。令彼与本分草料或看话头。此故古人云。未得底人参句不如参竟。已得底人参意不如参句。大惠云。此无字乃是摧许多恶知恶觉底器仗。然为未起些子见解人。与个话头。可摧何知觉乎。宛如令无病人加针艾相似。当人若有见性悟道分。直相逢明眼人可令决邪正。然后佛祖与我知音不知音。试须见古人话头。意句透彻一如归家稳坐。夫若未然光阴可惜时不待人。纵学虽穷玄辩竭枢机。到眼光落地之时。堪作什^8□用。只切急入下一切。看佛祖之言教如生窗家。而更还自己方寸直下看取见闻觉知之本源灵觉之自性。临济和尚云。四大色身不解说法听法。脾胃肝胆不解说法听法。虚空不解说法听法。是什^8□解说法听法底者。此是人人本分。只须如是信如是疑如是做工夫。若又例作心性会。作有无会。作玄妙会。作公案会。作他人之言句看。徒贪见天上月。失却掌中珠。仰时时雨滴风声鸦鸣鹊噪。那个是恁^8□听底者。道得也阻隔。道不得也阻隔。作^8□生通不犯。以心肯以知投底。不是真正见解。只是魔外窟宅也。直须向心路绝知见忘争奈不得处抖擞精神就己勘破去。如自断首坐断命根绝后再苏。正如了毕。机轮瞥转处虚空百杂碎。彻卞通上。金毛狮子假使恁^8□。机不离位堕在毒海。向上一路作^8□生履践。铁树花开须弥点头。正恁^8□时谁是知音。和泥合水舌头无骨。当空霹雳掩耳。难谐狗子还有佛性也无。州云无。
    大江洒扫大海广公。遥凌山川赉书殷勤咨询。不识字之贫道。虽力量微。依难默止打恁^8□葛藤。只愿端的言外荐得。至祷至祷。

答希幸居士

    学道非别用处。只为截断生死根源。截断生死。只为免三涂地狱苦也。要免三涂苦。自须看破精魂而了毕直心。若不知精魂与直心之差异。修行恐入邪路。认鱼目为真珠。认贼为子。精魂者何乎。我人众生寿者等之诸相也。个是诸人之无始业障。轮回生死唯依这个相续。若非见性之人。自知之最难。学人初修行时。思量分别等之妄情暂止。胸中洞然明白。而如一月照十方时节发生底之照照灵灵孤俊脱然机识是也。这个之显发时自谓。我今心花发明。此人空腹高心。而拨无因果骂佛祖瞒众生。智辩纵横无碍憍慢甚道。我无知音。孤吟月花啸山水。错将谓。会禅悟道。而游戏向上一路。个是随照失宗者也。佛祖名之为邪魔外道见。正是认贼为子。而破家者也。若此情见。今生终不忘者。失却正法缘。他时异日。必须向阎老子前吞热铁丸。古人云。归根得肯随照失宗矣。直心者何乎。佛祖之命脉众生之本源也。了毕此心。则业识顿荡尽脱体道圆成。是为见性成佛。还要会直心乎。不是心不是佛不是物。呼唤应诺是什^8□。若犹未了伏听处分。庞居士问马祖。不与万法为侣。是什^8□人。祖云。待你一口吸尽西江水向汝道。居士便豁然大悟焉。诸人还会此语。或错道。一口吸尽西江水者。一念悟时。一切妄情灭尽是也或云。元是无道理。信口道着。或云。只是为令学者起疑团方便。或有趋理路弄光影汉道。尽大地是自己故。一切山河海水在我口里。或道。不与万法为侣人者。最上根格外机故。一口可吸尽西江水。所以马祖如此答。若作恁^8□解会。古人是道出佛身血。离却这般道理。而急着眼看。毕竟如何。透得一处千处万处须一时透。唯不知佛祖之话头。不了直心故。作^8□生趣向得直彻去。临济和尚云。四大色身不解说法听法。脾胃肝胆不解说法听法。虚空不解说法听法。什^8□解说法听法。只于此当见穷诸人十二时中。闻一切音声底物正是什^8□。放舍看经看教以至一切世出世间善恶诸行。而不触着色空肝胆等之三不解。直下见彻者。了毕于大事。生死事大无常迅速。光阴可惜时不待人。以是先德不费于寸阴。坐忘于寝食。坐破或七个或十三个蒲团。而见穷自性。若除非时节到来人。于一言下顿悟。纵恶业深重者。一念发心如是绵密。必须坐断精魂悟了直心。而承大善知识之证明。泛慈舟于愿海。接迷流于禅河。最思之至祷至祷。

答土肥真顺居士

    承虽多在工夫中未得力。以是为叹耳。此叹最省年要也。佛祖之心印历历现成。而虽不覆藏。众生颠倒迷己逐物。那个是在工夫中底者。谁是未得力底者。只就己见穷自性。截断生死之流。脱出凡圣之窟。而令成佛作祖去。生死流者。心意识情是。凡圣窟者。迷悟二境是迷悟凡圣一顿打破时。自己全体又如何。烂冬瓜咬生铁。须弥山舞半天矣。
    工夫中若杂念起不可厌之。亦不可爱之。譬如钻火者之不厌烟起亦不爱。而只直于期正火现外不涉余缘焉。信十分则疑十分。疑十分则悟十分。信者信个什^8□。当信心外无佛。不悟心佛者。三涂之苦趣。曾无自免期。疑者疑个什^8□。见闻主是什^8□物。疑情始开时。于发底见处。有这边那边之差异。这边者。心里洞然明白。内外一空个是法身出头之时节也。古人云。出身犹可易。脱体道应难。不遇作家善知识。修行人十之八九认此光影为实故。不明脱体道。自空腹高心。拨无因果。而沉溺生死海里。那边者脱体道是。看破这边之窟。吐却佛味祖味。超越世出世间。正始恰好。恁^8□了毕者。岂唯洞明自己。悟证佛祖向上言句乎。历缘对境。祸福之际无我相无人情。而不可管毁誉。正恁^8□人。生死涅槃终不相关。七通八达得大自在。直要如此了毕。看看即今闻一切音声底物正是什^8□。不是心不是佛不是物。唤什^8□为这边。唤什^8□为那边。个是观音入理门。诸佛之称叹处也。楞严会上观世音菩萨。呈世尊云。由我不自观音以观观者。令彼十方苦恼众生。观其音声即是解脱入此门来莫存知解。或解色身之闻。或会自己清净法身之闻。当面差过。既不依空有二边。更无出气处。只向心路绝机识尽知见忘。争奈不得处看取着。于此彻悟。意句俱透得。而方知。先所谓道烂冬瓜咬生铁。须弥山舞半天。以至一切公案。一句也不可有疑。名之道透关眼。个是众生本分大智诸佛正法眼藏也。谁错心外求法。贪著文字胜相。所以祖师云。求佛求法。即是造地狱业。求菩萨亦是造业。看经看教亦是造业。以是佛佛祖祖。只直指人心令人见性成佛。外终无一法与人。如斯说话也眼里尘沙。只时时作临命终时思。急着眼看。一切时中入肺肝音声何所听。生死事大无常迅速。光阴可惜时不待人。至祷至祷。

答居士将书呈见

    啸华月鬼家活计。不如归根绝见妄。看看庞老彻底机。十解油麻摊树上。

示诸禅者

    非有非无。非非有非非无。即今见闻主是何物。直放下一切。而急着眼看。若实不了毕。永劫受三涂地狱苦。

法语终
偈颂
投机

    六窗拶开一轮寒。云树还责眼中屑。当下击碎手里珠。从他黄金成顽铁。
转机
    明月照银楼。好境不出阃。金佛遇涂炭。恶事万里奔。
和寄长福长老
    大海须弥不足比。道深幽月智难穷。要亲切走过常格。尘刹慈心非祖风。
和韵
    水漫漫兮山重重。直下相呈人没穷。黄头碧眼不争奈。古今毒燎在其中。
主人公和天明和尚韵
    自己方寸主人公。向上全机在体中。佛祖逢渠忘伎俩。金刚毒燎焰无穷。
和韵目传灯录
    传灯焰上无生佛。真性独辉万古通。千七百话教孰看。吹毛出合划斩空。
和孚知客韵
    春夏去秋各又至。曾无处隐本来心。错求指南将言语。穿凿不知脚下针。
同新年偈
    除夜更穷春气通。祖庭雪灭发南宗。自家始得活种草。因忆钓龙古岸翁。
师夜话次因除夜呈半偈语众曰。请知见解会之外续之曰
    除夜三更腊已去。新年未到何时节。
和寄竹岩贞知藏
    一月千江分未分。彼中谁辨后兼先。明明道友真消息。游海底深闻杜鹃。
和韵对道禅客
    祖佛从来行一路。有言无语共非遇。才存知解脚根锁。石女木人曾未歌。
和题剑刃上事
    人人尽崄绝有宗。灵知不立圣凡功。万里霜新无寸草。一段寒光谁得穷。
和句题
    反覆看渠渠是谁。热铁^8□汤肚里啄。通身悲恼终难廋。海头黑兮藏头曰。
和寄竹岩逢贼
    堪欢喜闻逢恶贼。得尤难十分贫穷。若能重蹈倒空屋。千圣皆来立下风。
因雪千山话二首
    孤峰不白千山雪。万仞悬崖通路绝。八面清风寒杀人。刹剑全体是镔铁。
    千山万岳雪堆堆。孤峰为什^8□不白。宾主偏正落格量。直参则铁树花拆。
到甲州下部温泉次作三颂
    温泉从来冷水作。垂迹本光无可取。非佛非神非色空。会渠谁受三热苦
    略彴截流接往来。温泉应病令人安。执此权门莫忘本。看三热内一灵寒。
    弥陀药师观世音。三性一如神力妙。寒岩喷气生温泉。直吞却死汉活笑。
心光庵主号月岳
    光摄众星一轮奇。阴盖千峰势无徙。照体合全机现成。天地间金毛狮子。
理照士女号无底
    自从直坐断要津。得失是非俱休竭。任陀万般邪境来。仿佛红炉焰上雪。
    从奥州僧来请庵号。师因书香石之二字与之。闻人讪之道斯号更无道理即作一偈送之。
    无类禅庵香石号。铁牛哮吼木马闻。漆桶不会格外机。要且人来直一问。
    僧问云门。不起一念还有过也无门云须弥山。
    不起一念有咎否。云门答曰须弥山。下金锤击碎瓦砾。义者难通铁壁关。
诫小师饭酒
    酒是起罪因缘也。纵丧身命才沾舌。不可称贫老儿孙。恐替衣钵吞热铁。
和寄杰长老来雪中
    凌深雪来诚志幽。说玄谈妙不胜酬。争如雨口无一舌。学海波澜须直休。
和山知藏韵
    荒田疏寞无人耘。麦角离离荆^8□鲜。这里有谁得下手。拟呈镰辜负南泉。
翠岩眉毛话
    看翠岩有眉毛^8□。癞儿引得多少伴。四个开口一舌无。堪笑六根不具汉。
无相
    超凡出圣贤。全体露机先。大洋藏火里。须弥舞半天。
固山
    撑天□地嶷然露。历劫不动势如故。全体似铁叵风通。甚孤绝更无回互。
和韵
    玲珑八面卓然崄。来者例生兹解攀。向岳山程谁摸索。推轮尖粟^8□蓬团。
真赞
天目中峰和尚草座
    高峰颖苗还辊草里。崄峻机忘阶前如市。
印写地藏
    六环孤锡□天地。一颗明珠眼目新。异类中行落草汉。又斯纸上现全身。密见穷于彼归处。便诸人本命元辰。起居动静得他力。千户万门月一轮。
达磨祖师
    穿凿甚利老古锥。直指人心不攀牒。慈风动地劫外春。枯木放花开五叶。
    直指人心和泥汉。九年面壁磨不雪。终遗只履显戒身。累及儿孙罪未灭。
禅人写真请赞
道书记通方请
    禅道佛法不别举扬。运手动足以非思量。云起雨下自家通方。心外无事逆顺何妨。
诸禅人请
    非凡非圣一法不修。本有妙用天真风流。
    不是心不佛不物。黄头老汉说如哑。碧眼胡僧见吾耶。还作无会劈背打。
    咄个贫穷老古锥。屋里粉无可聚蝇。还更夺却饥人食。寒朝薪尽爇冰凌。
    难述吾真毒药甚。直看取佛祖失命。人人知被穿肺肝。个个了本来无生。
    云树阴中一种草。盐山峰下累千众。咄哉此汉不获已。争如默声尘刹通。
    画不成拂亦不散。这个见知宗未妙。格外玄机共孰通。笔头汉子解微笑。

盐山拔队和尚语录卷第五
_


盐山拔队和尚语录卷第六

          

    问答  垂示 
    遗诫  行录

    师一日升座次。有僧出问云。如何是诸佛出身处。师云。青山巍巍白云依依。僧问。如何是衲僧本分事。师曰。早朝粥斋时饭。僧问。不问出身。如何是脱体道。师曰。金牛昨夜遭涂炭。直至如今不见踪。僧问。万法归一。一归什^8□处。师曰。三寸长千尺短。进云。学人不会此语。和尚意志作^8□生。师曰。吃茶去。僧问。末后一句始至牢关。如何是末后一句。师曰。闻取声前着。僧问。把断要津不通凡圣时如何。师曰。天上人间一家风。僧便礼拜。师曰。汝如何会。僧曰。吹灭残灯了十方明。师曰。恁^8□时节令谁会。僧拟议。师即喝。僧便休僧问。作^8□生是空劫已前。师曰。即今。进云。如何是即今。师曰。并却口着。僧问。如何是心佛。师曰。别勿觅。僧问。藤枯树时作^8□生。师曰。天上天下唯我独尊。僧问。作^8□生是赵州无。师曰。道着丧身失命。僧曰。拈起须弥槌打破虚空鼓。不审什^8□人打得。师曰。好个入路。进云。意旨如何。师曰。更参三十年。僧曰。百千法门无量妙义。即今归某甲当体。嗟苍天苍天是也无。师曰。老僧今日困而忘恁^8□事。此僧不会。师还问曰。人死而不吊时作^8□生。僧云。噫苍天苍天。师曰。三十棒僧问。离言句思量尽时作^8□生。师曰。十斛油麻摊树上。
    僧问。如何是佛法大意。师曰。寸长尺短。僧问。进迷理退失宗。不进不退有气死人。于此如何着当如何承当。师曰。快便难遇。有僧参人事了。倚坐起坐具。师便扇子而置坐上。僧便立拟礼拜。师不许。僧便去僧问。如何是道。师曰。从什^8□处来。僧云。从奥州来。师曰。什^8□处透来。僧无语。师曰。钝汉。又云。行也凭渠。言语也凭渠。见闻也凭渠。上坐之日用为什^8□不识。僧便休去。
    僧问。作^8□生是教外别传。师曰。答在问处。僧便喝。师云。此是教外别传。僧云。此是教。师曰。你无绳自缚。还知喝底^8□。僧云。请师直示。师良久。僧拟议。师云。何闻迟。僧云。某甲闻得。师云。作^8□生闻得。僧亦拟议。师云。个虚头汉。僧问。离四句绝百非。请和尚一句。师作一圆相。僧云。犹是弄精魂汉。师即抑下云。 迓郎当汉恁^8□行脚有什^8□了期。僧便低头僧问。从来共住而不知名。和尚作^8□生。师云。我也不知。进云。和尚还不知。是什^8□道理。师云。汝道不知有道理。我道不知无道理。僧问。心生亘六根。心灭时作^8□生。师曰。亘六根。进云。是什^8□师云。遍界曾不藏。僧拟议。师曰。是什^8□。僧亦拟议而拟开口。师云。不是不是。僧休去。僧问。欲知自心弥忘然时作^8□生趣向。师云。主山高案山低僧问。即今上人性在什^8□处。师良久云。会耶。僧云。不会。师云。何自颠倒。进云。请和尚慈悲。师云。奥州驹镇州弓。
    僧问。向上一路千圣不传。如何是向上一路。师云。既恁^8□来。僧问。一切语言是练择。如何是不练择处。师云。今日十五。进云。是什^8□时节。师云。珍重僧问。四大分散时作^8□生。师云。圆陀陀孤迥迥。僧问。南山狮子入北山窟时作^8□生。师云。师看僧来云。渠是谁。僧云。虚空同体而不争奈。师云。悟不争奈欤。未悟不争奈欤。僧云。未明。慈悲垂一句。师云。南山云起北山雨下。僧云。不领话。师云。还较些子。僧问。释迦弥勒他奴。他是谁。师曰。你无佛性。火里有冰。进云。为什^8□无佛性。师云。急着眼看。进云。作^8□生用心。师云。无佛性火里有冰。僧问。出身犹易。脱体道应难。如何是脱体道。师云。万里一条铁僧问。如何是即心即佛。师云。穿凿第二人可始得。僧问。一物不将来时如何。师云。万物历然。僧问。脱体无依时作^8□生。师曰。藏去火焰里。僧问。不亘语默离微时作^8□生。师曰。铁锯舞三台。僧问。被犯妄想时如何。师曰。腊月富士顶上何人被寒杀师看僧来曰。不问我人。谁是真实主。僧无对。僧问。安居争奈用心。师云。一念不生前微际断。又云。谁是这里人。僧无语。僧问。进则毒蛇横前。坐则会底劫火生。正恁^8□时作^8□生行履。师曰。银碗里盛雪。
    僧问。如何是佛法大意。师良久。僧不会。僧问。和尚今日以何为人。师曰。眉毛在眼上僧问。这个是坐具。请师此上一句。师便起入方丈破合门。僧问。万机休罢时如何。师曰。日面佛月面佛。僧问。作^8□生是听法底。师曰。藏你无伎俩。僧问。老鼠入牛角时如何。师曰。真金失色瓦砾生光。僧问。全体不知唤作什^8□师曰。墙壁瓦砾本来面目。僧问。百尺竿头进一步时如何。师曰。百杂碎。僧问。全是全不是时如何。师曰。主山高案山低。僧问。虽于相对处明未知名。师曰。你名我知。进云。请和尚唤名。师曰。修唎修唎摩诃修唎修修唎娑婆诃。僧不会。僧问。如何是一念透脱处。师云。寸长尺短。僧问。蓦拶相逢渠是谁。师云。八角磨盘走空里。僧问。藤枯树倒时如何。师云。天然天然。僧问。张公吃酒李公醉意旨如何。师云。即心即佛。有一僧来便云。某甲参。师云。红炉焰上争容雪。僧问。大悲千手眼。那个是正眼。师举起团扇。僧问。如何是直之直。师云。你被吞却。僧问。狗子还有佛性也无。师云。狗子有佛性。你无佛性。僧问。参即轮回。师曰。不参失却如何用心。僧无语。
    一僧出众云直。师云曲。僧云直。师云曲。僧问。远来为亲近和尚。请师一句。师曰。来于此多少日。僧云。一昨日。师曰。两日那。僧云。和尚莫瞒人好。师云。钝汉。僧问。不问殿里底。如何是佛。师云。不丈六僧问。恁^8□来时如何。师曰。不恁^8□。僧问。万象之中独露身。师云。犹是弄精魂汉。僧问。出身独易。脱体道应难。如何是脱体道。师曰。不居孤明历历里。僧问。相对时如何。师曰。背也。僧问。知生不知。如何是知。师曰。不知生知。僧问。如何是剑刃上一句。师曰露。僧问。如何是佛法大意。师曰。不覆藏。僧问。看心是古佛不去不来。师曰。古佛无心。僧问。如何是佛法的的大意。师良久。僧问。如何是直。师曰。一字不说。僧问。藤枯树倒时作^8□生。师曰。昨日大风吹。僧问。不争奈时作^8□生。师举扇子曰。见闻自在也。僧问。如何是佛祖不传妙。师曰。你恁^8□来也。僧问。某甲初心。请师与公案。师云。你担须弥来与我。我你公案与。僧问。知不知非道。如何是道。师曰。知不知非道。僧问。空手来时作^8□生。师曰。取锄头。僧问。某甲初心。请师指示一句。师云。你闻一句。僧应诺。师云。为你了也。僧问。从上诸圣不说底法在耶。师云有。进云。如何是不说底法。师曰。你是客僧。僧问。作^8□生是直。师云。道不直底来看。僧无语。僧举起坐具问云。此外别有事也无。师云有。进云。如何是别事。师云。袈裟袜子。僧问。随时作主时如何。师云。随时终不作主。僧问。目前无法意在目前。师云。这个是夹山未彻时语。进云。如何是大悟。师曰。目前无法意在目前。僧问。知不知非道。如何是道。师云。知不知是道。僧问。祖师西来而说底法耶。师云有。进云。既道一字不说^8□。师曰。说一字不说。僧云。说底法邪耶正耶。师曰。一字不说。进云。如何是一字不说。师曰露。僧问。如何是第一句。师曰。燕子未鸣。僧问。本分心为什^8□悟道。师曰。佛法不现前。不得成佛道。有僧来云。雪千山话着语以白纸呈师。师未看毕便裂。僧云。学人所罪。师云谁。僧问。到琉璃殿上扑倒粉碎。此意如何。师曰。显显露露。进云。不问琉璃殿上。师曰。破破显显。僧问。死却活祖等有一句耶。师曰有。进云。如何是一句。师云。今朝风殊凉。僧问。大用现前不存轨则时如何。师曰。好个时节那个是上坐自己。僧无语。僧问。不离四句不绝百非时作^8□生。师曰。王登宝殿野老讴歌。僧问。世界恁^8□热向什^8□处回避。师曰。此热中有谁。僧问。赵州不居明白里。向什^8□处居。师曰。东西南北归去来。僧问。如何是佛法的的大意。师曰。此庵中无杂具。僧问。通身无影像时如何。师曰。打破通身可始得。僧忽来问云。不争奈。师曰。我也不争奈。僧无语。师曰。似我不争奈作^8□生。是今日事。僧无语。僧问。一灵真性不假胞胎时如何。师曰。你还而百年后来向你道。僧问。家不破人不亡时如何。师曰。安闲时节。僧问。古镜未磨时如何。师良久云。见^8□。僧无语。僧天炼来问曰。万机休罢时如何。师曰。你是天练僧问。不立一尘时如何。师曰。上是天。下是地。僧问。如何是佛法的的大意。师曰。我也不知。进云。为什^8□不知。师曰。破颜微笑。僧问。家不破人不亡时如何。师曰。即心即佛。僧问。外不亘诸缘。内不住根本时如何。师曰。天上草地下星。僧问。临济二首座同时下喝。济云。宾主历然。未审那个是宾那个是主。师曰。六六三十六。僧问。如何是清净心。师曰。看取粪块堆上着。僧问。和尚为某甲道一句。师良久。僧问。心空及第归时如何。师曰。紫罗帐里破草鞋。僧问。如何是觌面一句。师云。黑漆桶里乌抱子。僧问。如何是直到一句。师曰。你未问。僧问。释迦弥勒他奴。他是谁。师曰。刹竿头上老牸牛。僧问。道也不是。不道也不是。作^8□生直示。师曰。道也不是。不道也不是。僧问。渠无名争奈唤得。师曰。八角磨盘空里走。僧问。如何是直。师高声应诺两度。僧问。赵州不居明白里意旨如何。师曰。金牛昨夜遭涂炭直至如今不见踪。僧问。到而不到时如何。师曰。途中客。僧问。声色妙不离彼见闻。如何是妙。师作咳一声。进云。者是寻常。师曰。你知寻常不知妙。僧问。四面无门时如何。师曰。露堂堂。僧问。已事未明。请师一句。师曰。主山老婆禅。僧问。如何是佛法的的大意。师曰。恁^8□。又云。作^8□生是学人疑处。僧云。不知。师曰。三十棒。僧问。道达磨不来东土。二祖不往西天意旨如何。师曰。少林有只履。僧问。学人持一箭来时作^8□生。师曰。早已不中。进云。因甚^8□不中。师云。持来故。僧问。恁^8□来礼三拜时如何。师曰。鉴在机先一句僧便喝。师曰。这个是机。僧云。某甲恁^8□请师一句。师以扇子打板一下。僧云。是何道理。师曰。你问恁^8□。僧问。作^8□生是吹毛剑。师良久。僧问。牛过窗棂尾巴为什^8□不出。师云。白日当午。进云。两重公案。师曰。急着眼看。僧问。如何是异中异。师曰。眼而来足而看。僧问。尽大地是吹毛剑。什^8□处安心立命。师曰出。僧问。某甲离一物相。不争奈时如何。师举扇子云。你与之。你如何可受。僧云。某甲给取。师便大抑下之。僧问。家破人亡时如何。师熟视作嗔势高声云。是谁。僧便变色。师云。什^8□处人亡处。僧便低头。僧问。知不知非道。如何是道。师曰。恁^8□问。僧问。某甲初心。请与公案。师指瓶里藤花云。为什^8□唤渠道藤乎。僧问。南山云起北山雨下时如何。师曰。用意蓑笠着。僧拍掌再三。师云。我无一文钱而不与你。僧问。佛语祖第二头。如何是第一句。师云。三十棒。僧问。万象之中藏身时如何。师云。露堂堂。僧问。出于群象不居声色时作^8□生。师云。谁三昧。僧问。如何是奇特事。师云。诸人来问我。僧问。和尚与某甲相去多少。师云。座既隔三尺那。僧问。心路绝时如何。师云。全机现成。又云。如何是全机。僧无语。僧问。一个□杖以何为识得。师云。长七尺。进云。不问这个□杖。师云。问那个□杖。僧无语。有一尼问云。一念不生全机现成。师云。全机现什^8□处。尼云。万里无云处。师云。看者是谁。尼云。不知名。师云。弄光影汉。僧问。如何是宗师一句。师云。牛过窗棂尾巴为什^8□不出。僧问。葵花向日柳絮随风时作^8□生。师曰。昨日今日。进云。意旨未明。师云。葵花向日柳絮随风。僧便去。僧问。树凋叶落时作^8□生。师云。待十月来。僧问。上无攀仰下绝已躬时如何。师云。须弥山。解夏日僧问。万法归一。一归什^8□处。师云。今日结夏。僧忽来云。今日只今。师曰。只今不可得。又云。道不可得下得只^8□意旨如何。僧无语。僧问。万机绝时如何。师云。逢茶吃茶逢饭吃饭。僧问。临江无桥时如何。师云。超了也。僧问。古镜未磨时作^8□生。师云。暗昏昏。进云。磨后作^8□生。师云。暗昏昏。进云。毕竟如何。师良久。僧作肯势。僧问。相逢不相识时如何。师云。石虎对泥牛。僧问。如何是道人家风。师云。寂寥淡薄全无伎俩。僧问。如何是佛法的的大意。师云。夕阳在西。僧问。如何是是佛法的的大意。师云。要你打无竹篦。僧问。非有非无是何物。师云。你居各庵那。僧作肯势。师云。是何物。僧问。如何是本来面目。师云。问者不亲。僧问。诸恶莫作众善奉行时如何。师云。如何是众善。僧展开两手。师云。渠是谁。僧问。不涉作用时作^8□生。师云。灵木鸟不栖。僧问。离有无两边不争奈时如何。师举起团扇云。有这个在。进云。这个是团扇。师曰。看者是谁。师坐次僧来便曰。相见了也。师云。去去。僧问。如何是佛法大意。师便举起扇子。进云。道什^8□。师云。更参三十年。僧问。猛将下必有勇夫。如何是是和尚勇夫。师云。不离左右。僧问。心路绝时如何。师云。佛眼视不见。
    师升座次一僧出众问曰。不求真不除妄想时如何。师举起机案曰。会^8□。僧无语。师曰。更参三十年。
    师因谈楞严至二十五圆通中观音圆通经云。妙音观世音。师着语云。隐显更无祖隔。师举示众云。金牛和尚每至斋时。自将饭桶。于僧堂前作舞呵呵大笑云。菩萨子吃饭来。雪窦颂此话曰。白云影里笑呵呵。师着语曰。曲不藏直两手持来付与他。师着语云。面皮厚三寸。
    师语话次云。罗汉琛禅师问法眼曰。上坐寻常说三界唯心。乃指庭下石曰。此石在心内在心外。眼曰。在心内。琛笑曰。行脚人着来甚来由案块石在心头耶。眼无对。师曰。诸人至此如何酬对。众人下语。师不肯之。自代曰。请和尚为某甲除。
    师冬安居末谓众云。一夏曾为诸人说话。只今诸人听底物是什^8□。若作观音圆通。若作临济听法底。亦作余示处皆误也。即今恁^8□听底物是什^8□。诸人若不道着。直须返草鞋钱浆水钱一期间悉受用底之价。若不返劈脊即与铁棒。诸人无语。
    师又云。不明此一句者。命终必成马衔铁。成牛被透縻。一期间汝等卖知识行脚。若无入头处虚过一生矣。急须明听法底者。若能明之。山僧为诸人证明矣。时一僧出众问直。师因谓众云。直事事皆直。虽然被碍自己方寸精魂。自不知尽大地草木山河皆是佛法。非唯你自己方寸干佛法。诸人言。佛法在人人自己方寸。我即不然。被诸人碍方寸竟魔故。自己即非法。须打破方寸贼始得。所以古人云。将心用心。岂非大错矣。
    师示众云。欲尽凡情。须念念看自性。见自性则烦恼自尽矣。汝等诸人。若能见性透达。犹如初生孩儿。已出胞胎后。渐经年月得生长。举手动足百种所作。然不假父母之力而已。
    师一日示众云。举云门垂语云。药病相治尽大地是药。那个是自己。师云。释迦老子并历代祖师说。是说非说心说性说禅说道。以至一切语言皆是应病药矣。诸人且道。那个是自己焉。佛法难遇。今既遇。人身难受。今已受。只放下一切看。山僧恁^8□说。诸人恁^8□以闻。且道。毕竟是何物。

遗诫

    于当庵不可入酒一滴。设虽为良药。以酒类不可吃。虽他门为挂塔僧间不可饮酒。无伴而不可出门外。设虽为罗斋乞食。不可许无伴。虽小刀不可有所持。况于自余武具哉。于众僧内衣不可付纹服虽沙喝不可画。团扇但于寻常扇子不及禁。于庵中不可置俗典诗书一字一点。况学之者哉。挂人间丛林僧不可请主人。设虽黑癞白不交众。具不思议病坚守禁戒。道行实头可请之。于庵中不可许致利钱一卖买。于门前在家不可许沽酒五辛。放下一切不可致交。于人间俗心甚于众中有成障者。大众同心便可摈之。于三时勤者。略二时可早晨计。于庵中坚可禁高声多言。或不可作吟声。于无伴比丘尼者不可入门中。于厨中不可使女人。于寮舍不可飨比丘尼。若有志事于方丈客殿许之。纵昏钟鸣后不可入女人。于当庵门前不可许立比丘尼。庵不可食诸茸。不可无暂暇出门外。向宦家致诉讼致贿赂。属他致诸追从莫失出家本意。于当庵设虽众数百人。若于付寺号。若成诸山辈者。不可为吾儿孙。于作菜园并致世事不分知事。头首一众报普请平等可务之。虽为时住持不可有别食。但或依老病或凭禁物不可妨之。若有斑子两斑等可知余在日。若不然堂里出入可乱故。于当庵僧或持数珠或学问为宗。缺行道者便可摈之。斋时已后不可取筋。设虽依普请有续气莫取筋。但除病者。于余儿孙或以医道立身。或不可作外道不乘阴阳术。虽末庵不可作猿乐管弦歌连歌等事。于当庵僧者。毕竟于近处比丘尼庵。虽法眷俗缘不可有夜宿。为儿孙僧尼者。于后代可如当会下本庵法样。若处处有末庵向岳庵为本庵。如在日坚可守规矩。已后若有实参法嗣。于余遗迹依彼成败可住。不可许看经看教。诸有相行广学。只生死为念。以坐禅为行。深惜光阴。时不待人。若于此内一事而背有徒众者。不可为余儿孙。设虽末庵即时可摈之。

行录

    师讳得胜号拔队。相州中村县人也。俗姓藤氏。母娠梦。鬼子生而怒欲凭母。母不堪怖畏。而高声叫实生声。父闻之问什^8□。母即语梦中事。然后不久既产。以梦中之怖畏心未忘。舍之荒野。从女密取之归告父母。父母喜而命彼从女令养育。心机极英异也。师四岁时丧父。因第三年忌祭备供具。师问僧。是为谁乎。僧曰。为你严父。师曰。父既丧而无形。云何来吃之。僧曰。虽现身丧。灵魂来可受之。师自疑之。灵魂实有之。只今可在此身中。抑彼灵魂是什^8□形。欲分明知之。而还自己方寸自深疑之。而未问人。渐随经年疑情弥切也。常夜中因睡眠觉。而见屋里光明满室。如有灯烛。良久暗如元。如是四五回也。至八九岁时。怖三涂地狱苦患。心急而今直如临火坑。不觉常泪落而切。疑于来生或受苦乐或可成佛。灵魂是什^8□物。又又即今如是见闻觉知。是什^8□物。如是起疑团。而忘身安坐时节。胸中洞然明白。此时方知。本来无生而无可灵魂之看取。独自笑身心轻安也。然后以见处问僧俗。无能辨之者。自谓。吾于法无疑。其后因读俗书。见心是主身是客语。重有疑心。既主何更无乎。身外曾虽无一物。既恁^8□见闻。正是人也。此疑虽未明。渐随长而被碍世间之名利才艺之望。工夫不一片。或人曰。你伶俐。何不学问乎。师曰。若实伶俐可学解脱法。曷徒学闲文字哉。往同国治福寺。受业应衡禅师。交世间暇弄弓箭中。或在战场猎渔间。也作工夫。志依无间断。虽有少转机数十度。大事未了毕。只了了而滞在解之会问。俄叹曰。人命如霜露。不可凭来朝。空有诸见亦非正悟。业识难忘。生死事大何缓缓乎。岁至二十九正月十七日。落发而未能披缁。不习出家威仪体裁。不诵经咒。亦不修一法一行。到处闲坐暂忘饥寒。不觉风雨之犯。当时同国有得琼侍者人。性恶言重而无人亲近。山居久。师往彼道话。琼语师曰。公有宿习。何不被僧衣乎。师曰。吾出家全非为僧衣。只为生死事大。琼曰。还看古人公案哉。师曰。吾自心未明。争就于他言句求那曰自己心性如何疑耶。师曰吾丱岁疑见闻之主。疑暂破身心必竟空也。不滞空归根自深看破。将去空也寂。寂也不可得。于此虽诸佛众生同一性本来无二法。分明而见地亦未达妙。只动游理路而作活计。个是知解情量生死边事也。吾有大愿。曷以少为足乎。琼曰。大愿者何哉。师曰。吾自幼岁常谓。若出家者。明大法应续佛祖慧命接上根愍迷妄。纵堕在无间狱里。而可代他人苦恼。一念也不可悔之。纵虚送万劫千生而不明大法。不至受大善知识证明者。不为人开口。直透入佛祖向上源底。而生生世世荷担。至未来际而济度众生。不尽不休耳。琼即合掌低头曰。是诸佛本愿也。最足为至要也。从是师与琼为方外友。师或行忘步坐路边。不觉日暮。或坐树上免睡眠。或坐林下不惮风雨。里人怜之缚草屋令师居此。于是弥放下一切。而以十二时中为一生。不着胁于席矣。有时霖雨时节溪水声忙。初闻之有障工夫思。又还思惟。是心性虚旷可道虚旷理也无。恁^8□溪声何所听。自是疑彻底心路绝。知也绝不知也绝。以前知见悉泯绝。而食不分别滋味。犹如死人。见人道。彼悉具死相。存命不久。此时通身成疑团。无作工夫时与不作时差别。自思惟。吾闻。道无心合人。人无心合道。吾今于苦乐毁誉诸荣辱。无生底心念。只于如此忘机知。而无心外无别可了法欤。若是得道。则佛祖言句中。何有不知公案乎。以是先看世尊拈花瞬目迦叶即微笑。是什^8□道理。更无被知处。抖擞精神看弥茫然。此时正知。佛祖与吾天地悬别。自是殊退步疑十分。而无争奈处。忘怀夜坐。至晓因溪水声浩浩而入肺肝。豁然疑情破。如击碎于瓶而无破片。拍手一笑。还欲求人商量。或人曰。今于镰仓中。肯山和尚定能可辨。师即往相见。山问曰。来物是什^8□。师曰。疑处破而无一物。山曰。此见邪也。师曰。真正见。又如何。山曰。汝若什^8□。师曰得胜。山曰。此名端的。是有邪是无邪。师便呵呵大笑。山曰。你笑什^8□。师便礼拜。出又隔日再谒。子细宜所见。山深爱之。摩顶曰。贼贼。凡国中闻有专此事人。即往语所见。曾无辨的者。悉道。可参大善知识。师为之更衣作僧。三十一岁二月也。拟遍历诸方而决择此事。先往常陆谒大光禅师。近前叉手问云。此事作^8□生用心。大光曰。只恁^8□可参自己耳。在彼听所说旬日计也。即出往奥州田村悬大禅寺。谢戒受业师。亦还于武藏上野访道人。皆悉保美于师。为奇异之。亦归到相州得琼侍者处。具伸前事。琼问曰。此道人中何肯^8□。师曰。一个也不肯。虽大光禅师风流殊胜。吾在此难截于根源。故不ＭＷ。自余悉保美吾少见解。故吾还不许彼。琼即然之。师曰。今时若日本国中知识道人皆恁^8□。吾不用参。不如独山居而自修。琼曰。莫公独住山居。我二十余年山居。而徒闲座。今既老无行脚力量。机偏枯而憍慢多。受魔道苦不疑。后悔千万也。公山居未在。山居须了毕大事而受大善知识印可始得。因子细语古人修道因缘师闻之。心里深合点。而其冬安居。与琼侍者共送。琼曰。我闻。孤峰和尚今在云州云树盛化。我是信真作家。诸方遍参士。无不望风。我闻。常因锻炼学者曰。吾从归朝日本以后四十年。禅僧一人也不见。公须去相见。师亦点头曰。吾先日粗闻恁^8□事。今重幸闻之。必去可拜。明年春趣云州。于中路思惟曰。日本国中。若无折于我慢幢善知识。即入唐而可求真道人。既到云州谒云树。师问曰。身心俱是幻。成什^8□为成佛。国师曰。谁恁^8□。问师云。若有谁争道幻。国师曰。又是什^8□。师良久。国师暂而曰。你从什^8□处来师云相州。师又云。冀许挂席于某甲。国师曰。适来既许挂塔。何用再望哉。师云。道恁^8□挂塔。从来俱住。道什^8□适来许。因有放参。于大众各呈所见者二十余人有问答。国师悉抑下曰。吾归朝日本而登四十年。未见一个禅僧。吾每日徒独语。曾无听知者。师出众曰。有什^8□难会处。国师曰。作^8□生会吾语。师即众僧举底所见。国师答话当一一辨之。国师曰。禅僧恁^8□不口喃喃地。师云。禅和子端的又如何。国师曰。直彻底通达不弄言句。师云。用禅和子作什^8□国师领之曰。好个好个。还犹须自修。师便休。自谓。有和尚未许我处。何缓缓乎。然深信伏而随众参礼。晚参次师问曰。如何是向上一路。曰不留。师云。还有去处耶。曰个是向下。师便揖休。师有时问曰。佛性人人具足个个圆成。一个未生时佛性在何处。国师笑曰。是有耶是无耶。师又揖之。师借宿于云树寺门前居而交众稀。寺中老宿语师曰。上坐何不挂塔本寺耶。师曰。某甲不为学礼子法样来。老宿曰。还持血脉^8□。师曰。血脉在何处。老宿曰。上座未知。堂头和尚。自洞谷和尚相传。而今盛行之。师曰。凡所有相皆是虚妄。佛祖血脉非恁^8□事。有时国师语众曰。此事不在言句中。只放下一切。彻底不思量脱体现成。虽然与^8□。学者若暂费暇要见古人语。当着临济语录。因兹人人求之。有僧语师曰。和尚所说如是。公何不看临济录耶。师曰。幸现遇出世明师。何劳看故纸耶。师来此会里。经十余日后大众广参次国师还问师曰。赵州因什^8□道个无字。师励声曰。山河大地草木树林尽参得。国师咄曰。你将情识道。那师于言下忽尔失却命根。似桶底脱。遍身汗流有暂不觉。而立欲还门外忘于路。到法堂后。筑额于壁立泪频落。而如两。见人怪之。暂而还门外。自是忘以前所知。次日亦因晚参呈昨日旨。言未讫国师曰。吾法不可断绝。诸人当心安。诸人幸哉。吾宗不可断绝。师自是罢于参。然后登方丈四五回。密受谶语矣。投机时节密作一颂曰。六窗拶开一轮寒。云树还责眼中屑。当下击碎手里珠。从他黄金成顽铁。在座下才六十日。四月十七日初来。临六月十七日晚拟请暇。有久参僧语师曰。何欲早去乎。公暂在这里。堂头和尚。必教胜公相承血脉。当是为化道方便。师云。化道利益。只宜依实。岂求方便立之乎。即登方丈请暇。国师曰。何处去。师曰。欲为山居去。国师曰。你无要道号^8□。师拟议无语。国师曰。道号者因法号下字。而以其身气宇德相安之。故辄难安着。你名什^8□。云得胜。国师曰。得处有什^8□胜劣耶。又曰。宜号拔队。千举道群。万举道队。此队字有人作不审。如是言讫书之。师拜受而便辞去。国师后来谓众曰。我灭后二十年。而有一人兴吾宗。曾无人知者。有时国师座下龙象有五六人。皆悉死去。有老比丘尼。落泪曰。我等凭底龙象皆入灭。悲佛法断绝。国师叱之曰。你不可知。古有意。无二人为祖。这般者灭还是佛法繁昌因缘也。莫愁之耳。师到因幡国。因有道全庵主。始开室接学者。众既有百余人。师到彼留一宿而即去。行经两日宿在家。有居士问云。相见道全庵主^8□。师曰。是曰不审者汉。化道实可昌否。师曰。吾曾初心者。岂得辨他乎。居士强问云。某甲非为谩者汉。为一大事问愿快为某甲道。师曰。者汉未脚跟点地。而开室化道。岂有诸天许处乎。居士曰。某甲闻。彼师远山和尚未许彼云云。然三年后。道全庵主归寂而化道不久。终如师批判。其年秋欲遇琼侍者还相州。琼闻之。即来师处问国师家风。师粗语之。琼闻了叹曰。我恨未参拜。而既老耄矣。师然后庵居相州七泽。琼来见曰。公今山居时节好。师又移居。随缘闲居不住一处矣。山居相州弥勒寺。时梦日轮光消分解而满虚空。觉道。吾师末期无日。俄到和泉大雄寺拜国师。是四月十四日也。闻结夏上堂。虽知国师在世不几。必不要逢灭期。辞去而而与绍晓道人共。往欲到浓州桐山居。临波见云雾深。人伦绝难堪忍。故绍晓还迹。师留此。有草庵未围四壁。居此过夏。至六月末闻国师入灭。同年秋为山居往纪州。次到江州谒寂室。而道话。闻语师未出家时。作工夫底趣向。寂室快然深保美之。时有学者十余人。向寂室问工夫用心邪正如何。室指师曰。只当如彼所说。作与^8□最可矣。师即时去到纪州须田。山居因远山云树下久参用。贞藏主后号竹岩。自先居彼。师居邻峰空庵。故自然与师会合。师自见临济录碧岩集等。有文字不审。少少问竹岩而商量。岩曰。问文字非是出家本志。何不商量句脉乎。师道我极初心。曾未出机。又竹岩常与数人道伴共说话。然师唯默闻之不言。岩怪之至岁末密诘之。师不获已而答岩一问。岩曰。我怪庵主多时。自是厮结为道友。岩问师往日修道趣。师略语之。岩闻曰。我于远山云树乃至处处。见许多般僧。未闻如是修道人。吾虽不及公。若二十年有存命。必须成善知识。师曰。岂然耶。明年春拟往诸方勘辨道人。而无几般闻峨山和尚有活手段。师往贺州相见峨山。两回即役而休去。然后夏末归势州机往野村。师忖云。虽病中如今一度到能州道勘曹洞宗奥。又到能州相见峨山。师忖云。鸣呼曹洞宗旨虽不背理。会下久参上士皆落理路。临济玄宗未梦见在。山若证明之。曹洞宗旨拂底尽矣。其后山谓人曰。我虽有证明小师。未曾一人至我脚下。师闻之笑点头而已。其夏未欲归去。因又密参峨山。而折本分格外之事。互尽底去。后自忖曰。峨山和尚。于自己彻底。虽纵承彼承明辈。未至峨山和尚。脚下在。然后八月。既欲辞去时。彼会中久参相偕语师云。公之参学既如此。何暂在这里相承戒法。不作证明哉。师笑曰。佛祖道直示也。争落诸相。我已有师。争入曹洞之门。道了即不回顾焉。师到江州终冬。明春到骏州。依病气留藤枝过夏。彼有居士福祐者。留师曰。某甲等卓庵。愿和尚暂居。须在处任和尚之择。虽然师嫌路头近不肯。至七月往远州天方结屋居三年。有时访师山居。僧问曰。不审。和尚当时转机时节作^8□生。师作一颂曰。明月照银楼。好境不出阃。金佛遇涂炭。恶事万里奔。凡近处之男女信伏。而成弟子者甚多。僧尼也来欲居座下矣。又在能州时。相知底僧渐来众既重。师谓非吾本志。舍庵往豆州。谓无可然居处。往相州须萱。结庵居三年。当处杀生作业者。悉作弟子。或受戒或出家。从诸方僧尼来曰。愿居座下。又谓是背本意。舍众独密出。欲到甲州隐居。依发病不能速行。徒众先行待路头。见师不离身。青山之边有中藏山。留彼树庵居三年。此时诸方遍参徒凑集。结屋登百余辈矣。师亦密出夜半到骏州。结庵于荐打山。居两月。风劲水乏。故往同国世那。借小院终冬。明春到豆州。树庵于锅泽山。庵后有大岩。师未到彼前。当处俗人梦。从大岩鬼神等异形者数十人出言。虽年来我等之居所。近日尊者来可住此山。故我等皆分散。师既至彼。即近处道俗出合力树庵。居此二夏。颇僧来双屋山中渐窄。会里从常陆来有僧。语师身边僧曰。常陆有善山居之在处。师闻而欲赴彼。到相州。师之乡里之道俗固抑留曰。愿暂在国中。所以有芼毛山教院之古寺。彼树庵。众渐三百余员也。当处众来魔处也。夜深作数人叫声。师到彼寺中无妖声。常在门外之树头叫唤。里人闻语之。住此三年。又到同国内山住一夏。而为汤治。又往豆州三户野山。胜地。故树庵。县帅狩野别驾之兴行也。居三年。又移武州横山结庵。师之旧友竹岩。来此终夏。师亦住三年。然后到甲州。师未到以前。国中人梦菩萨人巍巍堂堂而来。眷属千数随后围绕焉。师先到高森树庵。住三年。师到国中。有志僧尼悉来问道。凡道俗男女幅凑如云。作弟子者颇多。众既八百数矣。近处有一老宿昌秀庵主。宝珠寺住持也。从最初来谒而作师礼。然后连日参礼。有时语师云。当处风劲山路高阪。而学徒出入有辛劳。近处有盐山。是善在处也。被移居于彼最可。师云。彼在所之胜地。先日人来语余颇多。然思移居于彼定劳僧俗。此故虽未领纳。宜任庵主意。庵主即往彼领主当国主武田刑部法光之处语之。法光闻了曰。尤所庶几也。即寄进盐山。因兹从住高森后三年之正月二十日。移彼开地。庵主作助力树庵。两月之间宝坊既成。令移师居。庵主曰。是胜地也。请建佛殿。师曰。作什^8□。庵主云。末代兴隆。昌秀可励力。岂劳和尚力。师曰。一任庵主。从次年正月十一日创之。近郡贵贱。曾不告报自聚平于地曳于木。故同年之内。建佛殿与僧堂。法光进坐像释迦。令作殿之本尊。庵之后西北隅欠风难禁故。筑山裁树成长峦。学侣双屋游僧如归。众既千余辈时也。安祥静虑而始无人。师从来誓深诫饮酒不容会里。小师安名约终书一偈诫之曰。酒是起罪之因缘也。纵丧身命。才沾舌洒中称贫老儿孙。恐替衣钵吞热铁师当庵以后。思痛成人间丛林道行废。而不着寺号。当时在江州时。梦对富士山。故依此瑞号向岳庵矣。师虽门徒法眷有南方西国许多。未曾通消息。法眷老宿等。思国师之谶语。此故请师于泉州大雄寺。师固辞不赴。亦然后三年春。请云州云树寺。师亦辞之。同夏以僧印书记固请之而师辞病不赴焉。师深为禁小师之饮酒故。营造宝社营作神体。而号罚酒神矣。社坛鼎建夜一僧梦。神人持兵具来集于社庭。各受祭奠。即觉。即至旦僧上于方丈白梦中事。师闻之失笑而已。因请罚酒神。语曰。奉请甲州盐山向岳禅庵镇守。大政威德天满大自在天神。并诸部类眷属等。所冀于当庵之住持并众僧中。若有吃一滴酒者。即退罚之。拥护行道持戒僧。而可兴正法。至祷至祷。

颂曰

    移圣庙称罚酒神。宝童力士侍左右。摈不律须赏真僧。戒定通作狮子吼。
    师令此语藏宝殿。师亦新建一阁于庵之西北之隅。因号大悲阁。而安观音像。师至德四年丁卯二月二十日已克。端座而告众云。端的看是什^8□。恁^8□看必不相错。告高声两回。如灯火灭而近逝。门人遵遗命。殿阁下奉师全身瘗之矣。
    师生于嘉历二年丁卯十月六日。至德四年丁卯二月二十日已克寂灭矣。阅世六十有一。僧腊三十有一。塔扁真身台。师在日之语句虽有如许。如泥合水三册在世锓梓。其余小佛事偈颂垂示问答遗诫行录。如今成九卷而置之本庵向岳室中矣。
　　至德四年丁卯端午日。
    明道志之。

盐山拔队和尚语录卷第六
_

