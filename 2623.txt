　No. 2623
曼荼罗八讲论义抄



    先入道场。上坐入直着座。次讲师。读经师。座前起立。一揖至坛前取柄香炉。无言三礼毕登坛。鸣磬（一丁）
    次如来呗。呗师始之。
    次散华。散华师始之。
    次法则。散华毕讲师表白始之。
    表白。
    敬白释迦弥陀十方诸佛。无量寿甚深妙典。一代八万四千教门。观音。势至。普贤。文殊。地上。住上。诸大萨埵。阿难。目莲。声闻。缘觉。释梵。四天。龙神。八部。大日本国。三千七社。和光同尘。神祇冥道。殊者曼荼罗中。诸尊圣众。内证三身。凡位。圣位。迷悟。诸类。胎生。卵生。自界他界权者。实者。乃至尽虚空法界。一切三宝境界而言。方今南浮当会一结诸德。抽无二无三之丹诚。修曼荼八座之白善。其旨趣何者。夫亿载僧祇难遇。如来经典。譬之以浮木之龟。多生旷劫。难闻。妙法梵音。测之以优昙之萼。然今临此会。谁人空修因志。复既宣此义。何辈无得果谓。就中琢礼拜供给之鹅珠。饰一心清净之道仪。悬优婆提舍之鸾镜。刷三业相应之法会。故大法鼓频响。须赖。惊生死之眠。平等雨普灌。堪悦。萌佛性之种。启白辞浅。三宝境界。悉知证明。
    神分。
    抑开题演说之庭。论谈决择之砌。为□受法味。随喜功德。天众地类。定来临影向给览。尔者奉始梵释四王。三界所有天王。天众。殊王城镇护诸大明神。别者当所镇守。部类眷属。总日本国中。大小神祇。普天率土权实二类。并为奉法乐。庄严。威光倍增。一切神分。
    般若心经（一丁）
    大般若经名（一丁）
    劝请。

    至心劝请弥陀尊  释迦十方证诚佛
    观无量寿深妙典  八万十二诸圣教
    观音势至诸萨埵  阿难目连诸贤圣
    梵释护世诸天众  灵山界会诸圣众
    还念本誓来影向  证知证诚讲演事
    至心忏悔旷劫来  自他三业无边际
    无明颠倒所迷惑  造作十恶五逆等
    乃至谤法阐提罪  今乘佛愿皆忏悔
    忏悔已后更不作  我等至心受三归
    归三宝竟持十善  乃至如来一宝戒
    生生世世无阙犯  愿我临终见诸佛
    世世恒闻甚妙典  恒修不退往生行
    当座道场生诸家  法界众生同利益

    次经名。读师取经唱之。

佛说观无量寿经

    次观经总释。讲师所作。将释此经。分别三门。初大意者。今此观经。一代教主自开之法门。十方众生出离之要路也。依韦提致请说。十三之观门。就弥陀来迎。明九品之往生。除苦恼法月前。摄取之光遍照。生诸佛家花下。无生之□远薰。释迦发遣。弥陀来迎。独有此经。利益最深。是则此经大意也。次释题目者。佛者发遣教主。即自觉觉他觉行穷满。是名为佛。说者定散二法。则众譬佛语也。无量寿者此地汉音。南无阿弥陀佛者西国正音也。今无量寿者是法。觉者是人。人法□彰故名阿弥陀佛观者照也。即有三不同。示观散定观。十六观念佛观。观经来迎观也。经者从因至果。从智至悲云经。一卷者一代五千为智慧之卷。观经一卷为慈悲之卷。后入文释之。略有五义三段不同。一从如是我闻。至云何见极乐世界序分。是有三序。即证信。化前。发起也。二从日观至下品下生正宗。是有定散二法。三从说是语时。至诸天发无上道心。得益分。是有二。依报见。正报见也。四从尔时阿难至皆大欢喜王宫流通分。是亦有二一定散。二念佛也。五从尔时世尊。至礼佛而退。耆阇会也。是亦有三段。一经三段。取要如此。夫今经。始从如是我闻。终至礼佛而退。无非佛自说。无非法肝心。方今。立三序。摄一代。明六缘利万机。夫十六观法者。诸佛秘要也。以日轮光。譬弥陀摄取之照益。寄水冰体。教净土庄严之举动。还住佛顶之云上。现四十八愿依正。众宝林树之盖中。显一大三千佛事。八味宝池持佛法惠命。五百楼阁饰清净刹土。住立佛体救三恶临临之重苦。是法界身入一切念念之心想。观法成就机前。现满虚空中之身量。念念称名床上。耀摄取不舍之光明。观音天冠。戴大师弥陀。势至顶上持光明宝瓶。普观作自往生之想。杂想现来迎之体。三心三福山上。称念之风冷扇。上品上生花下。来迎之月正新。一日一夜持戒之功。教九品俱回受法。十声十念称名之力。灭五逆谤法重罪。仰愿本师释迦。弥陀世尊。高祖和尚。本愿善女。照鉴面面至精。令成一一丹诚给。
    次日观解释。
    将释曼荼罗中央。分别八重为玄义分。夫玄义者。非娑婆法门。非释尊化缘。偏为净土慈悲。为弥陀愿力。亦非和尚智慧。离众生三业。依一僧冥加述八重秘密。曼荼罗中央织之。第一十四行偈。为中央下初重。织日观者是有三重。谓右。中。左也。是即归三宝也。识境住心者法宝也。依教觉西方。偈从世尊我一心。至果得涅槃者。释法宝。明佛僧之德云法。叹西方佛僧。令识境住心也。业障识知者。为佛宝诸邪业系无能碍者。依佛来迎除之。从我等咸归命至冥加愿摄受。明佛宝。光明识知者僧宝也。光明者念佛也。念佛者名也。名者智慧也。智慧者僧也。从我等咸归命。至念念见诸佛。为僧宝。从我等愚痴身已下者。九品往生也。中央法门者。念佛外不立往生。闻念佛。即往生也。归三宝者念佛之体也。念佛体者即往生也。今初重显此意而摄中央之八重也。但就此三宝。佛宝别相。法宝住持。僧宝一体也。三宝各别而异。圣道教三宝而已。初重解释。大概如此。
    次祈句。
    抑扇优婆提舍之梵风。散生死烦恼之重云。故本尊等妙二觉之圆轮弥辉诸德真俗二谛之英华。增馥。

伏乞

    天祚永久。宝历遐长。乃至三千。平等拔济。
    次论起句。
    抑就讲赞曼荼罗有多文段。其初文如何。
    南无佛说观无量寿经（二反）南无曼荼罗界会。诸尊圣众影向。神祇增威光（一反）
    次日观问答。


    论义毕讲师读师下坛三拜复本座。
    第二水观论义。第二座之读师。讲师起座直进至坛前无言三拜毕登坛鸣磬（一丁）唱愿我文以下每座如此可准知。

    愿我临终见诸佛  生生恒闻甚妙典
    恒修不退往生行  当座道场生诸家
    法界众生同利益（一丁）

    次经名。读师唱之。
    佛说观无量寿经。
    次水观解释讲师所作第二。玄义序题门为第二重。织水观者。序题门圣道净土佛法至极摄其内。第二重者。天水海水皆有此中。依水润用。一切皆成。故题序纳佛法至极。然则娑婆法界。皆为佛法用。无常住之体。第二解释大概如此。
    次祈句。
    抑鸣一乘金磬。上本尊法喜伏惟内证真如之净月。飞光于常寂之空。外用应化之妙华。施薰于分段之园。功德既莫大。摄受岂唐捐是以。
    一天泰平。四海静谧。铁围须弥陀。平等受润。
    次论起句。
    抑就讲赞曼荼罗。有多文段。其初文如何。
    南无佛说观无量寿经（二反）南无曼荼罗界会。诸尊圣众影向。神祇增威光（一反）
    次水观问答。
    问。讲赞曼荼罗中。水观重有。玄门序题门御赞叹候。若尔者所言。水观绘相。彼序题门法门。如何可同候耶。


    论义毕。讲读二师。下坛三拜。复本座。以下准之。
    第三地观论义。第三之讲读二师。起座直进至坛前等。次第如上。
    鸣磬（一丁）讲师唱文。
    愿我临终见诸佛等。如前。
    次经名读师取经唱之。
    佛说观无量寿经。
    次地观解释。
    第三玄义释名门为第三重织地观者。释名门者名也。无体地观韦提请思惟正受净土。开教无体三十七尊双居第三重。是又唯智惠。唯慈悲慈悲智惠也。是非常住不变之体。皆为众譬成之。第三解释大概如此。
    次祈句。
    抑论谈决择者。佛乘锍辖。演之供宝前。问答往复者法门枢键。以是拟法喜。功德深重。纳受岂虚乎。依之君游长生殿。龄均龟鹤。臣事不老门。荣同松竹。

伏乞

    一天泰平。万邦清康。风雨顺时。含生蒙润。抑就讲赞曼荼罗。有多文段。其初文如何。
    南无佛说观无量寿经（二反）南无曼荼罗界会。诸尊圣众影向。神祇增威光（一反）次地观问答。
    愿我临终见诸佛等。
    次经名。读师取经唱之。
    佛说观无量寿经。
    次宝树观解释。
    第四玄义宗旨门为第四重织树观者。宝树有花有□。此花为观佛三昧。作教内。此□为念佛三昧作教外。念佛属来迎故云一向专称弥陀佛名。四重解释大概如此。
    次祈句。
    抑言三业相应白善无如论谈者。北野圣庙灵□言。诸善之中决择第一者南都镇守神托。观夫金殿灯赫奕。大圣德光弥明。坛上花碧鲜。诸师行。香增芬。以景色自然。知感应无疑。功德有余。故一天风稳。凶尘永收四海波静。逆浪止响。善根无限故。铁围悉仰神明严德。沙界等归佛法威力。
    抑就讲赞曼荼罗有多文段。其初文如何。
    南无佛说观无量寿经（二反）南无曼荼罗界会。诸尊圣众影向。神祇增威光（一反）。
    次宝树观。问答。


    问答毕讲读二师下坛等如上。
    第五宝池观论义。第五讲读二师之所作如上。
    愿我临终见诸佛等如上。
    次观名。
    佛说观无量寿经。
    次宝池观解释。
    第五玄义说人门为第五重织池观者。宝池者天水也。为极乐水。自说为佛法味。从往生极乐之外无佛法味故。天水与自说以作佛法味。今宝池作九品味。是也。五重解释大概如此。
    次祈句。
    抑修开讲妙典胜业。供本尊界会法乐。凡夫寻本本高。实成之月遥隔十劫之霞。访迹迹广。利物之花普开粟散之园。重乞诸君。保丁令威之驾鹤。长生之年龄。众民饮陶安公之乘龙不老之掌露。依报正报常宣妙法。己界他界。广作佛事。
    抑就讲赞曼荼罗有多文段其初文如何。
　　南无佛说观无量寿经（二反）南无曼荼罗界会。诸尊圣众影向。神祇增威光（一反）
    次宝池观问答。
    问。讲赞曼荼罗中。第五宝池观者。玄门说人门御赞叹候。若尔者。所云宝池绘相。说人门。如何可同候耶。
    问答毕如上。
    第六宝楼观论义所作同前。
    愿我临终见诸佛等（如上）。
    次经名。
    佛说观无量寿经。
    次宝楼观解释。
    第六。玄义定散门为第六重织楼观者。宝楼以五义为桥。还住佛顶国土者离机三业。通定散别定散者非娑婆得道之因。其行作一位。为往生众譬。六重解释大概如此。
    次祈句。
    抑重虔虔论席。理窟雾晴觉月应。顿显。供殷殷法味。戒器水湛。心珠可速取化功归己故。相将之家。文武之职。调还源之笙歌。竖者之督。讲匠之役游好世之宝禄。重乞。
    一天安康。帝道遐昌。万民快乐。教风永扇。
    抑就讲赞曼荼罗。有多文段其初文如何。
    南无佛说观无量寿经（二反）南无曼荼罗界会。诸尊圣众影向。神祇增威光（一反）
    次经名。
    佛说观无量寿经。
    次华座观解释。
    第七。玄义经论相违门为第七重织华座观者。第七重以住立空中三尊之光。作之非从地建立法门。故娑婆。净土。智慧。慈悲。天地遥隔。水火大异即六门皆破娑婆智慧。建立净土慈悲也。谓诸师解云。求愿往生未必然也。道理破云诸师所判。义同前错。返对破云若作此见。自失误他。为害兹甚。显证门云证定为凡夫。不为圣人。别时意云执菩萨论。以不可为指南。二乘门云凡夫小圣得生者。何故天亲净土论云。女人及根缺。二乘种不生。今彼国中。现有二乘。如斯论教。若为消释。答曰子但诵其文。不窥理。况加以封拙怀迷。无由启悟。今引佛教。以为明证。却汝疑情何者即观经。下辈三人是也。何以得知。如下品上生曰。或有众生。多造恶法。无有惭愧如此愚人。命欲终时。遇善知识。为说大乘。教令称阿弥陀佛。当称佛时。化佛菩萨。现在其前。金光华盖。迎还彼土。华开已后。观音为说大乘。此人闻已。即发无上道心（云云）六门皆在。所破之言。明知破娑婆之智慧。立净土之慈悲也。且就此问答明之。行者止意云诵文不窥理者呼得名于净土论。以娑婆废立。问之咎也。净土论者对娑婆论离秽土。修因感果之外云净土论。今以修因感果。问之者。取净土论文证。是不窥理也。对拙无由启悟者。十一门废立思净土故。只对文永不得理也。就娑婆作二重。从自力者作智慧不平等是云圣道从他力者。作众譬教净土。故平均也耳。今即发无上道心者悟他力慈悲。发三心证得姿云花开也。初闻净土法门。云遇善知识。觉法界于众譬云。观音说法也得此觉而拜曼荼罗名三昧发得之智慧。应知。七重解释大概如此。
    次祈句。
    抑鸣妙法论鼓觉昏暗长夜之睡眠。上醍醐法供祈清净海众之卫护。若尔者种觉萨埵神祇冥道化导覆。普天云行降雨之灵德无倾威光弥率土自利利他之胜业无怠重乞。
    天下安全。万民丰乐。乃至法界。平等利益。
    抑就讲赞曼荼罗有多文段其初文如何。
    南无佛说观无量寿经（二反）南无曼荼罗界会。诸尊圣众影向。神祇增威光（一反）。
    次华座观问答。
    问。讲赞曼荼罗中。第七观重者玄门经论相违门重当御赞叹候。若尔者所云。华座观绘相。经论相违门解释。如何可同候耶。
    问答毕如上。
    第八像观论义。所作如上登坛鸣磬（一丁）唱结愿之词。
    抑八座开讲之场。从开题演说之初。至论谈决择之终。所降临给。天众地祇。重为法乐庄严。倍增威光。一切神分。
    般若心经（丁）
    大般若经（丁）
    次劝请。
    愿我临终见诸佛等。
    次经名。
    佛说观无量寿经。
    次像观解释。
    第八。玄义得益分。为第八重织像观者。第八重舍因果。以佛果光造之。是云唯慈悲来迎也。得益简非是光台中见国时得见。闻得益。见得益。寻出在何文显之。是即住立空中闻见者。慈悲智慧。共以佛光作之。一向弃机三业也然今闻佛正说者。圣道智慧。住立空中见佛净土慈悲。是造三途之法门。九方西方各别也。然除苦恼法就住立空中佛开之。来迎三尊以现住立空中故皆离机三业。从弥陀之外。无诸佛智。从西方之外无九方净土。但世间出世万法。皆以弥陀而成也。然间。自力修因。出离生死。成佛得果不可有外二也必弥陀来织之故。以佛光造之而已。八重解释大概如此。
　　次祈句
    抑修讲经胜事。奉供本尊法乐。若尔者。所谈者观经一会之奥旨。发觉□于花顶春风。所陈者。曼荼八座之仪则。琢心珠于银池秋月。由是。本地内证之智月。普耀于一天。垂迹外用慈水。远沾于四海。善愿归本故。
　　乾坤长久。甲乙安宁。乃至法界。利益周遍。抑就讲赞曼荼罗。有多文段其初文如何。
    南无佛说观无量寿经（二反）南无曼荼罗界会。诸尊圣众影向。神祇增威光（一反）
    次像观问答。
    问。讲赞曼荼罗中。第八像观绘相。玄门得益段御赞叹候。若尔者。所云像观。如何得益段可同候耶。
    问答终鸣磬（一丁）讲师十四行偈始之大众同和之。此中讲读二师下坛复本座。
    次礼赞如常。
    光明遍照。十方世界。念佛众生。摄取不舍。
    次念佛。
    次回向。如供式。
    曼荼罗八讲论义抄终。
    于时安政五戊午九月桑门方空募刻。
    （有书不弘通。则兴无书等。挍刻之元意。亦无他。只在弘通耳。仍寄附于西山广谷。学黉之书藏也。
    于时安政五戊午中冬
    沙门某甲等
    西山广谷学黉藏版
    助刻喜舍列名
    善德寺真空上人
    西山善峰寺总坊中
    礼空宣乐。礼誉智乐。圆相宣觉。文学惠章。发道宗心。释妙超。净雄法子。教真法尼。深空净心。深空妙心。生誉妙熙。圆空惠教。觉誉净圆。觉至贞圆。
    西山广谷轮下
    方空。祥瑞。圆瑞。谛澄。镜堂。观纯。信龙。仿道。东瑞。智道。哲静。圣龙。灵住。宽如。
    再赞之曰
    变相利益。不可思议。一瞻一礼。罪灭福成。三念五念。得无生益。仰愿众等。因循祖式。供养恭敬。称扬讲赞。愿共众生。生安乐国。
    某甲等谨再识。
    题曼荼罗八讲论义钞后。
    夫当麻曼荼罗供式及八讲论义钞者。流祖西山善惠国师之著述而。初勤终之。是我流规模之法用也。秘决云。末世末代。弥可兴行。此宗最越诸宗。有本经。有本论。有行法。有曼荼罗云云。然中古以来。供式论义之法用。废绝而才传写其书。秘之而已。今哉法运循环而其书寿于香枣。弘通于世。再兴中绝之法会。是佛日增辉。法轮常转之秋也。爰某甲等。闻此举。不堪欢喜。相与戳志。□成此事。镌此一卷。且遵先范。结众为盟。每月轮次。勤行法会。流传遐代。守法则莫怠惰也。顷日刻既就矣。因而记其由于后。
    于时安政五戊午九月。）

