No.2479
胜语集卷上




    保延元年十二月十一日于安养谷随闻记。即日。
    药师。种子。三形。五古（文）
    依安然录仁珍和尚意。此法依阿□法修（云云）仍用彼佛种子三形欤。尤非也。
    注大佛顶二尊各别列之。随二佛化用又以不同。阿□。降伏。药师。除病。爰知不可用一法也。可用修寺法则欤。
    吉祥印事（施无畏印。无名指大指捻之）
    同十二日。
    佛眼种子三形事。
    （依石山内供金刚界次第也）
    三形有光鬘中（依长庆公胡摩次第）
    真言终一字真言事（有密意云云）
    慈氏如意○赞同事。
    俱赞慈悲义欤。同有归命句。
    胎五佛三昧耶形事。有秘说。可依贞观寺说。件说依大师御意欤（可见十住第一欤）
    同十三日。
    （小咒印事）觉空阿阇梨传云（睿山欤）左右大指无名指相捻各当心（文）私勘之。件经不说印也。如何。此印自九品往生陀罗尼经出欤。
    三尊事。陀罗尼集经说右观音。左势至。观无量寿经说。左观音右势至。
    五尊事（无指证文。但唐传记奉在之故欤）
    五十二尊像事。鸡头摩寺菩萨示之。
    药师消灾仪轨事。尤可信用。但长行文无要欤。
    同十四日。
    攘宿。降三世小咒（用佛眼中八大明王咒。又有大师御本）
    宣台座事（座印字形欤。或人云。云云）
    准胝事（观音事未勘。摄无碍经清净义也。文可寻之）
    瓶印甲胄印被甲印。
    尤可用字轮观（云云）无大小咒。只一真言也（云云）
    供炎摩天事（有独步法中）小野醍醐以之为秘事（云云）不空罥索事。为胜他行之（文）
    罥索印（如常）三目八臂像（未见本说。但可依长岳右承相南圆堂像）
    长誉已讲云（补陀落山有藤林）着鹿皮事（表苦行相天竺法也）
    慈氏事。塔（用之）
    同十八日。
    不空罥索事。
    普通印真言自千手仪轨出也。件仪轨四摄印言也。仍有四字。若用此尊时。可索印用之欤。私案之。可用陀罗尼集经印真言等也（云云）
    师传。经大陀罗尼奥下同之。
    又李无谄所译有所用真言也。件经。矜羯罗制吒迦。不空罥索使者。见也。    太元轨云。若欲治魔邪病。称不空罥索菩萨三声。病即除愈（云云）私抄之。
    七星如意轮事（如意轮法用七星印言也。佛供九坏之。有经并仪云云息灾可行之）
    十九日。
    不空罥索事。
  玄奘所译经不说印契故用陀罗尼集经印。可念大陀罗尼。但枚数极多。行法之间难持念。先德陀罗尼奥以下为小咒。但正念诵时可用。随作事成就咒也。唵阿谟伽毗阇耶吽发吒（云云）
    又三卷经初所说真言除归命可诵之。
    翳泥耶皮被左肩上（等文）
    蘘麌梨童子法事。殊仪轨并法。奉受了。玉事（在口传。陀罗尼经云云）私勘之云。金刚顶随求陀罗尼经文云。金银琉璃玉中入顶戴（文）
    劫波杯事（独古也）
    准胝事。依不空所译仪轨绘像下书法身偈。
    护摩五种相应印明用印有多说。但说乳木后加御物前也。
    花藏院护摩私记。坛样慈觉大师将来本也（云云）
    摩利支三昧耶形事。有人云。布须摩（文）颇非说欤。扇尤有其理者也。
    愚案云。天毡欤。□非说欤。
    二十日。
    五种护摩印事。
    息灾（三昧耶大日印或不空成就印）增益（三昧耶会宝生印）降伏（降三世）钩召（金刚钩印）敬爱（弥陀印）各真言仪轨有之。一字金○梵号。根本印（二手内缚。忍愿如剑形。禅智进力相跓）
    真言。归命。吽。
    已上印言出奇特最胜金○佛顶念诵仪轨法要（文）
    秽积金刚并火头金刚事。
    乌瑟涩摩明王也。忧宜满愿不动眷属也。
    千手小咒事（有别仪轨云云）
    十一面小咒（智证大师于唐朝出取之文）
    金○普供○真与不动赞同事。
    底哩经意件赞同普供用赞事未得其旨。故观音院延深僧都行不动法时不用此赞之。最胜心明王经赞云海真言（云云）
    如意轮六臂像事。
    世间施愿二手像名石山像也。而三井寺成喜院有传云。大阿阇梨抄云。二臂如意轮右手与愿左手持莲华。此像出十宝如意轮经。即石山像是也。随石山寺烧失时见本尊像右手持莲花三茎也。一茎上安如意珠。一茎开敷莲花。一茎未敷也。仍流布二臂像全异石山像欤。但石山良辨僧正建立也。彼僧正所造二臂如意○既与愿施无畏也。今在东大寺。加之僧正师义渊僧都建立龙盖寺如意轮又以如此。镇西观世音寺如意○像又以如此施愿无畏也。未勘本说欤。
    十二臂像事。
    大威德鎙印事。
    二手内相叉立二中指相着是名鎙印（文）
    已上出文殊师利耶曼德迦金刚陀罗尼经也（勘本）
    私云。四天王形像中持鎙。出陀罗尼集经也。
    二十二日。今日结愿了。
    二达闏事（不可越五十四珠故也）
    观音院僧都最尤秘此样（云云）
    护摩所成物事。五古剑等也。尚如求闻持乳欤。
    尊胜小咒（谛惹波底也）出尊胜陀罗尼经疏也。未勘本文（云云）
    宝达菩萨事。
    东大寺圣范语弟子等（云云）我没后必可归依。归依菩萨（云云）
    乌刍涩摩法事（秽迹金刚法同之云云）
    产事有二卷经文。小野醍醐以彼为本轨（云云）尊胜别法中第二土法事。乌羽僧正（范俊图百八轮塔尤不得文意欤）。
  　曼荼罗事仪轨云。坛上分布八曼荼罗。此八曼荼罗者何耶。或云。八大菩萨也。如经文。或人此中除金刚手安大势至菩萨也。
    保延二年正月十九日谷修行又始之即日。
    圣观音。
    独古以为茎。莲花。普通以独古为三昧形非也。印用内莲花部印也。
    或以三昧耶会法菩萨印诵羯磨会法菩萨真言。
    吉祥天曼荼罗事。
    延命所乘象事。四头各别欤。三头一身欤。化作自头三十三（文）帝释所乘象也。
    阿摩□观音事（法出之）双天次第众本出写之五智院宫（法三御子也或北三）
    五智院宫（法三御子也或北三）
    二十日。
    千手事。
    光印。小咒（轨文云云私勘之不审也）
    明仙僧都因明论仪事。若狭守正家道祖神事。金精鬼圣人灵验事。已上。
    如意○事（在别）
    石山寺为圣武天皇良辨僧正建立之。修黄金祈。
    饭食等加持十力明在第七。
    南闏。萨□勃驮冒地萨埵喃唵摩兰捺泥帝孺□栗宁莎诃。
    降三世小咒事。唵逊婆你逊婆缚日罗吽发吒。佛眼八大明王中。    
　　（深密门）
　　归命。真言集有之。
    二月五日。
    十二臂像咒王经说之（鸟羽僧正法轮院语云。天王寺都维那师许有之）
    如意○大咒有四合噜字事（义净译）
    （左右）宝也。
    马头真言印用忌所事。马头乘牛像二卷轨有之。智证大师又此像请来之。马口也。蹲居坐（又名轮王座之云云）
    七日。
    大威德事。所乘牛（卧如常立三井唐院）
    三真言如次用三印。但结根本印用三字真言（云云）
    以如意○七字真言为布字事。缚蛇法同之（可寻决之）智证大师样本尊不结印。左右执弓箭也。
    案之依八字文殊仪轨说欤。
    （付中咒付小咒）宝棒或三戟叉。
    焰魔德迦（或云六足。或云解众生缚云云未勘正说。可寻决之。有胎藏仪轨也）
    三月五日（七北有别帖于彼座前记之）
    金刚夜叉依不动法事。
    四面八臂像（如常。是东寺讲堂样也）
    一面四臂像（智证请来。乌刍涩摩同之）
    八字。五字。一发文殊事。
    除灾。智惠。福德如次也（云云）
    八日。一髻文殊仪轨奉受了。
    不空罥索事。依三卷仪轨可修之也。
    所说形像三面八臂也。虽用普通像不可有失也。
    端真言除归命句加字可用之。持易。功德殊胜。仍先师芳源阿阇梨行此法时如此。念诵百八反（文）一卷仪轨。奥问答云。问。末世薄福众生持念百八返何成如此利益。答。彼约在世正法时云也。但虽末世不可准余法给。可寻。
    五秘密事。大赞四尊赞也。而新古译句功事俱不分别。可沙汰决之。
    □上事（绘像欤）
    三月十九日。
    多罗菩萨事。陀罗尼集经名随心观音（文）
　　青莲花。外缚二头指。二大指立合。是青莲花部也（云云）
    绿色着羯磨衣（后本肉色。不着羯磨衣）合手持青莲花。此法聪明。产生时可行之。可引见阿鲁力经并授记经也。三种真言出多利心经。此法可见结护法文也。
    胎藏梵密号（作者不审也）
    或云。石山内供于般若寺僧正前抄之（云云）
    三月二十六日。
    问中云。金翅鸟王印与难陀跋难陀印同异如何。答言。同印也。但所观别也。难陀等用时可观九头龙也。鸟王时可准翅也。
    摩利支天事。
    为护持之故不空三藏为唐朝王子被进摩利支天并大佛顶陀罗尼也。玄宗皇帝不空三藏传授灌顶时始受此法。归房勘之。其事有表。制集第一。
    爱染王事。
　  三月二十八日或花族被传受件秘法。而壁外闻之。
    彼。曩闏（定尊阿阇梨读也但不详云云）
    射众星光事（降伏诸曜宿义也）
    安养房行二头像。依二品也。三十七尊终诵加欲触爱慢印言也。彼手人魂也。    宝瓶或两边有小口。是坐瓶口。不咄宝珠故也。加之一印会四瓶古本有小口（云云）
    大师御持本持日轮（云云）三井寺人云。古本持髑髅（云云）
    四月四日。
    大自在天法则仪轨文有六天真言事（智证大师唐决之）金色哦那钵底法事（有经书之）
    或人云。广隆寺殊定日缘日云事。
    道昌僧都时以五月五日庚寅日开眼。其时药师佛放光给。仍今用此日（云云）
    叶衣。梵号。
    密号。异行金刚。未敷莲（或钺斧）
    天女形首戴宝冠。之中有无量化佛。
    有四臂（左。一当心持吉祥果。二施愿。右。一持采斧。二持罥索）或二臂左持索。右持丈。肉色。印（八叶）真。
    水天。
    先辨备供物（青色幡二流于左右立之。青色糸二丈置坛中。饮食十六盘如例备之）
    名香（沈龙脑薰陆等）坛敷布青染之。坛中有等。印（右拳安腰左。拳空钩入掌中。风直立中节小屈）唵内缚二风圆合。
    妙见。殿中有五色云。云中有字。变成如意宝。宝变成妙见菩萨。左手持莲花。上有北斗七星。右手作施法印。五色云中结跏趺坐。北斗七星等圆绕之。
    本朝往古图画妙见形像非一途印相不同也。但灵岩寺有等身木像。左手当心持如意宝。右手作与愿。太底同吉祥天女像。又尊星王轨说样样也。可见彼文。
    根本。右手作施无畏。屈大指向身招之。三度。左手作金刚拳安腰。大真言（在别）
    奇妙心咒。
    心中心咒（或本云文）
    是大吉祥天也。或人云。者同之。可闻口传。
    日本灵感记云。
    淡路浦捕鱼人遇恶风。五人同船四人没波死。一人船中忽发愿云。等身妙见奉造之。爰安稳闭目之间。纪伊国岸草上移居之欤。
    辨财天女。女天形有八臂。
    左第一手持鉾。
    第二手持三古杵。第三手持弓。第四手持轮。
    右第一手持鉾。
    第二持钩。第三持矢。第四手持索。
    经云。或执三戟。头圆髻。左右恒持日月旗。又云。常以八臂自庄严。各持弓箭刀鞘斧长杵铁轮并罥索。或人云。字变成琵琶。琵琶变成妙音天。肉色天女形持琵琶。
    私云。出胎藏。印（惠空风相捻三指直立当定掌如摩琴势）
    真言（右依胎藏）
    大佛顶经唤大辩财天印咒最胜王经护身咒受请自说陀罗尼（云云）
    保延二年十月十六日于弥勒寺语云。后入唐抄物云。真言宗二个如意珠有之。佛眼并随求也（云云）
    问。七曜天等也。何佛眼曼荼罗中八叶内列之乎。无答。思之自古不审欤。
    沐油事。或抄云。四天王沐油祈请所愿成就（文）或云。天竺大黑天神有沐油（云云）
    绘像沐油事。
    私伺有秘书云。绘像影移镜面沐镜。
    同十七日（于高隆寺）
    五大尊事。金刚夜叉法印东寺门人故二十五轮他宗不知故也（三井明匠云云）
    五坛中坛时不动法结外五古印诵慈救咒有消息也。
    请来内毗沙门经事。
    我遣等偈后入唐本也。若又无件偈经奥有四无量真言等（云云）但是非御请来也。三十帖本无偈。四无量真言也。有子细。
    安公秘录不审事。
    以诸佛集会经入佛部。以大碎摧真言入尊胜法内。以护念放生仪轨入延命法。
    秽积金刚乌刍涩摩法各别书事（私云。于此事先有本说欤）
    以八名经入八菩萨部。
    如此事不可胜计。是不见本书才闻名号书入欤。
    圣天。
    大自在天权现欢喜天法（不知真伪也）
    摩诃罗阇油事。肝心真言有此文也。
    伎艺天女法事。
    石山内供消息云。此法最秘密也。惠果和尚请降大自在天依此法也（云云）
    同二十三日。
    四天王事（形相印言如陀罗尼集经第十一）
    但彩色不同也。集经不说之故也。东大寺四天依木火金水色。私云。东大寺四天色。
    胎藏图云。北方天东方天南方天（赤色）西方天（白色）问。是依何如此哉。答。依阴阳家方色。彼云。南方（火赤）东方（木青）西（金白）北（水黑文）
    但密教水白色也。此天色不依真言说。为镇四方作四方色也。世间有青面北方天王陀罗尼。是传教大师之请来也。可引勘之。
    立样。南向堂始自辰巳方立东方天。如东大寺并东寺讲堂。东向堂始自丑寅方立东方天。如法轮寺也（云云）
    寿命经事。依诸佛集会经不可行之。提云三藏是显宗三藏也。乍置不空金刚智所译经不依之哉。大旨付之行之不可也。若依新译显宗所译者可依玄奘宝思惟等也（三月令彼七本）
    菩提场经法事。依释迦印真言行之。如胎藏曼荼罗。可依本经说也。此法同宝楼阁经法也。
    同月二十五日。
    十二天事。
    诸天供时始自帝释天。神供时始自伊舍那天（古人说云云）
    同二十七日。
    双身毗沙门法事。
    他家秘法也。但尤不信也。其所以者相承血脉文云。我本海和尚弟子也。而不奉受此法入灭。仍其后随逐传教大师奉传受此法了。
    案之不信甚也。海和尚御入定传教入灭数年之后也。前后相违悉之（云云）
    十八道仪轨事。
    安养房流传受之。大师依无量寿仪轨撰之给（云云）
    惠果偈颂事。
    尤无心事颂也。可信用之。但于大师归朝时惠果差惠使送给日记者后辈僻事也。正本云。青龙小僧送之（云云）仍惠果意得如此书传也。或所秘藏五色事。
    私云。此大疏第六文同之。但次文白黄赤青黑色。白赤黄青黑。
    此大师在唐时所传受本文也。案之不信也。件日记见大中二年（云云）大中年号我大师归朝后也。大中之比若智证大师欤慈觉欤（云云）
    同二十九日（自今日又留了）
    坚牢地神仪轨事。
    此书目录不见。仍真伪难知。胎藏现图地天不见事。
    北云。抄云。诸师会释皆西门中以宝瓶用之欤。
    圣天十二天上下事。
    依供师故书上依次第可书下欤。自在天下类故。
    三年壬九月二日于保寿院面谒次有此事。
    广隆寺药师缘起事。
    本丹后国多原寺佛也。
    次奉迎石造而法师智威执行佛事。其后道昌僧都奉安置广隆寺也。道昌僧都天安年中改造广隆寺。烧失之后有敕。以道昌有祈请事。取渡石像药师佛于广降寺。祈请有灵验。仍示安置之。
    广隆寺本佛百济国弥勒像也。放光给佛也。或云。摄津国多原云。所有老翁在宅前有梅杌。夜夜放光。奇取之。为遂宿愿而造药师像一揭手半。其后奉持石造之。次道昌为防大井河依验佛。奉迎此佛祈请此事（云云）
    保延四年四月十三日夜令来宿给次诸事记之。
    平救秀句误事。迦叶辩说（未见事云云）
    百界千如王。二世一期间出假缘尽事（中论有此文云云天台名目也）
    管见人难之。以真言并三诸法相无此事。东南僧都云。本业璎珞经文有之（云云）于经说诸宗用之无失（云云）
    髑髅法事（近江冥德依物语事）
    金刚童子出生摩尼仪轨有之。诃利帝法有之。欢喜母也。神鬼传役法用之（云云）
    理趣经曼荼罗谬事。文殊曼荼罗中四角图曰梵。
    甲事。甲者觉树僧都云。造纸经上覆采板是龟甲义也。
    五秘密曼荼罗曰号违本说事。
    唐本金刚界曼荼罗事。
    智证大师归朝后送唐般若遮迦罗书云。金刚界曼荼罗不知尊像其数可注送。
    尊胜陀罗尼事。
    皆梵汉不合也。其中惠林本颇宜欤。石山内供书本其疑多。娑吒书事纥哩娜书等也。
    小野。
    仁王经法劝请事（仁王般若深妙典文）
    此事不可然。孔雀经法不然。实似显义欤。
    大阿阇梨位灌顶事。
    古来不审也（彼方称传件位云云）
    四月十八日令来时事。常晓慈觉入唐会昌天子破法之比也。还俗常晓烧圣教使撰安书记之。
    慈觉还俗又出家之时言再着溜服（云云）
    金刚界二卷次第略本事　出圆堂左圆乐寺（云云）
　　五相成身中出何耶。出意间如何。

胜语集卷上
胜语集卷下



    大日赞（心略用之。问。何名心略耶。答。大赞中肝心略出之欤）
    如意轮（此云与愿莲花也。见不空经第三）
    如意轮陀罗尼经（此经出大莲花金刚三昧加持秘密咒）
    画如意轮菩萨。身色金色。首戴宝冠。有化佛菩萨。左手执开莲花。台上书如意宝。右手作说法相（文）
    义净译经大咒噜字四有之。
    马头事。二卷仪轨乘牛像事。（智证大师请来云云）
    以蹲居座名轮王座也。
    大威德。结定印。莲花座上观本尊种子。莲花上有三字成本尊上中下身。
    又七字置我身分等同本身也。
    唵□罗娜破娜迷（二合）吽
    两眼口心两膊脐也。如此布字即以根本印加持身五处诵心中心咒（先三字也）或种子。军荼利。不空仪轨四面像普通不见之。东寺讲堂一面八臂像世流布也。依陀罗尼集经欤（第八卷有之）。
    印（本尊羯磨印用小咒本尊三昧耶印用大咒）
    智证大师五大尊次第。金刚夜叉降三世降三世军荼利二尊○不动本印各左内右外。军荼利。大威德。金刚夜叉。
    或次第云。若欲行此咒。如圣不动尊念诵仪轨。知须依立印仪轨而随宜交用此仪轨。供养真言等今暂依金刚界大法将注供养次第（二十五轮用之）
    普通四面八臂（东寺五大尊）
    一面四臂（智证大师请来如乌刍沙摩明王依仁王经仪轨意欤）
    种子。三形。铃剑牙。
    文殊。智剑。梵箧。印（如常）像（如常。但左莲花。右梵箧。师子座。可见之）八字。种子多种（增益息灾）等也（可见仪轨）三形剑。
    六字文殊。像（右手说法。左手当胸上仰云云）
    一髻文殊。青莲上宝珠。
    像金色。坐千叶白莲花。左手执青莲花。花上有宝珠。右手向外垂下。五指施愿印也。
    定光真言事。三摩地入□罗莎诃（用梵号欤）
    定光然灯佛也。本锭光也（有足三铙类器也）尤不审也。定借音欤。仍可用通佛真言也。遍知院真言等也。终梵号者可勘法花经梵本（云云）
    药王菩萨。
    莲华。赞（用菩萨通赞）印。普真言。
    唵鞞逝舍罗惹耶莎诃。王梵语有二（产捺罗罗惹耶）此菩萨王字可用何梵语云事不审也。
    又说。归命吠你也产捺罗（二合）萨怛缚（二合）野娑□（二合）贺。
    又说。真言曰。归命。此通真言也。
    持世菩萨法（为求福可修之。雨宝陀罗尼同法也）
    颇罗果（此云大石榴）身青色黄色。结跏趺坐。右手中执果。左手施无畏也。微叹之容也。印以无名指捻大指节文。又以大指押无名指甲上。两手亦然。相合腕。两小指叉博者中指中节背。二中指头指相跬。并二大指二头直立。即是真言曰。唵（引）筏索驮（上）利莎诃（此名根本咒）
    心真言。唵室里筏素莎诃。
    心中心。唵婆苏莎诃。
    已上义净仪轨也。新译经并仪轨委说印明曼荼罗等。若欲修行者可引见之。
    虚空藏。种（种胎金）
    三剑（金）宝（胎金）
    宝珠形事（或经云三辨宝文）
    胎藏次第莲花部地藏印。
    曼荼罗无之而说印言如何。
    青颈观音。左手执莲花。右手揭掌。结跏趺坐。虚心合掌。二大母屈入掌中。二头指各屈。大母指上节二中指无名指二小指微屈头相柱。
    唵钵头迷你罗建制（尼例反）湿缚罗步噜步噜吽。
    一髻。青莲上如意印。八叶用三真言。五大虚空藏（梵密者可准例虚空藏）
    种子。三形。用五佛也（他事如瑜只经）
    宝楼阁。大原僧都抄云。本尊释迦故。种子三形如例。大咒伴僧诵之。    
　　心真言为护摩咒。根本印。心印经有之。此经护摩真言初后有句。○。
    四天王饮食加持咒。出宝楼阁经。
    保延四年十月之比光明真言法事（在别）
    本仪轨颇不信。不似三藏文字。依此轨阿弥陀为本尊欤。或说用大日。私云。可用不空罥索也（云云）
    出其经种子同故。法身。化身二印事。随求菩萨。法事（在别）以八印配八臂事（秘说也云云）
    白衣观音事。
    本尊可用阿噜梨经像也。真言别有。不普通。
    覆白衣像不明。唐本铭云。行道观音（云云）
    胎白处是也。真言中一句是白处梵语故也（云云）
    出宿曜。出真言教中不详与。
    金峰山是灵山一片事。
　　此事问廷房朝臣。答云。纵说未勘得之。贞寿僧都此之由被申。重明亲王日记许也（云云）
    私云。设然何失哉。大唐有山南北建堂。一名天竺寺。一名灵鹫寺。彼山天竺灵鹫山一片故。涜然云。实客山见。仍以之思之。
    私云。山僧云。睿山又有唐天台山一片。止观院也（云云）
    保延五年正月六日依念要参向其次被示云。
    先年中御室时依御读经参鸟羽殿。最前自御室以俊与阿阇梨令问云。近来雷电频也。仍院恐思食。何经仪轨说此法耶。被问下之。当坐答人无之。如何。即申云。最胜王经第七如意宝珠品陀罗尼说此事。御感无极。此事流布（云云）又参北院次兼贤阿阇梨被问云。良得业说法所愿不虚。如缚卢那天如此事不审。仍先问贤觉阿阇梨。数月之彼事未勘得（云云）即答云。现公管见也。件事有花严经（云云）兼阇梨叩舌（云云）私云。件缚卢那天是水天也。彼天本誓如此故也。
    件日沙汰。
    除鬼气佛菩萨天等事。
    八字。叶衣。十一面。准胝。不动。尊胜。毗沙门。。灾魔天。太山府君。帝释。弥勒真言事。每怛龄耶阿莎诃。此真言无本说。只有金刚界法皇次第并安然对受记文（云云）
    胜云。私唐土人师云欤。梵号加种子也。凡件十六尊女天印真言颇不普通故也（云云）
    白衣。赤莲花也。楼□□□有八叶莲华。上有月轮。中有□字。变成钵昙摩花。花变成白衣观自在菩萨。发冠袭纯白。钵昙摩花手。莲花部圣众眷属围绕。印二手内缚。合二头指圆屈。真言曰。唵湿吠（二合）帝惹致你半拏罥缚（引）悉你惹吒（引）摩矩吒驮（引）里抳娑缚（二合）诃　十一面仪轨中有之
    唵湿吠帝湿吠帝半拏罗缚悉你莎呵。十一面轨下卷出也。又真言北斗七星护摩法出之。一行撰名曰。九曜息灾大白衣观音经一卷（云云）
    除灾祸不祥疾疫寿获色力增长寿命长远（云云）一切灾难自然消灭一切曜不祥成吉祥（云云）
    曩谟罗怛曩（二合）怛罗（二合）野（引）野娜莫素摩萨□（二合）诺乞洒（二合）怛罗（二合）逻（引）惹野者都地幡阿（引）路迦罗野怛你也（二合）他唵拏闏底幡弩闏底萨宾（上）你佉（上）细莎呵
    不动（付五坛法供养如常振铃。以后三十七尊印言。或说五大尊各别印真言用之）。
    种子。三剑。印（五古有观云云）真言。
    散念诵时本尊真言之外四大尊真言可加诵之。存略随时残四坛同此。护摩本尊坛（如常）诸尊坛（三十七尊忿怒形观之云云）或五大尊观之余坛（如常）世天坛（随法有口传）五坛法之时种子虽各别三昧耶形皆剑也。是师说也。
    为上中下三根现三像事。如次罥索十一面千手也。
    染武帝语宝志和尚云。朕欲图三身一体观音。爰和尚赐三人。佛师对坐切面皮引去。三人各图一体。
    私云。此事后见宝志和尚传颇异也。代宗帝王也。以袈娑和尚登升忉利天引罗汉时持归一帖。依化罗汉状归进帝王（云云）
    一幅唐本孔雀明王像。惟大贰献御堂入道殿。入道殿献仁和寺僧正。阳明院时以此像被修孔雀经读经。烧亡不取。其像寻阿阇梨退出其不觉（云云）
    金刚童子事。
    黄童子二臂出化身仪轨（为初心行者云云）
    青童子六臂三卷轨等云。东寺门人多归依之。
    日晖事（如初出日云云）
    大日经云。马头色如日晖。疏云。日晖者非黄非赤（文）
    圣宝僧正时除不空入准胝（云云）法成寺六观音作准胝。无观音名故。仍入不空罥索也。
    保延五年八月二十一日参大和尚次事等。十卷大佛顶经事。
    南都学者皆称伪经申宣旨欲烧失。宣下云。广得诸宗许可烧之。爰戒明和尚不加署判。仍不烧之流布世间（云云）
    僻事多事。以妙吉祥品功德天品各别。尤为谬（云云）
    观音地六十二亿佛事。件经委说。件旨其疑消了（云云）
    南京明匠寻申事。
    兼名苑作者远义也（唐书也）
    或云。远义如何。会云。此同作也（云云）
    诃利帝（此云青色）青颈（梵云文是欤）
    以地天名功德天事。
    摩诃迦罗天（大黑也。但异普通欤。或云。大将天是自在欤）
    十二光佛事。大佛顶经意十二佛各出世也见。或人云。慈觉大师意一佛具十二名号。
    保延六年八月二十六日令渡给次事。
    胎藏现图无四大护并莲花部地藏也。此流布本大师请来高雄本古本四大护图有之（云云）五古鬼目事。
    腹八角中有筋。上下八角端端各有一目。上下合十六目也。是十六大菩萨也。件样五古依安养房付属光明山辨圣人相承彼山有似其杵有花藏院。十六菩萨事有唐书中（云云私勘之见欤）
    避蛇事（或毗蛇卜云人有之）御请来录胎藏仪轨不戴事。
    被示云。先德不审也。元杲僧都会淳祐内供奉受胎藏三卷仪（青轨）时。元杲问云。根本大师持本不候欤。是本青龙法全末叶本也如何。内供答云。如此问尤。随喜传受人虽多。不致此疑也。大师御本梵字本是也。而仿□难行用。故此三本用之也。但池上平救阇梨传受赖尊律师二卷本日记云。根本大师法本也。兴隆御房奉受了。兴隆未决。若是般若寺欤。虽然年来不审未散之。于镇西寻得二卷本。外题下云。曼荼罗寺本。或僧云。是赞岐曼荼罗寺也。而件正本外题下空□本。已在尊本者成。恐书曼荼罗寺本也（云云）件池上本并镇西本全一也。颇有其兴欤（云云）妙见菩萨。殿中有五色云。云中有字。变成如意宝。宝变成妙见菩萨。左手持莲花。花上有北斗七星。右手作说法印。五色云中结跏趺坐。北斗七星围绕之。本朝往古图画妙见形像非一途。印相不同。但灵岩寺有等身木像。左手当心持如意宝。右手作与愿。大底同吉祥天女像。又尊星王义轨说样样。可见彼文。
    根本印（右手作施无畏。屈大指向身招之三度。左手作金刚拳安腰。真言曰）。    目仡帝等大咒也。此咒或用大三古印。奇妙心咒。苏湿哩。瑟吒莎呵。或私云。是谬说欤。者此云见。此小咒妙见梵号可知之。
    心中心咒。或。是大吉祥天也。或人云。者。同事也。可闻口传（云云）
    金翅鸟王法。或。尊形四臂。二臂（止风雨时）
    根本印（从师受了。三月二十五日三印奉受了）
    真言。归命阿钵罗等。
    水欢喜天法事（有十一面仪轨云云）
    诃利帝（向东修烧沉香）
    果。宝珠。刀印（大三古）言（大小）
    三髻。五髻不同事（有所表欤云云）
    行路事（在陀罗尼集经也）
    冰揭罗。果　印言（如爱子法）
    轮王七宝（花严经文。以七宝配法文可勘见之）
    主藏神宝（虚空藏）主兵神宝（无能胜或金刚藏王）王女宝（持世菩萨又功德天）马宝（金刚夜叉）轮宝（转法轮菩萨）象宝（爱菩萨）如意宝（地藏菩萨）
    大原长缘僧都道场观了。
    千手。
    流出光明。自此光中踊出开敷莲花（或独古金刚杵）
    莲华变成千手。
    文殊。
    六字文殊法轨云。文殊师利菩萨于莲花上坐说法之像。一切庄严具童子形。天衣给在肩。首戴五智髻。印相。反钩二无名指。右押左于掌中合腕。二小指二中指填竖头相柱。二头指曲各捻中指背上节上头指。□咒曰。唵（一）婆鸡陀那（去音）闏（二）莎呵
    六字咒。阉婆计陀那闏。
    一字真言□（不见一字仪轨。但五字轨中感。殊师利一字陀罗尼□）
    一字咒王经云。唵叱洛呬焰（此四字总成一字）
    一字陀罗尼法云。唵齿临字（离禁反）
    保延六年十月十三日夜令来宿次云。或人云。诸尊抄中马鸣龙树真言西方因语菩萨真言用之。案此事古抄中以西方四菩萨配观音势至马鸣龙对事有之。件抄有安养房（但迎见有抄物中配地藏龙树文）
    普宝延命事。如仪轨二臂像乘象是普贤延命也。以二十臂为普通延命是别秘说欤。二十臂像是延命也。问云。以大安乐不空为延命如何。答云。大安乐不空是金刚萨埵也。仍以彼为延命无失欤。二臂延命与金刚萨埵同异如何。答。只同之。以乘象可异欤（云云）私云。宝冠有异欤。行二臂时二十臂时种子。三形皆别而于印同之。不说别印故也（云云）
    保延五年九月二十日于保寿院汤屋智证大师五大尊中金刚夜叉代用乌瑟涩摩事。
    南池院率都婆事。
    件院皇后建立率都婆。铜尊胜陀罗尼经但无陀罗尼。此率都婆或说智证大师请来（云云）仍门徒礼之。但件缘记云。沙门惠萼于唐土得之。
    市门率都婆事。传言云。是空也。圣人建立也（云云）
    但件圣人东西秋门前建率都婆。有沙汰被去之。爰空也。圣人书申文云。七条市门前修行圣人建率都婆。是承先例也（云云）以知非空也。建立欤。
    白□事（白花以之识之诸仪轨经等所说是也）
    白□事（唐云木绵是也瑜只经法等所说是也）
    佛所持磬○事。宝铎或铃磬云欤。件字有军荼利仪轨。金刚及金刚ＡＡ灌顶阿阇梨所持铃杵事欤。
    梵天持钵事。
    以如意○小咒为大威德真言事。
    大威德面字用之。随避蛇法用之（云云）
    大师檀样不审事。息灾图宝增益图轮如何。
    保延五年十月十一日去来次语云。安西城毗沙门事。件城行道八千日（云云）而玄宗皇帝代异敌犯之。得国外被检议之（云云）近近辽远。爰近臣申云。梵僧不空可仰合即寻（云云）皇帝执香吕。香吕供毗沙门。将追神兵。即独揵太子现之。备供物彼发遣彼方。是其年二月十一日也。件日彼城东北角神兵现。并丈余。毗沙门国外相合。以件像号□□□毗沙门也。具如不空所译毗沙门经序及后入唐录有之（云云）
    或本一行有是误也。
    东寺毗沙门北本也（云云有秘说朴木也）
    传教大师灌顶事。勤操随大师受灌顶事（有碑文云云）
    保延六年二月二十三日。
　  宝达菩萨事。
    往铁围山见法师堕地狱给（见大乘莲花经）
    圣范得业南京明匠也。遗言云。闭眼后访可供养宝达菩萨（云云）依之长与已讲为本师图此菩萨于形像。无见文。可令持宝等欤（云云）回向明云书中有真言功能事。或经文云。灭比丘肉食罪（云云）依之长明有肉字（云云）
    花藏院真言集不审事。
    乌刍涩摩不动咒。
    此咒出自何文耶。尤不审也。是忙摩计真言也。如何。
    以孔雀经法行祈雨法事。
    唐不空行之祈雨见（云云）此土圣宝僧正行请雨经法不雨。仍行孔雀经法三个日泽雨（云云）大佛顶法事。
    后朱雀院御时仁海僧正行之无验。仍我门徒不可行此法。（云云）然成尊僧都行此法度施验德。廷房朝臣云。堂庄严严重事不如此法（云云）
    保延六年四月九日令来次寻申云。护闏何等可奉受习耶。被示云。有二大事也。一六种护摩印。真言用所有二说。一芥子前。二散念诵时（云云）古人云。皆此事被沙汰令施了（文）
    二坛样自宗他宗不辨仪轨。文状可料简也。
    日天日曜同异事。一物也。但胎曼荼罗有二所。如何。次七曜日天眷属二十八宿月天眷属。以知曜天别欤。或人曜伴天主也。
    六观音事。
    明全僧都御抄云（弘法大师御传）
    大慈观音（千手地）大悲（十一面饿）大光（圣观音畜）师子（马头修罗）天人（准胝人）大梵（如意天）
    陀罗尼集经第四偈可别见之。
    司命五道记云。六道观音文云。六字观音谓大悲（千手）大慈（圣）师子（马）大光（十一）天人（准）大梵（如意轮也）。已上小野僧正注进依此文欤。
    保延五年二月十六日令来给次杂事。金刚马宝者羽事。南御室曼荼罗五佛所乘兽皆有羽。仍成不审。行年花藏律师予被问之。答。云。马羽有事有本文（云云）
    六字曼荼罗事。
    成僧都自笔梵字本如此。成僧都从贞观寺之经藏得之。字如何。若空点消失欤。此曼荼罗六观音像仁海僧正注进状云。依先师口传（云云）仍本文之事欤。
    人身涂抹治方事（会唐人习之。用水银也）
    大国以水银消彼人身常（用水银也）
    同年同月二十日令渡日记。北三胎藏十卷抄不审事。日天月天前有小天子。是摩利支天欤。本寺十二天像如此。但后本月天无之。尤好之。此事不可然。不空欤（不意）摩利支法日月天前俱有之。如何。仁海僧正问延寻僧都云。真言院御修法间何等事可有说耶。答。世天坛时地天杓可增三杓（云云）
    孔雀经法事。义范僧都奉受大御室（云云）东寺欤。范俊修请雨经法无其验。次劝修寺僧正（信觉）于神泉苑修孔雀经时子细奉受大御室。及次七日申请御笔御经。第十日大雨（云云）范俊修祈雨间。依敌人义范笼上提古修大佛顶法障碍之（云云）而有议人。议人依私敌人为宗为法不便（云云）虽补东寺二长者临拜堂日引失官符不遂心了。最后云。不着衲衣尤遗恨（云云或人云。拜堂遂之云云尧遍付之云云）
    药师正念诵（大日本尊日月光三部十二神将）
    次护摩。可知。又世天坛可加十二药叉。又有人云。其言唵（一）俱毗罗（二）莎呵印。以右手四指向下钩。左手四指其二指怒。二大指来去。私云。此印言出陀罗尼集经十一（云云）
    十一面观音右手舒时挂念珠施无畏也。而自古作施愿手如何。
    不空罥索形。
    三目八臂（三经不说之）黄色顶上有立化佛像。左右手合掌当胸。左第二莲花。第三罥索。第四与愿。身着鹿皮也。右第二锡杖。第三白拂。第四与愿。
    长岳右丞相丈六图如何。今在南圆堂（云云）
　　（一字顶）
　　小野台藏薄纸次第云（大师）
    余七佛顶如常。
    金刚界九会图（神日）
    本批云。
    写本记云。长宽元年四月上旬。以释迦院御草本（自笔云云）同此蒙许了。命云。先年于胜定房边受习间。闻事等悉是后十卷抄外事等注之也（云云）
    建永二年（丁卯）五月四日。于高野山中院纸窗书写之了。此抄尤至要事也。尤可秘之。
    圆遍。
    承仁元年十月七日夜半灯下写之。
    金刚资亮禅。
    同次日雨中朱点了。同日一交了。
    杂秘云（心觉抄）已上以印阇梨胜语集书之（云云）
    又云。胜（觉印记也）大威德印事。
    心目抄（心觉钞）
    自见口传集云。信师者维摩诘化身（云云取意）维摩诘者净名。
    德治二年卯月二十二日以嘉祥寺本一交了。
    引覆事。
    净三业。如来拳。胜心。
    一。摩利支天印（名吉祥瓶印是形印也）一塔印（是云宝瓶印。又云法界宫隐形印云云）金刚缚（但观此字诵二反）
    十二角者十二因缘也。大同缚（右上）十二因缘者非显宗所谈（云云）但真言秘密所说也。大经云。十二因缘名为佛性者。无明爱取是烦恼道。烦恼道即菩提。通达究竟至极佛性也（或人说云。是修行次第）
    宝瓶十二角此表也。
　　（法报应）（意语身）（首日轮舌次一肘）
    御前月轮金脐下苏。
　　（台种）（金三）（苏尊）（苏悉）（智拳印也）
    三部合（明慈救咒终改）
    惠果外缚并二大不动三摩地（云云）
    大师御入定塔印也（诸事口传云云）
    观贤传奥院拜奉塔印（云云）其时拜初大不拜。观贤我生中犯一度许也。何此乎申时大师放威光。淳祐内供遂不拜。仍观贤手。取御膝。后百日许香。此印具口传。
    金刚萨埵。降三世。爱染事。
    三摩地爱王（云云）
    大师所生门。释迦如来入灭城。翻三角城云也。
    爱染者（云云）
    吾闭眼之后如往生都率天可待慈尊。
    永禄十年七月二十八日加修复了。
    佛子亮秀。
    西院流圣教觉。
    一。诸说不同记。
    一。二四字（大教院觉意僧正作也。此抄诸尊事记玉。其中初八字文殊记玉。故付初二四字云）
    一。无名抄（成就院抄）
    一。莲台僧正受法记。
    一。抄。
    一。龙华园御抄。
    一。心觉抄。
    一。通解抄（雪下相承院后誉记也。四度抄欤）
    一。甫文抄。
    一。成莲房三卷道场观集。
    一。诸尊道场观一帖（宽助御作）
    一。广泽方四度抄闻书。
    一。金玉闻书或私抄口决等。
    一。胜语集（甲乙）
    一。异水私闻书口决等。

胜语集卷下
