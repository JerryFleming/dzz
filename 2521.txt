N0. 2521
真言净菩提心私记

          傅法院觉鍐撰
          

    夫。真言净菩提心。是自性法身心地法界大日如来心王具体。亦一切众生色心实相。普门海会平等种子。故大日经疏第二云。此心即是如来自然智。亦是毗卢遮那遍一切身。以心如是故诸法亦如是。根尘皆入阿字门又同疏第一云。一切众生色心实相从本际已来常为是毗卢遮那平等智身。非是得菩提时强空诸法使成法界也。佛从平等心地开发无尽庄严大曼荼罗。已还用开发众生平等心地无尽庄严大曼荼罗。妙感妙应缘不出阿字门。当如。感应因缘。所生谁亦复不出阿字门。
    又此净菩提心。是一切众生自然本有心地实际。即是一切智智。如实了知名为一切智者。故大日经第一云。云何菩提。谓如实知自心。十住心论第十云。经云。云何菩提。谓如实知自心。此是一句含无量义。竖显十重之浅深。横示尘数广多。又大日经疏第一云。此品统论经之大意所谓众生自心品。即是一切智智。如实了知名为一切智者。是故此教诸菩萨真语为门自心发菩提。即心具万行见心正等觉证心大涅槃。发心方便严净心佛国。从因至果皆以无所住而住其心故。曰入真言门住心品也复此净菩提心是真言行者入修秘要。悉地成就速疾成就。必依真言净菩提心一体速疾力三昧也。真言行者若以本尊三密方便。勇猛精进观之。行之。此生秘获除盖障三昧入诸佛境界。故大日经疏第一云。今真言行者。于初发心时。睦观自心实相了知本不生故。即时人法戏论净若虚空。成自然觉。不由他悟。当知。此观复名顿悟法门也经云。秘密主此菩萨净菩提心门名初法明道。菩萨住此不久勤苦。便得除一切盖障三昧者。入佛智慧有无量方便门。今此宗。直以净菩提心为门。若入此门即是初入一切如来境界。乃至云法明者。以觉心本不生际。其心净住生大惠光明。普照无量法性见诸佛所行之道故云法明道也。乃至行人因净菩提心。照明诸法故。少用功力得除盖障三昧。见八万四千烦恼实相成八万四千宝聚门故。经次云菩萨住此修学不久勤苦。便得除一切盖障三昧。若得此者即与诸佛菩萨同等住又同疏第二云。行者初入净菩提心。虽未于无数阿僧祇劫具备普贤众行满足大悲方便。然此等如来功德皆已成就。何以故。即是毗卢舍那具体法身又大日经第七云。若我势力万增益。住法但观菩提心。佛说此中具万行。满足净白纯净法又发菩提心论云。若人求佛惠。通达菩提心。父母所生身。速证大觉位。圣人御自笔裹书曰。
    问。何故以心名菩提耶。答。无始无终十方法界所有善恶迷悟诸法唯是一心作也。问。以何可信解之。答。以佛说可信也。
    问。其教文何等耶。答。大日经云。云何菩提。谓如实知自心。又云。虚空菩提三种无二。又八十花严云。若人欲了知三世一切佛。应观法界性。一切唯心造。又云。如心佛亦尔。如佛众生然。心佛及众生。是三无差别又大乘起信论云。是心则摄一切世间法出世间法。又云。心生诸法生。心灭诸法灭。又云。心真如者。即是一法界大总相法门体。所谓心性不和不灭。一切诸法唯依妄念而有差别。若离心念即无一切境界相。是故一切法从本已来离言说相。离名字相。离心缘相。毕竟平等。无有变异。不可破坏。唯是一心故名真如又云。心体离念离念相者。等虚空界无所不变。法界一相即是如来平等法身依此法身说名本觉。
    问。云何菩提耶。答云。菩提此翻云觉。谓如实觉自心名菩提也。问。如何觉自心耶。答。觉心法门至下具可解释。夫入佛智慧有无量门。入修顿证无如如实知自心耳。问。如实知自心行相法门。具如大日经住心品。从云何菩提谓如实知自心文。至于此菩萨净菩提心门名初法明道文。十二番说之。疏具释之。又同经住心品下文。说超入净菩提心门十句法门。所谓从所谓空性离于根境文。至于如是初心佛说成佛因十句经文是也。疏具释也。今以总相言之。菩提心论云。如大毗卢遮佛经云。诸法无相。为虚空相。作是观已名胜义菩提心。当知。一切法空。已悟法本无生。心体自如不见身心。住寂灭平等究竟真实之智。令无退失。妄心若起知而勿随。妄若息时心源空寂。万德期具。妙用无穷。所以十方圹化胜义行愿为戒。但具此心者能转法输。自他俱利。大日经疏第一云。经云。佛告金刚手菩提心为因。悲为根。方便为究竟者。犹如世间种子藉四大众缘故得生根。如是次第乃至果实成熟名为究竟。然以中智观之。毕竟不生不灭。是故因果义成。若法不然。有生灭断常之相。则堕於戏论。皆悉可破。因果义不成也。今行者观心实相。亦复如是。出过一切戏论。如净虚空。于内证所行得深信力。萨婆若心竖固不动。离业受生成真性生。万行功德从此增长。故曰菩提心为因也。此菩提心为后二句因（后二句者大悲为根句。方便为究竟句也）若望生死中所殖善根。则名为果。以睹佛法前相故（已上裹书）。
    问。于此净菩提心有分位差别耶。答。于此净菩提心。竖略有十重分位差别。横广有法数不可说净菩提心也。故十住心论第十云。经曰。云何菩提。谓如实知自心。上旨一句含无量义。竖显十重之浅深。横示尘数之广多。
    问。净菩提心横竖大意如何耶。答。如实知自心名净菩提心。横竖义门甚深广大。若非佛谁知之。虽然且为深法渴仰。且为自心给磨。聊抄经论文。颇出章疏释。先明竖十重之差别。后述横尘数之一门。先竖十重差别者。谓从初羝羊暗心。渐次背向明求上之次第。如是次第略有十种种。一者异生羝羊心。乃至十者秘密庄严心。此十住心一一大意依经论问答。章疏断简也。真言行者若不检差别。更不知浅深。不同谓同。未得为得。然则始发心辟越终不知求所。智者可悉之。信者可知之。故十住心论第一云。若能明察密号名字。深开庄严秘藏则地狱天堂佛性。阐提。烦恼。菩提。生死。涅槃。边邪。中正。空。有。偏圆。二乘。一乘。皆是自心佛之名字。焉舍。焉取。虽然知秘号者。犹如难角。迷自心者既似牛毛。是故大悲说此无量乘。令入一切智。若竖论。则乘乘差别浅深。横观则智智平等一味。恶平等者未得为得。不同为同。善差别者分满不二即离不谬。迷之者以药天命。达之因药得仙。迷悟在己。无执而至。有疾菩萨迷方狂子。不可不慎。
    夫。从深至浅第一秘密庄严住心分位净菩提心者。所谓无始无终。三世十方。周遍法界。法尔常恒。金刚竖固。自性。受用。净妙法身。摩诃毗卢遮那如来大悲胎藏三部。四重。三密。六大。金刚界会五部五智。及无际智。四种法身曼荼。种种无量秘密曼荼。一切总持心王。究竟觉知自心之源底。如实证悟自身之数量。圆极自在一味一际。法然不坏坚固金刚智慧是也。是名毗卢舍那本地净菩提心。亦曰能加持无相法身。是名真究竟净菩提心也。此究竟净菩提心。自性（理法身也）受用（智法身也）法身理智不二心王。横究无边无尽十方虚空界。竖尽无始无终劫号耶法界所有诸佛三身。四身。十身。无尽色心。身上功德。智慧三身。所说一切契经海。一切菩萨。声闻缘觉。及以法界所有六趣。四生。一切众生善恶因果。根尘识等色心衣正。如是横竖一切诸法总体也。所以心王是诸法。诸法即心五也。心王本不生。亦诸法本不生。诸法缘起即心王缘起。心王缘起本初不生心王遍一切处。心数遍一切处。一念遍一切处。一尘遍一切处。如是心王自在回转无穷。无穷回转。当体金刚。实际竖固不可破不可坏。此心王是论体无相。犹如虚空。论性不改。亦如金刚。论相明了譬如光明。论用无碍自在。诚法界海中除心王余一切诸地今无有比类心王者。则此心王体性无相是理。相用明了无碍是智。此智即理。此理即智。理智不二自在心王大日照中来理法身名毗卢遮那智法身称卢遮那。故辨显密二教论云若依璎珞经。毗卢遮那是理地身。卢遮那则智法身。释迦名化身。然则是金刚顶所谈毗卢遮那佛。自受身所说内证。自觉圣智法者此则理智法身之境界也依此二教论说者。真言秘教是自性（理法身也）受用（智法身也）理智不二法身所说也。理智不二故。或云自性身所说者。是云理法身所说也。或云自受用所说者。是云智法身也。又二教论云佛有三身。教则二种。应化开说名曰显教。法佛谈话谓之密藏。
    问。佛三身体为一体无二。为各身各体耶。答佛三身一体无二。但约用故云三身异。故弘法大师略付法傅云。法报应化。体同用异。又罥索经云。三身一体皆平等毗卢遮那自性身。又金刚仙论云。即三而一。即一而三。言三不伤其一。言一不坏其三。
御自笔裹书云。
    问。三身体同用异意如何耶。答。三身如来理智不二金刚。是一。此一金刚但破人执。未破法执及无明时云变化身。次渐破法执。伏无明时云化受用报身次人法二执及无明顿破时名曰法身。此法身佛理智不二。故理名理法身。智名智法身。虽此理智法身俱本有。以有始觉还成义故。亦名报身今此三身体同用异。譬如金刚摧木力用是劣。次此金刚亦碎石力用是渐强。次此金刚摧破金类力用极竖固也。金刚体一随所摧物力用胜劣故。三身体一用异也
    问。佛三身说法之中所说法门更互有之耶。答。三身说法是异。亦更互有之故。弘法大师请来目录云。法海一味随机深浅。五乘分镀逐器顿渐。顿教之中有显。有密此文已云法海一味。随机深浅。顿教之中。有显有密。为教之中可有密教也。虽然文随执见隐。义逐机根现而已。
    问。毗卢遮那释迦三种名义三身皆有之耶。答。此毗卢遮那等三种名义三身皆有之。
    问。法身名毗卢遮那亦名卢遮那亦名释迦牟尼有证据耶。答。先法身名毗卢遮那如显密诸经说。亦名卢遮那如璎珞经说。亦名释迦牟尼礼忏云作变化身释迦牟尼佛者是名法身也。所以者何。云。如上金刚界大曼荼罗三十七尊。并是诸佛内春属毗卢遮那互体故也。比礼忏文意云。三十七尊皆是毗卢遮那一体性金刚界身内性内证自觉圣智心王心数诸尊故。此三十七尊皆同一体性金刚界生身故。同名自性身也。金刚界义决云。一切诸佛身即是一佛身也次他受用报身名毗卢遮那如金刚顶分别圣位经说。亦名卢遮那如花严经说。亦名释迦牟尼亦如花严经说。复次化身名毗卢遮那如普贤观经说或名释迦。或名毗卢遮那。声字实相义云。若谓应化佛或名大日尊。应化光明普照法界故得此名。故经云。化身名卢遮那。如花严经说化知名释迦牟尼。广如诸经说。
    问。三身体一依用差别。尔者三身各别各义如何可通三身耶。答。三身体用不离散故。三身义理通三身也。问。三身体用若不离散三身功能作用如何可分别耶。答。三身体用是不离散。但随机缘感得论用差别。问。佛随机缘感得作用差别意如何。
    答。三身作用次第现时。若机缘感得化身时。断人执及以相应烦恼障。未断法执及所知障。若机缘感得他受用身时。断法执及以相应所知障并少分无明。若机缘感得法身时顿断烦恼所知无明三惑问。所知障有也。如何所知之外论无明耶。
    答。障法界缘起事无知名所知障。障一心平等理不觉云无明。法身是人法理事平等一心法故。机缘感得之时顿断三惑证得三身菩提者也。
    问。三身名如何翻耶。答。毗卢遮那有四种翻。一番遍一切处。二番遍照。三番大日四番最高显广眼藏。金刚顶义决云。遍照大日二翻。此并略而名阙也。卢遮那翻浮满。释迦牟尼此翻能忍。能出五浊恶世。忍难忍苦。难化化生故也。又翻度沃焓大海底有石。名沃焓。吞大海水令海水不增。虽经日月劫数。无饱足。娑婆世界众生亦复如是。设受五欲炙虽过百岁千年。贪欲心弥盛更无饱足。度此等众生故云度沃焓。
    问。如诸佛教法有差别。能说教主三身为有差别。为无差别。答。如佛所说教法有差别。能说教主有三身差别。问。答所说教法。能说教主有差别方如何。答。三乘教教主。地前地上佛果。如次三身次第。佛乘圆教教主三身相即不纵不横法^2□遍一切处。报应未尝离法身。虽三身相即随次第机感得也。为地前二乘菩萨。说三乘教。他受用身为地上菩萨说显一乘。自性受用法身与自性所成夫属俱为自受法乐说三平等句法门。亦三身相即故。一乘圆教机熟。设地前住前位。三身即一化身说显一乘。若有秘密机时。法身如来奢迅示现无尽庄严藏。主遍一切乘三平等句法门故。二教论引瑜只经常于三世不坏化身利乐有情无时暂息文释云。谓三世者三密也。不坏表金刚。化者业用言常以金刚三密业用。亘于三世。令自他有情受妙法乐也。
    问。自性受用佛是唯佛自境界因位人人。十地等觉更不见闻。如何云若有秘密机说三平等句法门。若法身佛为具惑机说法。是则他受用身所说教法。犹亦可云显教。如何云说内证三密教耶。答。秘密机者直信解本地法身内证三密器不故。诸佛本誓加持力故。法界宫中月输海会圣众影现。直说内证三密故。是名真言他受用身所说教法。名金刚一乘。令他受法乐故。是非显一乘他受用身所说教法亦非显一乘唯是自性法身内证三密金刚。故不名金刚一乘也。
    问。显乘金刚一乘差别云何。答。显密差别虽是无量今以大意述也。夫显一乘者。以无始无终无近无远本来常住妙觉究竟如来智惠百界千如三千世间及以十方三世诸佛随自随他一切教法一一皆是妙觉究竟如来本地法身。本地内证境智。不二平等大慧妙法开显。令一切众生开示悟入佛之智见。是名开权显实妙法一乘。复以无垢无终本来法尔本有常住妙法一乘。复以无始无终本来法尔本有常住妙法一乘。复以无始无终本来法尔本有常住妙究竟如来性海圆明法界为花严一乘本源。则见等觉已还因分可说普贤境界。及以一切一乘三乘六道诸法。一一皆是性海圆明法界具德。更无异事证入果海是云花严一乘究竟果分性海圆明法界缘起。一切诸教诸乘一切因果善恶诸法。与性海圆明法界。无二无别显示名花严一乘。已上妙法一乘花严一乘并云显一乘也。金刚一乘者。无始无终本来常住心王毗卢遮那。那数诸尊数过刹尘同一体性金刚一周遍虚空法界互相圆融无碍如帝网千珠。而此一切心王心数诸尊身口意业遍虚空。演说如来三密门金刚一乘甚深教。是名金刚一乘。
    问。显一乘密一乘差别犹未明了。如何可分别之耶。答。显密一乘横竖多横。至下进修门。集诸宗章疏释可开示之。今且以镜像譬喻。竖可开示四重不同。夫镜有无量影像。性由有本质众像镜自现影像。所现影像形色差别无量。唯是镜体非本质体。本质实体是虽为缘。实体隔碍不入镜中。当知。所现影像唯是镜体。已镜体与一切影像不二一体镜外无影。影即是镜。一一影像。形色差别。以镜见之一切影像皆悉一味一相。知一味一相影像后于无量影像形色体。更无异执。无异执故。常见万像悟唯镜体。无万像体各别迷执。镜影常同常别一异不可得也。镜譬理智平等一心。影喻一心皆缘俗谛恒沙诸法。因缘所生一切善恶迷悟染净诸法皆是以无相第一义谛。一心所现影像故。心性不生不灭。诸法不生不灭。心性不一不异。诸法不一不异。心性本不生。诸法本不生。根尘识等皆同阿字法门一切皆是无相等一义谛。是三乘终教（亦名菩萨教）所明一乘义也。此一乘教理。十住心中是觉心不生心。亦是中论所明八不中道是也。又花严五教之中第三终教。天台四教之中别教所明性一乘此也。复次。非镜体影像不异。如镜有无边影镜。一影镜同是镜故。一一影像皆亦有无边影像性。此镜总体之中备无边影像性。与一影像。镜体是唯一故。无边影像皆同镜体性故。更无差别异执。一一影像是明净。一一皆亦明净。亦一一影像缘同明净故。一一影像众德周遍虚空法界相即相入重重无尽。又如帝网千珠重重无尽。然则一即一切。一切即一。又一中有一切。一切中有一。一一竿珠皆互圆融。互为主伴。今此影像千珠圆融不思议事。唯一镜上缘起影像论之。而此事事圆融影像皆悉唯是一。实体。镜。亦无二无别。镜体譬本是寂光性海圆明理智不二。一心体性。缘起圆融影像事事喻一心所现所作百界千如三千世间十方三世诸佛所说一切诸教一切因界缘起诸法。此一切众生一切诸佛同一本源。理智不二一心。亦名常寂光。亦名性海圆明。亦名中道。亦名实相。亦名法性。亦名法界。亦名佛性。亦名真如。亦名法身。亦名如来藏。亦名净心。亦名第一义谛。亦名第一义空亦名实际。亦名净菩提心。亦名莲花三昧。亦名阿字门。此一心所现一切善恶一切染净缘起诸法。若普贤。因人可说事事融圆。若三乘教单理事。若六道因果依正。此等偏圆粗细善恶事与本地法身性海圆明本源不二。一味一相开显名佛乘圆教。是名显一乘也。是一大法身一法界心所现缘起影像诸法之。上论圆融一大法身法本与法身缘起所现事迹。不二闻显故云本迹异不思议一。花严云因分可说果分不可说。是一异二义开示故。犹水波思之可见。但天台法花宗释云。根尘相对一念心起。根尘识等诸法一尘一念百界千如三千世间诸法三世十方诸佛所说一切契经海所说横竖义理法门。本来具足圆融圆满顿极顿速。此一念心言空法界悉空。言假法界皆假。言中法法界举中。而不纵不横不可思议。任佛知见纯一实相名圆顿一心三观。此三观一心亦名真如法身中道实相。此中道实相本地本有妙觉果海佛之知见名妙法一乘。故以此妙法一乘一心三观方便修行。此生证圆教初住位乃至十地究竟。但一生入妙觉有义今所说一心三观为入圆教初住位入修要门。住上地上功德今无所论。后当重释法花正意令一切从生开示悟入佛之知见为宗一一释至下具相引之。复次。约就真如法身性海圆明不守自性法界缘起所现影像诸法以明十玄缘起六相圆融。此十玄缘起六相圆融义理法门。五教十宗逆顺自在无自性旨。明花严一乘教分记中卷理分齐内名花严一乘。此花严经所说别教一乘圆融自在法门。此明从圆教初住位至第十地因位菩萨在分齐。故花严教分记上卷云。此乘一一释至下具可引之。此上三种一乘皆望金刚一乘犹随他意教太。未说性海圆明真如法身内性证法然具足心王心数。刹尘海会四种法身无尽庄严藏诸尊三密平等法门。复次。金刚一乘者。无始无终本来常住自性受用净妙法身摩诃毗卢遮那一大法身心王如来。是本来法尔周遍虚空法界。一微尘许无有空处。此心王体亦有无尽刹尘心数万德。此心数万德亦同心王。周遍空法界。互不相碍。譬如虚空千光一一周遍室内互不隔碍。此心王心数一切万德一相一味同一体性竖固金刚。犹如千光同一体性。一^2□而更无有余。又此心王心数本来法尔自性成就自受用变化等流四种法身。此四种法身一一皆高周遍虚空法界。互不相碍。又如虚室千光。又同一体性。又如千光同一体性。一^2□光而更无余相。今此心王心数无始无终。以大日如来广大法界加持力一一如无边内性法门。各各住普门三昧身。
    裹书云。普门三昧身者大日入佛三昧耶身。释迦宝处三昧身。普贤佛境界庄严三昧身。弥勒大慈三昧身。观音普现三昧身。金刚手大金刚无用三昧身等也。如是一三昧耶身。皆有密印标贴。此一一三昧身亦名无尽庄严藏。
    而此能加持心王心数所加持三昧普门身。能所不二无相第一实际坚固金刚故。一一三昧普门身。一一四种法身皆举名自性身。即此自性法身自受用法乐名自受用身。即此性法身自受用法乐名自受用身。此自性受用法身机与则生。缘谢则灭名变化身如来金身之幻。又此大日如来金刚之幻。非但示现佛身。充满十方一切世界。所现金刚菩萨等身亦复遍一切处名等流身。今此四种法身于一大法身心王心数一垢金刚。论四种故。此四种法身皆名自性身。四种皆名受身。四种皆名变化身。四种皆名等流身。此四种法身皆越三时日加持故。无始无终自受法乐故。一切诸尊互说三密平等金刚一乘甚深教。此金刚一乘大得。四种法身四种曼荼三密平等内证法门无穷无尽回转。唯是无始无终本来常住净妙法身大日如来心王心数同一体性坚固金刚回转更无余故。是名金刚一乘。此具解释。大日经疏第一十住心论第十也。临文可委见耳。此金刚一乘教所说法身如来内证功德曼荼罗诸尊。如一体镜所备无量影像之体性。唯是一体镜更无异体。故礼忏云。尽虚空遍法界同一体性金刚界生身一切诸佛。又云。如上金刚界大曼荼罗三十七尊并是法佛现证菩提内春属。毗遮那互体此文意云。一大法身心王无始无终自然本有。周遍虚空法界。此心王法界海中所现诸法。唯是心王一法界体更无余体。今此心王体性如虚空。如金刚。尽十方无边际。亦离诸相更不可见其相。又此主王虚空性不可破坏如金刚。故云尽虚空遍法界。同一体性金刚界。此心王内性所备无量无边心数唯是心王一法自作故。虚空金刚义味全同心王。故云尽处空遍法界同一体性金刚界生身一切诸佛。又云现证菩提内春属毗卢遮那互体。又分别圣位经云。佛德三址六。乃至普门尘数诸三昧身皆是心王大日自性自作故云。皆同自性身。此皆同自性身诸尊一一体性等虚空。周遍十方。同虚空无边心数一一义理现心王大日身密身相时。心数诸尊一一皆悉种种身密身相皆同示现秘密法门标像。心王大日园芝布列。此是一切心王心数诸尊横竖圆德皆互输圆具足。故云曼荼罗。亦云皆悉集会。此是四种法身·四种曼荼罗·三平等句法门尘数不可说回转无空。唯是大日如来心王心地竖固金刚无穷回转故。名金刚一乘。亦是名遍一切乘自心成佛教故圣位经云化德三十皆同自性身。礼忏云同一体性金刚界生身一切诸佛。又云现证内春属毗卢遮那体。又金刚顶义决云。梵云毗卢遮那。此翻最高显广眼藏如来。毗者最高显也。卢遮那者广眼也。先有翻为遍照王如来也。又有翻为大日如来。此并略而名义阙也。又此如来亦名佛菩萨眼如来。亦名诸佛菩萨母。亦名诸佛菩萨最上广博清净藏也。所谓诸佛菩萨依之明见故。诸佛菩萨于中出生故一切贤圣于中住故。又此大日如来常住满虚空法界量同尘等。诸佛身相一一身相皆无中边。又无增减。故毗卢大经。说为无尽庄严藏三昧也。经云持一切如来身以为其体第二显本也。释曰无缘智相遍满虚空一切佛身即一佛身也。
    斯一策也傅法院本愿上人之所制。而真门之青民者也。然遣逸秘释之撰集者何哉。想谓由遳岁流世之少焉。比适入仁和寺之经库。拜阅上人亲手之草本。蠢字颇多矣。以余见之恐被殊灭有日也。故胆得一本乃还雇工寿樟。以谟颁遐方及终古。于兹始觉物之行藏读系运云逐记为跋。
　　天和二岁次壬戍仲夏日。

真言净菩提心私记
