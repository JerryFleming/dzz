No. 2587 信心铭拈提

        　　  
　　　　　　　
　　　　　　　
　　　　　　　

    示众云。摩竭掩室尚带轨则。毗耶杜口未免饶舌。纵向上人才举向。强作节目。举槌竖拂尽是落途辙。作^8□生拈提。瞪目口呿云。佛眼也^8□不见。

举信心铭

    拈云。道什^8□。节目既显。祸言一出。一人作虚。千人传实。纵信得及。不免捕影。纵铭得定。好肉^4□疮。历劫无名。谁唤为心。渠岂受名乎得者。三世诸佛不得窥。六代祖师不得用。不见铭得。推出独露不思量而现。不回互而成。只是见闻觉知声色去来。佛面祖面蠢动含灵。赤心片片皮肉骨髓铭将来至道无难唯嫌拣择。是拣什^8□是嫌什^8□。放尽者心空也。斯道至哉。无难无易。斯道妙哉。无疏无亲。
　　但莫憎爱洞然明白。既是洞然明白者。憎什^8□爱什^8□。从来未染污。虚明自清净。一条白练缝罅鲜动。万里神光彩文细开。纵有百花红。自是一色春。恁^8□田地速欲相应。大舍万缘尽断百思。看青天尚不存。理地又不守。清虚圆明而无分辨。自照灵然而无变易。分明一句难通他。自吟自咏自点头。
    毫厘有差天地悬隔。差个什^8□同个什^8□。不可背触。如何隔碍。虽然恁^8□。自证自悟。才知有时虚空落地。大地震动。己与己差。山与山异。所以天不似天。地不似地。眼不似眼。耳不似耳。毫发无相似道理。微尘无相同法界。释迦差于释迦。达磨不似达磨。五十余代一代不似。三世诸佛一佛不同。故一毫之不受佛恩。片时之不拜师颜。千圣未曾知。一尘未无隔。
    欲得现前莫存顺逆。现前久。从来不覆藏。露堂堂。何时见顺逆。如何心不生暂亦顺。相随来也无不逆时。
    违顺相争是为心病。莫违莫顺。莫求莫争。佛见法皆是心病。何时得安乐。苦域遂不免。只须一切休歇。万缘悉勿忆度。而今何坏灭。无染空色。若如是不到不疑田地。可恐可耻。爱本以痴为本因。以嗔为正果。诚哉违顺相争皆是心病。
    不识玄旨徒劳念静。虽无人识得渠。历劫不借他力。如眼无翳障。心本无缘虑。暗夜正昼。遂未迷我。寂而照灵而虚。本无动相。岂用寂静。学人多滞念静。动好寂湛。况乎才止念想以为真实。才望门阃如思皇居。这个大解脱道旷大劫来逍遥来。十二时中保护去。三世不间十方不碍。只管玄旨现前。玄旨修行。玄旨动摇。玄旨识知。玄旨去来。玄旨生灭。一法无余事。不知有然。外求明玄旨者。错兹错亦不别。卖金人须是买金人。
    圆同大虚无缺无余。明明皎皎无缺无余。所以圆也大也虚也。虚故无内外。大故无涯际。同故无差别。圆故无始终。无始终非本末。无差别无异相无涯际无广狭无内外无背面。所以言凡夫言诸佛。名根境名色心。到处孤回回峭巍巍。浮裸裸露堂堂。一切处无曾隐。一切时无不露。蒿汤点茶汤点。成行住坐卧成生死去来。烦恼菩提取舍。皮肉骨髓聚散。四大五蕴离合。三界六道升沉。八万法门赞仰。八万尘劳拂除。取舍憎爱是非得失。莫不圆同大虚。莫不无缺无余。梦中千变万化山河大地。森罗万象依报正报。一切不他物。水月镜像岂有生灭。良由取舍所以不如。如如理。无可取无可舍。纵取来纵舍去如如。所以取空空不减。舍空空不增。言如如不如如。如如变如如也。不变异处去。不变异处何去。去之亦不变异。取舍者取舍还如。去来者去来便如。曾无如外智。智外无如。譬如夜背手摸枕子。摸之摸手外无物。纵有当手物即手。非千手万手。许多手无尽手无指手一只手。终日摸物觉而非物己也。所以以空修空。以空证空。故非虚空者无对虚空。然者取之如。舍之如。乾坤大地破裂了。唯有如如一真实。如如不动法。远离一切法。实知圆同大虚无缺无余。
    莫逐有缘勿住空忍。虽有舍世法。有无舍佛法。是之住空忍。有似舍佛法。有不舍世法。是之遂有缘。况乎从无明。况乎住佛性。闻言如是。一切无用。非可拘思量分别。如是言而有阁了事人。是不免空忍。又言一切无障碍。而有不免三毒四倒人。是不离有缘。佛法若言有有缘空忍中。不可有诸佛出世。不可有众生得道。又有不得道道理。又有不出世道理。是非空忍。是非有缘。所以如痴如兀而入大定。经八万劫。落空亡之外道。魂不散之死人。佛祖位中不得留。又得如波如雾辨。而通十二教。虾蟆口之辨论。经论师之见解。不足为具眼衲僧。况乎认识神而为佛性。不识有缘不识空忍。痴人无始劫来生死本。风火捏聚动着相思本来佛性。为心性常住乎。皆是平地起波澜。皓玉作点瑕。唤何为有。唤何为空。鹭鹚立雪非同色。明月芦花不似他。
    一种平怀泯然自尽。白云散尽青山独立。众峰势尽突兀高立。无到到顶。人无识名人。不能佛祖道得。说默不得露得。深参远参。到此田地。终日见之无眼。竟夜闻之无耳。无弦之曲翻人舞袖。无孔之笛和铁汉歌。心法两忘境智俱泯。无安排无计较。风休波消海殊晏。花散人去山更幽。
    止动归止止更弥动。撞空作响。谁是闻者。直饶有闻者。非耳目所到。又一击忘所知。更不假修治。是可止何。是可动何。扇波静波几时静。搅泥净泥几时净。曾不触泥水。风波自然静。泥水萧然澄。眼不借耳处佛事。耳不借眼处闻声。举动施为。从来皆是无作三昧。非自作非他作。非共作非无因作。所以物物皆离名字相。不假言辞相。是为动是为静。动静本离动静相。性相自超性相理。风波山相击劫火烧海底。真常寂灭乐涅槃相如是。
    唯滞两边宁知一种。汝本不迷。何更求悟。若人舍身心名。生死念何处起。暂丧身失命始得。若未丧身失命。身心未免。一物争露。所以止动归止。是止修非止。离止见动。是动更不动。止非真实动非常住。故暗一种非滞两边。迷于万法不通一法。
    一种不通两处失功。只此一种本无通所。眼尚不分与他。心岂有别相汝。若一种未通者。滞动滞静。动静外求止。止外除动。错于截头求活。痴于以语通心。此心终无通处。此活曾无父母。故无不通处。无不活时。琉璃殿上扑碎后。千变万化自孤明。
    遣有没有从空背空。比有遣何。比空争从。若得从是非空。若得遣是非有。森罗万象依正二法。是心有是心常。所以妙有遣之妙有不可尽。有空满手。从从之真空不可极。空有满眼。况乎万有当体真空故。以虚空为森罗万象体。然者比有无所可遣比空无从物。唤何为有。谁名为空。空正空空无可空。有正有有无可有故。妙有故。真空妙有与真空。名异体同。真空与妙有。心同语异。是以从空背空。遣有没有。没有者无绳自缚。背空者认影迷头。虽然子细看来。头不失自不缚。可谓妙有从来不昧。真空毕竟不失。风休花尚落。鸟鸣山更幽。
    多言多虑转不相应。错拟心背真。才开口不体。纵言与千金。语不当半钱。纵思悟万法。虑未通毫末。言正相应言不中一物。是谓无生话。虑正相应。虑不通纤毫。是名没量人。故求言教中。而不可作算砂者。寻分别处。而不可作捕影者。情生智隔。想变体殊。赤体裸裸而不变异。终日默默而照将来。桃李不言春色红。松琴不虑秋声动。
    绝言绝虑无处不通。无可绝言。无可绝虑。向什^8□处作^8□生通。然而以虑极虑虑自绝。以言尽言言果绝。虑所通道言。言所尽道虑。言虑道断处。岂有通与尽。子细精到者。明皎皎地光照居常。
    归根得旨随照失宗。既是根何得归。若是有归处是非根实。归无归处本根无根处。是根更不对境。所以难称根。是根亦无枝叶。所以难名根。故说心说性。皆失根本。况乎说照用说得失几时得休。退步就己无物可追。无末可寻。若到此处。自己犹是怨家。况乎佛祖。试问。谁是得旨。如何是旨山河大地是照。世法佛法是照。此照何从。更何宗有可失。若能如是。此照悉是根。此根自照。是以道本外不可求。回光自照。万象本无不自己光明。杨梅桃李无根树。不带烟霞花自开。
    须臾返照胜却前空。前空者是何空。真空妄空。若真空者是空何胜。若妄空者不可及比量。又妄空外有真空^8□。若言真空外有妄空者。阁万法万体求何真空。若蹉过者当体者落真落妄。妄真俱妄。当阳直面者非妄非真。妄真俱真。是时为返照为修空。是非色是非空。离却两头难名一物。已唤言须臾。言虑俱难通。名体亦谁辨。见色便见心。闻声即闻性。尚是钝汉做处。若具是眼不免翳眼翳。花乱坠三世佛。古今从本一时梦。
    前空转变皆由妄见。既称言空。作^8□生转变。纵转变岂不空。若是空者。何唤为妄。又妄见外有空^8□。拈一片来看。所以佛言。居一切时不起妄念。于诸妄心亦不息灭。住忘想境不可了知。于不了知不辩真实。三世诸佛六代祖宗。有觉无觉性理玄妙。佛法奇特三界竞起。十方所现皆是无不妄。若欲息妄归真。如截头求活。又离真见妄。似认影不知影镜之数枚。镜如未知。不知妄之真。然者息有求空。妄心外见法。妄若转变者是颠倒也。故心之不可转。法之不可变。心法俱滞名相真妄两迷现境。直截根源人未识。茫茫业识几时休。
    不用求真唯须息见。唤何为真。何物言见。求与息祸止同。所以止之迷己。求己迷己。然而若求息见自不起权名者。是名能求真之人。是称正见之者。故真正妄空。是实名声色称见闻。行住坐卧日用动静。天地万象千变万化。一事一法无不己。譬如大海有如许波皆海。成善恶境界。露自他形相。无外于己。是以求之己息之己。一切都不他。万法悉己业。森森百草尽生地。名体从来有异同。
    二见不住慎勿追寻。有可住二见^8□。有终不有。空本不空。然者不可追有。不可寻空。无永住而不往。无永往而不住。有空不可不明。然而不可住有空。况之空之言何不有。不空言何追寻。而无追寻之功。不追寻有追寻之迹。尚言二见不住二见之人。若有二见者。不可言不住二见。然者离住不住不追不追。是名无为无事之道人。若不然者。徒论有空。谩滞真妄。青天白日纵从任。江水山云亦未休。
    才有是非纷然失心。来说是非。便是是非人。所以说有空不免是非。说不有空尚是非人。是非纷然猥是言失心。若明心时。是心之不名。况乎知是非。暂是时谓木人谓铁汉。是尚借名子细看来。是之不是还非。非之不非便是。此是见得于罪。此非生起于是。然者无不心是非。无不是非心。故见闻觉知心。墙壁瓦砾心。日月星辰心。大地虚空心。赤心片片形无定。莫向是非外觅寻。宛似江河有同别。流来水脉通古今。
    二由一有一亦莫守。若实二者何由一。若亦一者如何守。言守既二。言由不二。是以二而无二。一而许多。然不明一者不由一。不由一者不□于一。故不知一之万。不知二者。不露二者。不明得二。暗于二疏于一。故拘于说默背于性相。能了二者露裸裸不系糸。迷悟染净有无动止个个壁立。万仞能论一者。隐蜜蜜不露尘。佛祖眼睛本分衲僧。些些觑见不得。恁^8□见得尚是滞二。一也梦未见在。如是识取。犹不免守一过。若欲少分相应。百尺悬崖放下全身始得。
    一心不生万法无咎。心生形段。山河及大地。此心几时不生。所以说一心不生。早是心生了也。说万法无咎。岂免咎乎似怀赃争贼。然而见闻觉知有何咎。四大五蕴有何咎。生佛迷悟有何咎。生死去来有何咎。三界六道有何咎。善恶因果有何咎。测知万法从来静。唯人自忙心岂不万法。法亦心故。故万法外心终不生。一心上法本无咎。
    无咎无法不生不心。心法两不立。咎生如何留。一槌击碎根境识。生。何处留踪迹。
    能随境灭境逐能沈。今能而境。露柱灯笼与古佛交。教境而能一念万年与虚空等。所以能忘境不存。生佛不萌色空不显。
    境由能境能由境能。不境无能。不能无境。能全境在。我在谁境。全能无彼无此。以能对境。自己却成万法。以境证心。万法进契自己。所以在花无见人。在人无栖家无栖处。不可知谁寻者。只从迹外不见无见人。不所名什^8□花。虽开终未风起。故境自能能本境。境正境。春色百花红。^7□鹕柳上啼。能正能。深固幽远处。消息无通人。
    欲知两段元是一空。两段终两段。一空本一空。何以一空知两段。若知两段如何为一空。若合一空更无两段。然而一空证两段。以两段辨一空。分空时有山有河。以两段寻一空。无能无境。实知一空便两段。两段本一空。空片片乾坤大地。境一一虚空净尽。虚空三百有余枚。金乌玉蟾踪匹寻一空同两齐含万像。一空何同两。万像谁有含。万象若有含。岂不一空。空空若无同。自万象差。遍界不曾藏。全身终无露。
    不见精粗宁有遍党。明精不遗纤尘。显粗万象无穷。遍者一个。党者百草。然而见精粗。尚是不平常。说遍党亦已迷一异。纵转山河大地归自己。不免精粗。转自己归山河大地。不出见遍党。毕竟如何。清风拂白月。流水匝山腰。
    大道体宽无易无难。大道无门千人万人未曾入。何说体说宽。三祖大师唤何说大道。如何见体宽。若体宽者何无易。若大道者何无难。然而大道通长安。赵州言端直。见色闻声大道真体。志公和尚强下名言。三员尊宿各展管见。学人若执一遍。落坑落□。永劫难出。大道不可觅外。只莫追物。十语尽中不如一默。
    小见狐疑转急转迟。小见狐疑。而欲易得觅早入。故一闻而欲得。一计而欲知。或约三年五年。期二十年三十年。限一生二生量一劫。加之或见一解二夸见高。或见本小故疑亦浅。所以一念错累劫迷。譬如向西欲行向东欲行随行而远。不息见而为道拙拙于是。纵有大疑通身无柰何。本不如不疑。纵大见佛祖难柰何。本不如无见。然而愿佛道者。恒时可愿。不可根百劫千劫。三世诸佛长劫修行。犹未休。虚空纵有尽。佛行无退转。说三祇百大劫。说佛行一时二时。而佛道一生欲极。小见甚可笑可笑。痴也痴也。佛道若如汝念可易。诸佛何说难。虽然依难莫退转。依难而退者几时易。始入者几之可难。只舍身命可入道。去圣时遥末代弥悲。但入佛道不依大小不倚长短。若一念无心无千般疑虑。不经僧祇成佛道。不回一念超凡圣。
    执之失度必入邪路。纵所见等释迦。执此见者邪路难免。况乎释迦岂有见。何欲等。然而有可入邪路^8□。有可执诸法^8□。恶平旦恐况□。好坑□恶平旦。皆是遍见邪路。但从三世诸佛。至凡圣今灵。谁出邪路。若言出邪路。不可有诸佛菩提佛祖所证。所以行雨斜吹云一抹。野花露脆枝头低放之自然体无去住。从来不取今如何放。有去有住什^8□不体。佛法禅道奇特玄妙本止啼扬叶。汝求与求误者与不实。然而求之放舍之放。西行不差东行不差。差之已业似之不尔。见闻觉知动摇去来。打睡戏笑诳言寄话。任汝心努力莫作佛法会。纵作佛法会。头重头不可纵。重头之三头八臂何嫌。
    任性合道逍遥绝恼。无求无乐。佛来之不惊。魔来之不厌。逢山栖山。逢水栖水。卧者卧起者起。不愿声不厌声。不好色不逆色。如月浮水。似镜留影。以佛法不破世法以世法不妨佛法。语者喧于虾蟆口。不言静于露柱。不为欲言不为不说。况乎有怡地狱意。况乎有念佛道思。不见可度众生。不逢可学祖师。尽三世于一时。十方于目击。为师为资。一丝舒卷。葫芦藤手缠葫芦。洪波翻回滔洪波。
　　系念乖真昏沉不好。心念纷飞厌凡求圣。早背天真了也。直饶明心明性。若寄心念不免乖真。又不辩是。不知非一向系缚声色。一切流落见闻。蒙然无辩。唤之为无明。依之十二因缘无断。四生郡类无免。人人有这个。世世不觉知。个个依本分。时时空竞求。无明醉里逢亲友。生死岸头须对见。
    不好劳神何用疏亲。终日不劳神者。无疏无亲。何名迷何名悟。然心路头求。意根上寻。见闻未免滞声色际。只成得见闻觉知。终佛祖道梦也未见在。古人云。无始劫来生死本。痴人唤作本来心。
    欲趣一乘勿恶六尘。现今四大六根。目前六尘万境。此外在可趣一乘^8□。若有趣向处。既是两乘。但两乘外言有一乘。亦成三乘。展转而将错就错。八万四千尘劳。拂之拂之不尽。无量无边烦恼。休之休之不消。春花散夏抄茂。秋叶落冬雪积。时节因缘与时露万物转变随节异。唤为六尘是。唤为一乘是。一乘之不可趣向。六尘之不可安排。牧童时歌无生曲。啰啰理耶哩耶哩罗罗。六尘不恶还同正觉。有何正觉可同六尘。正觉者正六尘。见闻声色言语事业。悉是佛觉正体。山河大地森罗万象。具是沙门全身。一颗圆光色非色。二十空门空不空。
    智者无为愚人自缚。生死去来虽愚人缚着。无明烦恼是诸圣所脱。况乎声色二边见闻诸法。皆是衲僧眼目。佛祖光明。心外无法。四生六道未差别法。境里非心。三世十方无实归处。恁^8□见得尚不无为。真个无为不为何事。非吾不知。千圣不识恁^8□道得。尚是为非无为。若正无为。暂借口道不为之。又为之难名。然愚人自不知。言真言忘。说有说空。况乎执声色见闻逞憎爱。感善恶如蚕自作家而自缠。似盲自堀坑而自坠。然者说无为勿不知。道自缚勿缠绳。离钩三寸意在深潭。不动清波直须识取。
    法无异法妄自爱着。无始劫来未曾差。从生至死只这是。然自爱自憎。厌凡夫愿正觉。言彼乐言此谩。言此好言彼厌。皆是妄自计。据实而论。一系毫许不可异。一微尘计不可疏。所以亲谁疏谁。诚知无别人无他物。尽十方界沙门全身。尽十方界沙门眼睛以沙门。不尽十方。沙门外无十方。若有人言柰何。山河大地勿夺我眼耳。所以风吹树动。春来花开。汝语我闻。我往汝伴。鸟飞空飞。空飞鸟飞。如何飞在这里。可在拂袖便行。
    将心用心岂非大错。非人者不求人。非心者不用心。所以以法求法。怀佛逢佛。非将错就错乎。然者自从上来至今日。以泥洗泥以藤洗藤。可谓丙丁童子来求火。所谓不诗人者勿呈诗。伯牙若无子规未弹琴。相识满天下。知心能几人。言我谁言谁我。所以良遂参麻谷。麻谷闭却门。良遂叩门。麻谷问曰。阿谁。良遂诺处便明。良遂本为讲者。返语徒众曰。诸人知处良遂总知。良遂知处诸人不知。诚知此处千圣不识处。
    迷生寂乱悟无好恶。已说迷悟。早落好恶。岂非寂乱。抑迷正迷。不辩是不知非。不乐佛不厌生。不恐生死不求涅槃。是时名为实无明。是则诸佛众生根本。天地造化本源。纵智慧生。从此生外不生。所谓汝等生下东西未辨。色空未分。正是时。日积月重。渐长大已成人。好知冷暖。好觉痛痒。分生佛见迷悟。大用现前。通达诸法。然者始之无迷无悟。终之无好无恶。又可谓昔之迷悟具足今之寂乱不失。十二因缘真实体。发心修行能通达。
    一切二边妄自斟酌。于一切时。说男说女。说父说母。说天说地。说阴说阳。说根说境。说迷说悟。说自说他。说是说非。说凡说圣。说净说秽。说善说恶。说老说少。说生说死。说前说后。说依说正。说君说臣。说上说下。说假说实。皆是二见不知一真实。悉依名不依体。言如是又不免二边。若向二边。求经无量劫。终不免动静。不出生佛。毕竟道者生死岸头事。来可为真实人。青山白云共往来。谁言父子又根境。梦幻空华何劳把捉。梦幻诸法空花开落。正是真实。不可念实有。不可舍虚妄。心生种种法生。心灭种种法灭。生者不住。灭者不住。所以寂灭也转生也。然者生便死。死即生。不住故无迹。无迹故不运。觉今之生者用时。念今之死者不用。此之言分时。质实者无二。譬如水流是言生。其水不生是言死。如无二水。生死不别。梦中万境不差别。空花馨香谁认得。
    得失是非一时放却。教汝实证梦。有什^8□得失是非可放却。如是知时。迹悟从前亲取舍本不离。是时有可舍得失^8□。有可取是非^8□。纵舍之舍何。终无可立一尘。纵取之置何。又无可见外物。所以众生无佛性。虚空无人我。谁辨好丑。谁说得失。况乎本无得者。又不可失。况乎从此外有非物。谁亦此之道天上天下唯我独尊。
    眼若不睡诸梦自除。本不睡除何梦。若念觉言者。尚是梦未是觉梦。若有除可非梦。然者唤佛为众生梦。唤众生为佛。俱言梦者谁觉者。若无觉者谁名梦。若执一偏为是者。梦之可实。若认一法为非。觉之可虚。觉之不虚梦之不实。是名正梦。是说正觉。所以舍利弗问须菩提曰。梦中行六波罗蜜。与觉前行六波罗蜜。同耶异耶。须菩提曰。我不解此义。可问弥勒菩萨。即问弥勒。弥勒答曰。不别不知。梦觉全不异。若言梦虚觉实。尚有不通万法处。亦迷实昧虚。争有达来一心耶。三世十方及生佛。不知今古孰梦中。
    心若不异万法一如。唤为心有何异。唤为法如何如。言一如非万法。若言异缘非一心。无异缘故如。有一心故异。一切诸法各不相似。故异因异果。不似什^8□故一。一之亦不似。唤之说异即万法。然者万法自一心无不异。一心本万法故无不如。法法如心心异。所以不异。所以一如。若能如是。心法一如生佛一如。迷悟不异生死不异。万重雪色虽相异。千里月光本不同。
    一如体玄兀尔忘缘。兀尔忘缘如如体静。汝名阿谁。我不知人。佛眼也觑不见。自心也计不量。海晏山幽。如龙盘似虎蹲。势难及质易学。在眼同眉。在口如鼻。露柱交肩。青山并头。取来是非莫辨我。浮生穿凿不相干。
    万法齐观归复自然。东山与西山对。南松与北松对。何宾何主。为君为臣。可谓天得一清。地得一坚。人得一安。一指一棒。恁^8□道尚是。拘节目背自体。正见。万法根源即起于一心本体。据起形而论。万象各明明。据其本而谈。一心更片片。名相之露体用之说。说之说之不差。知之知之不误。然者汝者我念境^8□。我者汝不见境。但汝见我者汝成。我见汝者我质。是故向之向之非别人。语之语之不知听者。自咏自吟又自和。此中终不别人作。
　　泯其所以不可方比。寻万象由其由自尽。尽而非无物。欲说满口。欲见塞眼。所以类之不类。比之无物。汝之不可问。我之不可答。答之汝不可闻我闻。问之汝不可知汝知。我之我外不见生佛。汝之汝外不见迷悟。然者情非情。同从我生从谁起。相无相俱从彼来从此去。譬如舡中万象悉舡具足。家里一切各家调度。壶中天地乾坤外。明月清风异阴阳。
    止动无动动止无止。一言道尽丝毫未举。谁动外求静。静外见动。然无可止动。无可止静。譬如风。动外有风^8□。风外有动^8□若不明动者语默难通。不明静者心性何达。是以洪波皓渺白浪滔天。所以不干。海枯彻底。中不见沙。所以不湿。况乎今汝等见闻觉知。名之为动。唤何为静。行住坐卧造次颠沛。皆是名动。唤何为静。唤无可为静处。岂非静乎。所以掩室杜口尚是动。争认静。不问有言。不问无言。世尊良久。勿以动静求语默终不尽理。
    两既不成一何有尔。一尚不立。况有二乎。破者二不存二不成一不显。此处佛祖之不能道得。自己之不得探得。自体明了天真常现。不添一丝毫。不减一丝毫。谁缚汝无人缚。与汝解脱了。谁是得解脱者。是凡耶是圣耶。非凡位非圣位。权名为无位真人。当堂不正坐。何涉两头机。毕竟是为谁。从来未知名。
    究竟穷极莫存轨则。穷极无极处。真轨无轨则。至深者无底。至远者无末。所以有所究竟非究竟。有所穷极者非穷极。穷极者无计较安排处。究竟者不建立造作事。恁^8□参到。恁^8□见彻。佛法世法一片打成。不毫发奇特玄妙。不借纤尘修证至道。寒时向火。热处打扇。着衣吃饭。运水搬柴。普请作务。大小便利。昼起夜卧。洗手濯足。知恩报恩。通风露风。无众生可度。无禅道可参。是为无心无事道人。是为无名无行沙门。从始虽恁^8□施设好到恁^8□田地。须得水和明月流云伴清风散。
    契心平等所作俱息。前念不误后念不端。前法直后法直。说无间断说。行无阙减行。所作一一无不正当。见闻个个无不本分。所以当处出生。当处灭尽。谁认得踪迹。谁犯得锋铓。若能如是。万机顿息。一切休歇不求诸圣。不重己灵。内无系蚁丝。表无聚绳糁。南台静坐一炉香。永日凝然万事忘。不是息心除妄想。都缘无事可商量。狐疑净尽正信调直。从无始劫以来。未知有者。汝依有狐疑。正信若起者。谁忧不入道。此疑若不息者。永劫难入。祖师直说。汝不肯纵疑祖师说。不疑可已说。汝终日说竟夜示。一时之无间断。汝依疑向外求。若一信得。疑依何起。明虽系汝衣里。汝依疑而不知汝正是人。勿求头重头。可笑汝依疑已学聚古人许如奇言妙句。诵得十二本经论。妄上重妄。痴上添痴。欲休渴食盐水。随吸而如增渴。不如汝许多杂知杂解一时吐却。如一度未见。如一度不闻。看必汝有相应处。婴儿未辨说大字。哆哆□□出思议。扬眉瞬目承他力。见闻觉知不可疑。
    一切不留无可记忆。心境暂不留。谁可记忆者。花落任风。鸟鸣入云。人散家破迹尚无。况乎有问人^8□。纵汝欲计言虑未可留。梦里万境谁记忆得。谁留住得。与我拈来一丝毫。看若不拈来者。三世法如是。十方心如是。汝不可留。汝不可记忆。语者是不梦。拈来新条物。不旧时百目。不本然道理。所以不可追佛。不可寻祖。只^8□直下命根断去。无通气息处者。自然虑尽依亡。本性明妙。虚空从本不挂针。真净何时分遍圆。
    虚明自然不劳心力。自照灵然虚廓廓。以舌头说不相似。若知有者点头契。更非所别人知。唯独自明了。余人所不见。六根不具七识不全。唤为无面目汉。早图形了。如何其人。汝勿作道理。汝勿作摸样。腊月扇子谁是用。无用者即不可背。永夜无风月独清。圆与未圆人未语。
    非思量处识情难测。量来久。岂不思量乎。然而山不言是山。代言山名何劳形。不言之露阿谁有误事。不量者亲。谁人亦有疏。巍巍堂堂。不系寸丝。不置纤毫。全身放下命根截断。此处如何名非思量处。岂可言识情难测。究到落着此田地。普州人追贼谁显赃。子细看来。如扬声欲止响。掩耳而自去。不如不打此鼓笛。
    真如法界无自无他。以法为界故名法界。现今四大五阴是法。安立万象森罗是法。以法除法以法取法。谁为自谁为他。变之不可道。不变亦难为。见闻如动静如。谁是不真。如何亦差。非可事非可理。尘尘^8□法法^8□。举拂云。作^8□生咦。
    要急相应唯言不二。什^8□言不二。从来无不一。诚知多言不如一默。百千妙义无量法门。无不具无不尽。纵一言道尽。丝毫未露。勿挂唇吻。勿住眼耳。若能如是。吾亦如是。汝亦如是。
    不二皆同无不包容。汝不听之。吾不说之。超四十九年说听。谁是凡谁是圣。古今为几时。迷悟为谁人。拈丈六金身。作一茎草得。拈一茎草作丈六金身得。取舍任手。用不依时。在凡同凡。在圣同圣。心与境无二。根与尘不异。纤毫未曾动。一切岂不举。更问如何。臂口打云道什^8□。
    十方智者皆入此宗。入之一字也不用得。三界六道四生九有。三世诸佛六代祖宗。天下衲僧地上万象。情非情现不现。皆是此宗始非可入。本非可出。谁是非智者。十方岂有涯^8□。有无师智有无生智。有学智有生智。有大智有小智。既是智者。有谁不入。此宗难解。为谁说芳草。落花任汝弄。
    宗非促延一念万年。促者石火影尚迟。延者尘劫间尚早。然而究古今于一时。聚圣凡于当处。空劫是非始。坏劫是非终。目击间尽三世。一念间包十方。唤为促唤为延。促延一时消息。古今各别异名。莫谓灵松长岁翠。雪霜终未消春光。
    无在不在十方目前。一时拈却此眼境者。尽乾坤大地见彻如指掌。一切凡圣现不现观取辄瞬眼。或把定或放行。令汝而佛祖。令汝而鬼畜。好起神通妙用。好得杀活纵横。终是非他。正是自哉。所以拟议者背。停留者差。汝若不明目前事。大自在未发。汝若不知自己心者。大解脱未得。可知汝舌头是我舌头。我脚跟是驴马脚。撮得鼻孔云。这个是虚空。
    极小同大忘绝境界。小而无内存何境界。岂不是同大乎。百千法门无边万境。一指头上现成。一微尘里含藏。所以□杖子吞却乾坤。山河大地甚处得来。岂不是极小同大乎。赤肉团上建立僧堂殿。接取尘众微尘众。包容沙界恒沙界。极小同大可知。然者俱胝一指头禅。三十年受用不尽。纵三世诸佛。不免一指头禅。纵凡圣含灵。不免一指头禅。忘纵境界如何说。汝问阿谁。借来达磨舌头。误勿说瞿昙心髓。
    极大同小不见边表。大而无外。终无边域。三世诸佛异口同音说之。不尽其大。汝恣见尽闻尽。取来舍去。岂不是极大同小乎。尽十方界沙门一只眼。尽十方界沙门一只手。岂不是极大同小乎。直包容十方于方寸。收得三界于胸中。岂不是极大同小乎。千里长途一步步尽。无量妙义一言言尽。岂不是极大同小乎。汝今见闻觉知取舍憎爱念虑动摇。岂不是小。然而佛祖不尽其边表。岂不是大乎。立事法界尽事。存理法界尽理。生也全机现。死也全机现。这个是极小同大。极大同小。不见边表。忘绝境界。竖极者三世一时。横极者十方目前。珊瑚枝枝撑着月。
    有即是无无即是有。佛性有二种。一者有二者无。无无两般。有无一种。有不动着。无不妄计。不退后不进前。有不入外物道理。有不举家丑道理。露堂堂隐密密。然者隐而弥露。显而弥隐。故夜半正明天晓不露。墨中辨煤难。雪上分粉易。是尚同中异。又是异中同。好露者无见人。岂不隐乎。好隐者无知人。岂不露乎。无者空片片岂不有乎。有者心条条岂不无乎。无者空里一片石。佛祖之不能移得。有者乾坤崩萌坏去。神鬼之不能计得。啼露千般草。吟风一样松。
    若不如是必不须守。好达有好通。无必守一遍。勿担板汉。子细精到动静中看取。身心外惯熟。如养婴儿。如守一眼。有无一片打成。根境一如练磨。与主人翁时时相见。与无位人克克对谈。毫发之不相离。寸丝之无相隔。始为知有底人。又为本色衲僧。欲知此意。枕子好说露柱好听。墙壁瓦砾信受奉行。本人石女作礼而去。
    一即一切一切即一。汝以一勿包一切。以一切勿尽一。一了一切了。一得一切得。强为万法而勿为一心。离却一心而勿安立万法。吾常于此切。要头拆将去。若言一外有一切。汝看几空花。若言一切总不一。还我本来面目来。就和尚乞眼。汝者与谁。我昔汝与珠。今须还。今若不还者待何时。勿跪过。当处好。竖拂子云。看看。尚是奈何落第二头。勿言全举扬。才提起一半但能如是何虑不必。龟毛拂把竖。兔角杖倚靠。汝如何收放。汝如何有无。不得此意。妄定量一异。徒安排君臣。造作人境。妄计心法。最可笑。作依师语格则语相似语合头语。认定盘星。衲僧门下用不着无为无事底人。于一切时无许多骨董。祖教佛教勿是非。只能如是何必实解。死鼠玉宝何同论。^6□字因国用来异。
    信心不二不二信心。吾亦如是。汝亦如是。恁^8□信得便是即心。所谓有肯不肯本不别。何言不二。今不二谁随他毕竟异者。风岂动木水岂起波。之加舌不分味。鼻不闻香。无舌人终不解语。无面目何露现。不然故铁树好开花。木马正嘶风。况乎鼓鸣钟响。月明风寒。岂不信心不二。岂不不二信心。人间佛出世心物现成。刹中佛藏身露影。佛中刹现形无朕。
    言语道断非古来今。言语路断心识力尽。所以言语本不挂唇皮。思量终不倚识情。是不可言去来。是不可称现今。到此言尽理极。妙尽会忘。虚明自照。廓尔不昧。三祖大师。到此曾不下一言。更不行一念。灵山瞬目。少林得髓。终不随二三机。拈槌竖拂行棒放喝。只举着此事。参到佛祖阃奥。做尽平生伎俩。大休大喝。还家稳坐。法堂上草蘩。山门前雪深。魔外不知庵里人。百鸟含花庵外忙。人世大忘尘寰长谢。清风徒拂户明闲照窗。盈耳溪声余眼青山。终日向之不语。竟夜问之不答。世法佛法依何分。道情世情为谁语。古人到这里为什^8□不肯住。自代云。楖^8□横檐不顾人。直入千峰万峰去。

信心铭拈提（终）
