No. 2571 东阳和尚少林无孔笛序



    鹫岭着贼嵩少纳款以降。灯灯相照心心相传。或托槌拂而演道。或假文字而说禅。我祖大道真源禅师。夙发英声于五岳。忽转路翻身。直冲突衡梅之瘴毒。触他辣手而丧尽生涯焉。后来住院。初自米山终到少林把个无孔笛。向于关山之月。横吹竖吹逆弄顺弄。和者口哑。岂阳春白灵之足比哉。闻者胆丧。虽毒鼓旱雷。蔑以加焉。非惟逞德峤滹沱之机。亦能摛器之仲灵之藻。可谓禅文兼熟。而担当鹫岭之密旨。黼黼嵩少之真宗矣。慧照大春和尚。历岁勤劳于此。剞劂流传将就绪。值璧备乏视篆乎法山。以陪远孙之列。苦责作序。固辞而不可。遂僭数语冠卷端。
　　宝永戊子仲夏二十四日
    现住妙心熏沐拜题

东阳和尚少林无孔笛目录

序引

卷之一

    米山龙兴寺语
    龙宝山大德寺语
    再住米山龙兴寺语
    青龙山瑞泉寺语
    堆云庵语

卷之二

    正法山妙心寺语
    不二庵语
    法云山定慧寺语
    再住青龙山瑞泉寺语
    临滹山大仙寺语
    龙庆山少林寺语

卷之三

    佛事上

 卷之四

    佛事下

卷之五

　　偈颂

卷之六

    像赞
    道号
    杂文

附录

    敕书
    传

后序

少林无孔笛目录终
东阳和尚少林无孔笛卷之一

　　　    侍者某等编集
　　  　  远孙元贞挍定
　　

初住丹州路米山龙兴禅寺语

    师以文明十二年庚子七月十五日入寺。祝圣拈香曰。大日本国丹州路米山龙兴禅寺新住持传法沙门开堂令辰虔爇宝香瑞为祝延。今上皇帝圣躬万岁万岁万万岁。陛下钦愿媲明哲于宣光。如挑百亿日月。齐全盛于唐宋。以保八千春秋。
    记得。圆悟禅师住天宁日。着临济正宗记以付大慧。令分座训徒。大慧乃炷香誓日。宁以此身代众生受地狱苦。终不将佛法以当人情。乃握竹篦为应机之器。于是声誉蔼着丛林。我龙安老汉见居大云山头。坐断天下法窟。今日分米山座付嘱山僧。开堂演法。然我这里。全无佛法可以当人情。说甚代众生受苦。若行正令。逼释迦达磨生陷地狱也得。扶狸奴白牯。立地成佛也得。这里纵令有不惜性命作家战将。出来血战一场。展掀倒禅床喝散大众底作略。也不消山僧一捏。不如做得一个太平无事僧。长松泉石之间。要坐便坐。枫林荷桥之上。要行便行有一句子。举示大众去也。大唐打鼓新罗舞。张公吃酒李公醉。
    因雪示众。少林断臂鳌山成道。古人恁^8□便得坐断毗卢顶□受人天供养。诸仁今日着衣吃饭。且道。受谁恩力。若只委委随随。倚窗吟诗围炉谈食。总是^8□酒糟汉。争得一回寒彻骨。直饶具临济德山作略。也须棒头晚下一回舍身命始得。岁云暮矣。风雪连宵。诸仁且归七尺单前。竖起脊梁骨。火急着精彩看。忽然石火电光中一机瞥转。急须向山僧面前道将着力底一句来。与^8□时节许你。掀倒禅床喝散大众不亦快乎。珍重。
    冬至举。息耕祖翁冬至上堂曰。天地不仁。以万物为刍狗。衲僧不仁。以自己为腊月扇子。诸仁还构得^8□师代曰。孜孜矻矻底。鬼神莫测其由。奊奊^8□^8□底。佛祖辨他不出。
    半夏示众。一夏半过。任运腾腾。人人护鹅之戒如雪。个个守腊之行似冰。虽然与^8□。如临济半夏上黄檗底。却曾梦见也无半夏犹在各自努力。
    六月望举。般若会上舍利弗问须菩提曰。梦中说六波罗蜜。与觉时是同是别。须菩提曰。此义幽远。吾不能说。会中有个弥勒大士。汝往问之。舍利弗便问弥勒。弥勒曰。谁为弥勒谁是弥勒者。虽是教文。太有要妙处。且道。妙处在什^8□处。山僧到者里还不会。梅阳老人有一偈恰好。为诸人举去也。荷叶团团团似镜。菱角尖尖尖如锥。风吹柳絮毛□走。雨打梨花蛟蝶飞。珍重。
    解制举。云门大师因僧问。杀父杀母佛前忏悔。杀佛杀祖向甚^8□处忏悔。门曰。露这个铁橛子铁蒺黎。诸仁试下觜看。师代曰。德山入门便棒。临济入门即喝。腊月旦举。明招上堂。众才集。招曰。者里风头稍硬。且归暖处商量。便下座。众随到丈室。招曰。才到暖处便见瞌睡。以□杖一时趁下。明招放去太迟。收来太急。只是无人承当得。山僧要明招令。众中还莫有不惜性命底^8□。师代曰。杖头有眼明如日。要识真金火里看。时有僧拊掌呵呵大笑。师曰。笑中有刀。杀人邪活人邪。僧曰。和尚勘辨看。师曰。试呈露看。僧咄。师便喝。僧复咄。师曰。再犯不容。
    退院上堂。颂曰。苕帚多年胡乱挥。宗纲难整。决然归。山前一片闲田地。松有清风是我扉。
住平安城龙宝山大德禅寺语
    师文明十三年辛丑在丹州龙兴受请。以十一月十九日入寺。
    三门临济三关壁立万仞看东海儿孙。当阳提祖印。
    佛殿倒骑佛殿横行法堂。叱朝日上扶桑^8□。土地你欢喜园欠无根树者一株能保护。祖堂少林九鼎轻重系人一发千钧^8□据室打草蛇惊移花蝶至咄。若能凌灭正宗。与你瞎驴边授记。
    敕黄网珠垂范无地遁踪。羞将煨芋手。轻触紫泥封。山门疏入。若无洞庭七十二朵峭巍之舌。世宁有天台万八千丈烟霞之词。家风未展。天知地知。
    同门疏怨憎会苦风雨一床。罪我蒹葭丑。倾君锦绣肠。
    拈衣者个皮毛变化自在。且看。朝上座一肩担荷。入水牯牛群队去玷辱宗风获罪如是。
    登座咄哉灯王古佛。污吾一座迷卢。侍者香水以洒众花以敷。遂升座。
    祝圣拈香曰。大日本国山城州平安城龙宝山大德禅寺新住持传法沙门英朝。开堂令辰虔爇宝香端为祝延。今上皇帝圣^8□万岁万岁万万岁。陛下恭愿。三皇春兮三王秋平分雨露。众水东兮众星北。一统乾坤。
    次拈香曰。这香爇却宝炉。奉为准三后资倍禄算。伏愿寿山岌岌支甘棠笏于累朝。台府潭潭传监梅诏于万世。
    又拈香曰。这香奉为敕使尊官增崇禄位。伏愿射策天门。清名兼双宋玉。鸣珂昧旦。雅望累百欧阳。
    又拈香曰。这香为兵部源公资严禄位。伏愿出镇三边。则威名被草木。进封万户。则积善生公侯。
    次拈香曰。这烂枯紫小根魔子。毁戒定慧为臭恶。赞淫怒痴作馨香。信手拈来。供养前住当山见住微笑雪江老汉大和尚。用酬法乳之恩。
    师敛衣就座。上首白槌罢垂语曰。垂钩四海。横剑水盆。具盂贲勇底。一任登龙门有^8□。时有僧出众曰。阐扬云门宏规。蹈上头关于尊贵路。承当临济密旨。灭正法眼于瞎驴边。兹受纶命开堂万岁祝赞圣寿。师曰。手把少林无孔笛等间吹起。万年欢进曰。凤凰来仪麒麟现瑞。正在此时。师曰。山河增瑞气草木尽沾恩。进曰。记得。大应国师住兴德日。举保寿开堂公案曰。大众要知二大老落处^8□。象王回顾。师子嚬呻。凛凛神威。谁敢近傍。如何商确。师曰。劈开华岳连天色。放出黄河到海声。进曰。又云。虽然如是。点检将来。总被这僧勘破意在那里。师曰。驱耕夺饥。进曰。上来已蒙指示。即今咨问和尚。微笑老人如何领拈花旨。师曰。别别珊瑚枝枝^8□着月。进曰。可谓亲言出亲口。师曰。认取不是。进曰。游龙宝者徒手不归。师曰。清风生八极老虎出南山。
    提纲师乃以拂子打一圆相曰。灵光不昧万古徽猷。是名无上法宝。或谓不赀天球。等间托出时。身云衣云楼阁云。兴于肤寸而遍满华藏刹海。无瑞收来处。象宝马宝玉女宝。合于一尘而包含金色弥勒。到者里露柱灯猫儿狗子。一时入王三昧正受光严住持。朵朵湖山千古佛铜头铁额僧凤人龙。随虎称第一等宗师。照用齐行。凛凛威风四百州。惊奔南海瞎波斯。同光年来未酬价。吓杀西天贫须达。开圣院里无所求。与^8□时节光曜土中万岁佛忽现于拂子头上。震威一喝曰。休休即今新长老。游戏这光明藏。打禾山鼓辊雪峰毬。直得无边刹境一毫端收。是皆以九天紫诏凤翔千仞。两朝宸奎虹贯六幽也。何故适来告报。一似痴狂外边走打遭南阎浮相似。阿呵呵万岁。古佛早输吾一筹了也。虽然恁地。作^8□生是那一筹无象太平今有象。五云缥缈拥蓬丘。
    自叙椰子之身□嗄之器。如同触鼻羊逢物。输却长觜鸟说禅。辱蒙纶言漫污法席。难免诸方贬剥。只消满面惭惶。众慈亮察。
    白槌谢开堂之次。共惟德禅东堂大和尚。人天藻鉴佛祖权衡。万衲趋风栗^8□逢噀漫天毒气。三台钦道苕帚椿振寰宇英声。兹承忘大降尊。俯临座侧。特鸣犍椎作法证明。下情莫胜感激之至。所冀永保郝翁甲子。增挑大照光华。至祝至祷。
    总谢又惟诸位东堂大和尚诸位西堂和尚。递昌法幢。各据雄席。岂图自他不隔主伴交参。於戏议之蚍蜉撼山。赞之太虚生翳。乞各各道照。又惟山门东西两序。单寮耆宿蒙堂前资适来禅客。四来高宾一会海众。诸位禅师个个璞玉。浑金人人光风霁月。迫开堂浩繁。缺逐一褒赞。枉赐恕宥。
    拈提举盐官安国师示众。虚空为鼓须弥为槌。甚^8□人打得。众无对。南泉闻曰。王老师不打这破鼓。后来雪窦拈曰。打者甚多。闻者极少。师曰。大小大国师。掌四世界如陶家轮。垂万里钩不遇个蛙步。南泉雪窦。或刻画无盐唐突西施。或不惜黄金要铸子期。至竟只做得云居罗汉。新宝山且为三大老雪屈去也一声雷发动。蛰户一时开。
    当晚小参。垄梅轻拆。溪雪稍寒打鼓看来君不见。和风搭在玉栏干。参时有僧出众曰。凤舞龙翔。览升平乎瑞彩。位高道大。振宗要乎万乘。礼乐双全时。愿闻小参之家训。师曰。金轮天子敕草店家风别。进曰。寒月分清影。天香遂晚风。师曰。还觉寒毛卓竖^8□。进曰。如汾阳晚参。规绳惟新。师曰。丛林千载忆遗爱。有如召伯留甘棠。进曰。记得。息耕老师住径山日。宋理宗皇帝。遣中使请祈雪。呈偈之次。问其期应。老师曰。今夕必下。及归果六花纷纷。莫是丛林改观^8□。师曰。十目视十手指。进曰。吾山今日官旆临筵请祈雪。尊偈如何提唱。师曰。百花毬子上不用绣红旗。进曰。只闻风度竹不觉雪漫空。师曰。风花雪月任流传。金刚脑后着生铁。进曰。至矣尽矣。师曰。慈明角虎师。乃以□杖画一画曰。□杖是浪横按曰。正法为船。三世法身舶主受用将来成浮幢刹。则竖扶横该利济群迷。五湖归去。孤舟月。历代明眼篙师。当头坐断做活伽蓝。则东棒西喝流通正脉。百草头边一味禅。是故息耕师祖。垂三转语钓得昆仑奴乎东海。横岳老人驾一帆风。劈开蟭螟眼乎大千。自尔以来。诸方籍兹上载下载。万众由之周旋折旋。以至山河大地草芥人畜。总在里许立情界成器界。犹如水之随方圆。新龙宝少机权。只随他脚跟。昼降阎浮夜升兜率。多被渠移换。暮归东土朝到西天。忽然若作得主。则把断要津不通凡圣也得。分付海山时下圈挛也得。或时携张三于月夕。看云亭上赋渔家傲。或时拉李四于花晨。梅桥池头抚流水弦。更说甚世谛流布。又论甚直指单传看看柱杖子。闻得忍俊不禁出来。攃向四七颗骊珠于诸人面前。光射虚空文彩太新鲜。诸人若不委悉。山僧拈作贯花一篇去也。鄂渚^8□公犹掣颠苇间舞棹。恣夤缘红楼应制。那僧句具眼沙鸥笑莞然。
    自叙群木樗材褪花杏子。贫而智短。虽乏笑翁百万之资。钝且机迟。屡遭元老五斗之诮惭汗。
    谢语小参之次。共惟德禅东堂大和尚。挥金刚王用黑豆法。前无释迦后无弥勒。俨然一会灵山。南有雪峰北有赵州。屹乎中流砥柱。炜矣煌矣。瞻之仰之。又惟山门两序东班都寺禅师薄书丛中。不屑杂华之富。金谷堆里。无惭大碗之名。所谓南岳二十年文历。记之一宵而无遗失者也。监寺禅师。保持廉能守岁寒于松柏节。训诲行仆撑夜雨于蒲萄棚。在古规则称云寺主。其任重哉。悦众禅师迦陵仙音。成褫佛事。波离轨范调整宏纲。无人肯议桃花嫩也。副寺禅师副寺禅师。绝侵渔于财帛。挥直笔于日黄。可谓宛转酬应才。典座禅师直岁禅师。天食时法食时杓头。舀千亿化佛。大普请小普请。芽草刈三百祖师。勉哉。西班堂中座元禅师。佛海奇产永源的流。优昙瑞世花。既涤名蓝之篆。首座僧中月。慈和退位之光。亦犹七佛祖师暂处小男位。而扶竖今佛一会。夫不盛哉。钦仰。后版座元禅师。慈氏宫中三春草。各梦同床集云峰下四藤条。全机独脱。此岂以鬓毛斑。排班位于第二位者也邪。记室禅师。嬉笑怒骂。皆成文章之乎者也。可以黼黻宗猷。寔彬彬君子也。知藏禅师知藏禅遇师。东撑西撑。廉兰为霸国两虎。左转右转。胡越遇同舟一风。共是不被般若眼谩却底衲子也。知宾禅师知浴禅师。有时验来客举玻璃盏于金刚窟前。入水见长人。烧栴檀香于离垢山上。其名当实者乎。侍香禅师。东阁官梅南禅芍药。一颗远山宝增光彩于吾门。满炉沉水香助化仪于此会。矧下虎丘位来班猊座傍。切矣忸怩。目子大众谢各各座元禅师前资力事。两员问禅一会海众。诸位禅师狮子窟无异兽。瞻卜林绝余香。压倒雪矫三僧堂。平吞清凉万菩萨。识者曰。天下禅没于相似已来。独宝山含古道元气。而巍然五岳之外。盖不也尊乎。允矣知言者也。佛果老人曰。相共建法幢。展衲僧巴鼻。吾山亦得其人哉祝祝。
    复举大慧禅师住径山日。少卿凭公问曰。和尚常言。不作这虫豸。为什^8□今日败阙。慧曰尽大地。是个杲上座。你作^8□生见。公拟议。慧便与一掌。师曰。老大慧等间束三千界。以作一太阿。凭少卿恰似排百万军却斗个苕帚。今夜宝山。若有人致恁^8□问如何只对雪内牡丹花。
    冬节上堂拈香曰。大日本国云云龙宝山大德禅寺住持传法沙门书云令节谨焚宝香端为祝延。今上皇帝圣躬万岁万岁万万岁。陛下恭愿。文明斋日月。度越周汉中兴。睿泽遍华夷。追还唐虞盛化。遂敛衣就座垂语曰。一句铁团圞。梅花先漏泄。若办大吕黄钟。来闻阳春白雪有^8□。时有僧出众曰。绣纹添线暖入幽谷之梅。云物纪祥春侵市桥之仰。应时一句。愿祝万乘。师曰。瑞草生嘉运林花结早春。进曰。阴阳不到处。一片好风光。师曰。描不就画不成。进曰。记得。僧问古德。如何是冬来事。德曰。京师出大黄。端的在那里。师曰。填沟塞壑无人会。千古万古黑漫漫。进曰。黄金铸出铁昆仑。还有意旨也无。师曰。打破大唐国。笑杀老南泉。进曰。即今咨问和尚。不涉冬夏迁变底一句作^8□生。师曰。问取露柱。进曰。只将一点雪。烹出太虚空。师曰。还觉七十二峰横点头^8□。进曰。谨谢答话。师曰。前路逢人莫错举。
    师乃曰。有物先天地无形本寂寥。能为万象主。不逐四时凋。到者里黄梅石女舞三台。岂知阴剥阳复。白鼻昆仑歌一阕。无拘暖律春韶。然虽与^8□一向打净洁毬子。更较甚泥捏笔描。或时孤峰顶上全身泥水。或时十字街头目视云霄。直得仁义道中空花结果荆^8□林内石笋抽条。毕竟为万象主底物如何辨别花信之风云起。寒食之雨是繇。
    自叙薄福住山宗桀无补。赖借一众道眼聊守大雄规黾。各乞鸿恕。
    谢语升堂之次。共惟德禅东堂大和尚。挑大照灯钟灵山秀。一茎草上已现琼殿玉楼。千尺丝纶行钓吞舟横海。以瞻以仰。
    复举沩山问仰山。仲冬严寒年年事晷运推移事。若何。仰山近前叉手而立。沩曰。诚知子答者话不得。复问香严。严亦近前叉手而立。沩曰。赖遇寂子不会。师曰。沩山仰峤。父为子隐。香严有断和句。不觉巡人犯夜。沩山龙头蛇尾。到末后败露了也。宝山^8□一亩之地。三蛇九鼠。虽然与^8□。冬不寒腊后看。
    一休和尚入牌祖堂正宗灭却。瞎驴边尺八一声风□天大坐当轩添意气。狂云吹起宝山巅。共惟前住当山一休和尚大禅师。名喧宇宙眼盖坤干。或时向盘山猪肉案头。泼郎泼赖。或时在普化红尘陌上。掣风掣颠。逆行顺行。异类中行年抛造物陶甄外。佛界魔界苦众生界。日短江湖白发前。将谓藏身北斗。元来并位南禅。大哉山门修造之功。一茎草上现琼殿。美矣法社作新之日。半升铛内煮山川。毕竟大休歇一句。即今作^8□生敷宣花开铁树晓来雪。列圣丛中春万年。
    元旦上堂吾家苕帚椿天下荫凉树。谁其禅状元。试举第一句。参时有僧出众曰。宝历更端岸柳拖金。新岁叶元正启祚。寒梅香动旧年枝。尧风荡荡舜日熙熙。祝圣一句。正在此时。师曰。太平无日不春风。进曰。与^8□则相逢共贺万年庆。师曰。如登春台似享太牢。进曰。记得。僧问古德。新年头还有佛法也无。镜清道有。明教道无。还有优劣^8□。师曰。江南两浙春寒秋热。进曰。今日若教此问。和尚如何只对。师曰。有愿不攃沙。进曰。直得言言合的。师曰。谩我即得。进曰。闻道必书绅。师曰。鸳鸯绣出从君看。莫把金针度与人。
    师乃曰。年年是好年。日日是好日。元来河清海晏。彩凤舞丹霄。遮莫花笑鸟呼。铁牛眠少室。衲僧家居常硬剥剥峭巍巍。谁管革故鼎新□杖子且喜。活鱍鱍坦荡荡不妨。随时应节。大家齐唱太平曲吃茶珍重歇。
    自叙真破落户个赝浮图。伏望众慈枉赐恕容。谢语升堂之次。共惟德禅东堂大和尚。以宗通说。惟德照邻。所冀宠遇类大觉三生。尊年逾宝掌千岁。至祝至寿。又惟山门两序东班监寺禅师。三脚弄蹄驴子。得意于春风。悦众禅师。一声出□。频伽成蹊于桃李。以庆以贺。西班堂中座元禅师。黄檗树头生密果。行道不让威音已前。知藏禅师。具多叶上起香风。摩尼亲收如来藏里。以钦以伏。更惟单寮大勤旧家堂前资小寮辨事。适来禅客一会海众诸位禅师。云从龙风从虎。草有芝木有椿。各各道体起居万福。
    复举僧问云门。如何是佛法大意。门曰。春来草自青。山僧有一偈。举似大众去也。淋漓元气溢长安。花醉十三红牡丹。露柱歌兮山岳舞。东风吹入万年欢。佛降诞值雨上堂杀投狗口。云门老洗到驴年。天泽翁龙宝不劳些子力。雨中山色翠螺浓。
    结制上堂打东海鲤鱼惊南山鳖鼻悬崖攃手看。清风已匝地有^8□。时有僧出众曰。时节迁变。百花谢而万木荣。天道自然。三春去而九夏至。安居修证寻常事一句。临机请师提唱。师曰。如片云点太清。进曰。谁知远烟浪别有好思量。师曰。切忌外边走。进曰。记得。南阳忠国师。因耽源为侍者。国师三唤侍者意在那里。师曰。怜儿不觉丑。进曰。侍者三应诺。又作^8□生。师曰。芭蕉闻雷开。葵花随日转。进曰。国师曰。将谓吾辜负你。端的也无。师曰。人情做得冤家结得。进曰。既是三唤三应。为什^8□你辜负吾。师曰。暗写愁肠寄与谁。进曰。与^8□则咬破铁酸馅始知。师曰。石人点头露柱拍手。进曰。白云峰头。钟声响梵宫。师曰。晦堂之下有清新。
    师乃曰。圆觉伽蓝黑山鬼窟。平等性智漆桶胶盆。二千余年无人能跳出禁网。一夏九句。直至今系绊儿孙。咄明眼汉无窠臼。□杖子吞乾坤。恁^8□也得。摧普贤床榻。夺文殊绣墩。不恁^8□也得。拈泥团土块。为蜡冰鹅雪。指淫坊酒肆。作祇树独园。恁^8□不恁^8□。总也不得。槛前日上月下。溪头雨微烟昏。龙宝今日入夏。也不拘动静作^8□生言竹密不妨流水。山高岂碍白云。
    自叙粘泥柳絮厄闰黄杨。住山不具五缘。薄福无赈四众。各各枉赐恕容。
    谢语升堂之次。共惟德禅东堂大和尚。一木而支大夏。中流而回颓波。德爵惟尊王侯盍仰。又惟山门两序东斑监寺禅师悦众禅师。或护堂住如眼睛。或用音声成佛事。西班后版座元禅师知藏禅师。或入兜率宫说摩诃衍。或张大教网漉人天鱼。单寮耆宿蒙堂前资小寮办事。适来问禅一会海众。诸位禅师或先辈匣中三尺冰。谁触机锋。或春风攒上百花毬已彰文彩。古者曰。三代礼乐尽在缁衣中。夫吾山之谓乎。各各道体起居万福。
    复曰。赵州柏树子话。古今所参详也。宝山顷移两株。山僧有一偈。雪上加霜去也庭前双柏树。黛色共苍苍。三门朝佛殿。厨库对僧堂。
    解夏上堂祝圣拈香云云。恭愿八千春八千秋。唎历数乎虞夏。百亿日百亿月。媲明哲乎宣光。
    垂语野水无人渡。孤舟终日横。频呼小玉元无事。只要檀郎认得声。有^8□有^8□师乃曰。法王法令十方一律。所以九十日已前。东胜身洲展单。西瞿耶尼禁足。人人鼻孔相撑。九十日已后。大唐国里打鼓。扶桑那畔上堂。个个眉毛厮结。无端月波楼跳入蟭螟眼里。曳得占波国。共新罗斗额。直得三十三天特地惊呼。十八地狱一时破裂。床角□杖子。依旧坦荡荡。向僻地里念这一道真言曰。摘杨花摘杨花。唵摩呢哆唎吽拨吒。希奇希奇快活快活。且道。是什^8□时节。唤为神通妙用也不是。唤为本体如然也不是。唤作无边刹境自他不隔于毫端总是不是。毕竟作^8□折合去也。岂不见。长沙道。尽十方世界是沙门一只眼。既是一只眼。诸人为甚不知不觉杖兮杖兮出来甄别瞎。
    自叙钝榜状元杜撰长老。不具凤楼之手。都无麟阁之功。顾夫淞江江上古松树下鼓城氏之子。十三岁去作和尚。费常住多少茶饭之论。岂不的当也乎惭汗。
    谢语升堂之次。共惟德禅东堂大和尚。先宗典刑后学模范。分余光于邻壁。负重寄乎一身。瞻之仰之。
    又惟山门东班诸位禅师。西班诸位禅师。掌如意珠架威音箭。从前汗马无人见。只要重论盖代功。可畏矣。单寮耆宿蒙堂前资小寮办事。一会海众诸位禅师。虽一一可尽褒赞。今日自恣。恐劳久立。各各道体起居万福。
    复举东山演祖上堂曰。如何是禅阎浮树在海南边。近则不离方寸。远则十万八千。毕竟如何。禅禅师曰。阿呵呵这乱葛藤。无些衲僧气息。龙宝有还丹一粒。试点铁作金去也。如何是禅阎浮树不在海南边。远则不离方寸。近则十万八千。毕竟如何。咄咄复有偈留别大众。独坐龙峰镇帝州。终无一句振宗猷。朝来□杖说归路。山舍半吹黄叶秋。

再住米山龙兴禅寺语

    据室佛界魔宫一时坐断若认赫日里人我云雾里慈悲。西天迢迢十万。
    因疏沟示众曰。但道。水到渠成。争知渠成水到。非是钁头边事。又非钁头边机。诸仁者着力处。端的作^8□生。自代曰^8□。
    大德开山国师忌去年亲扫宝峰塔。今日安眠米峤云。莫怪忌斋无力办。灞陵憔悴旧将军。
    元旦示众曰。昔者天衣烹金炉有元旦免人事之颂。其末曰。无角铁牛眠少室。当初岂是贺新正。米山则不然。阳气发时无硬地。未免应时纳祜。且作一偈以贺新正。伏乞大众击节法舍兴时帝道昌。万年枝上好风光。须弥是笔虚空纸。信手书来大吉祥。
    腊八定坐次垂语曰。云门胡饼赵州茶。慧崇芦雁赵昌花。这四件事。还有优劣取舍^8□。抑又一味平等乎。各下觜看。代曰。文质彬彬。然后为君子。又曰。只将补哀调羹手。拟转如来正法轮。翌日有颂曰。雪岭六年痴兀兀。米山一夜坐堆堆。不曾迷倒有何悟。只睹茶星睡眼开。
    元旦示众曰。斩新日月特地乾坤。佛祖大机衲僧巴鼻。恒河福智无量妙用。悉向者里一时发现。未证据者看看。即举颂曰。六十老翁疏懒加。但将春睡赏年华。公案现成君自看。莺边柳色日边霞。
    七月旦示众。古者道。依经解义。三世佛冤离经一字还同魔说。山门今日出兰盆看经傍。依经即是离经。即是自代曰。耕荆^8□林下地狱种。
    八月旦示众。清风挽不来。残暑推不去。学道勤不成。此三不只在努力。虽然与^8□。凉风只在殿西头。所以道。欲知佛性义。当观时节因缘。时节既至。其理自彰。喝曰。是甚^8□时节只为分明极。还令所得迟。开炉举则监院丙丁求火因缘曰。敢问。问头已同答处不别。为甚前头依然错会。后头豁然大悟。请试甄别。自代曰。霹雳一声透顶门。惊起从前自家底。
    示众举。嵩山峻极和尚因僧问。如何是大修行底人。答曰。担枷带锁。问。如何是大作业底人。答曰。修禅入定。师曰。此是父子唱和。争奈傍观者丑。诸禅德试下一转语看。自代曰。太平谁整闲戈甲。王库初无如是刀。
    举丹霞和尚。于慧林寺遇天寒。取木佛烧火。向院主诃。师曰。烧取舍利。主曰。木佛何有舍利。师曰。既无舍利。更别两尊烧。曰正人说邪法邪法为正法。邪人说正法正法为邪法。又曰。愁人莫向愁人说。说向愁人愁杀人。
    举三祖大师信心铭曰。梦幻空花那劳把捉。得失是非一时放却。试道一句子。代曰。赤脚昆仑蹈雪行。转身打破琉璃碗。
    冬节上堂拈五须弥作一枝笔看^8□伶利底。莫待虚空里书云物参。有僧出曰。向上机关。天欲雪而未雪。衲僧巴鼻梅。欲花而未花。好个时节请师一言。师曰。我宗无语又无法。猕猴各佩古菱花。进曰。一气不言。发自九渊之底。初爻无象。肇为万化之宗。师曰。好个一问。进曰。记得。慈明圆禅师。昔日榜僧堂前。作三圆九画之相。题其下曰。若人识得。不离四威仪中。端的在那里。师曰。胡乱指注。进曰。与^8□则赚杀一船人。师曰。出头天外看。进曰。吾山节届书云晷运推迁一句作^8□生。师曰。体露金风僧拍掌曰。一二三四五便礼拜。节曰。何不道五四三二一。乃曰。群阴剥尽一阳生。又见东山水上行。冷笑云门多口老却来日午打三更。吾大应祖恁^8□忉怛。既为点胸尊者。诸方纷然商量。总是杓卜虚声穷则变。洞山果卓。今何掇退。变则通。京师大黄本自分明。直得换布^8□于玉泉。展卧单于镜清。无端槃大儿绣纹添线。不觉刺破金刚眼睛。血溅梵天痛声雷轰。惊起海边阿修罗王。走入藕丝窍里窜伏疲兵傍有黑面翁。出来呵呵大笑曰。月从雪后定奇夜拨乱乾坤致太平。
    举古者道。冬至在月头卖被买牛。冬至在月尾卖牛买被。今年冬至在月尾。大家不堪严寒。山僧一头露地白牛。要卖以买被。非贵非贱。作^8□生买得。若有人论价直。且看取头角休休骑得归家。斜照外好横铁笛逆风吹。
    示众举。云门大师道。直得尽乾坤大地无纤毫过患。犹是转句不见一色。始是半提。更须知有全提时节。师曰。如何是全提时节。时树首座出众曰。一拳拳倒黄鹤楼。一踢踢翻鹦鹉洲。师曰。是谁作略。树便喝。师亦喝。师仍代曰。百丈三日耳聋。
    八月旦上堂举。疏山示众曰。老僧咸通年已前。会得法身边事。咸通年已后。会得法身向上事。米山不然。长亨年前不会禅不会长。长亨年后亦不会禅不会道。且道。疏山与山僧还有优劣也无。这里若有个汉出来道。会与不会都来是错。不知几州铁铸这一大错八月初吉无供可当。唯以一这一大错。供养大众去也。三条椽下七尺单前。子细咬嚼看。
    中秋示众曰。人间月半天上月圆。天地未分已前。个月在何处。速道。自代曰。无人知此意。令我忆南泉。
    九月旦上堂。九九元来八十一。虽然恁^8□不可浑仑吞枣。所以道。研究至理以悟为则。也须子细研究。忽然逢豆爆时节始得。众中却有也未九九元来八十一。
    冬至上堂慈明出榜。僧堂前草写。卢同月蚀诗。欲会冬来意看取铁树抽枝。举扬岐和尚因僧问。如何是学人亲切处。岐曰。五九尽处又逢春。僧曰。毕竟事如何。曰冬至寒食一百五。诸仁杨岐答处如何领会。若未委悉。山僧下一转语去也定盘星上转风车。
    三月旦上堂。公案现成别无奇特。桃花杏花红。李花梨花白。或闻恁^8□举便理会道。各各本自天然。若作者般邪解。那异自然外道。佛界便是佛界。无众生可度。众生界但是众生界。无佛可归依。然则无一人成佛作祖。无一佛和光同尘。悟底自悟。迷底长迷。遍界乾坤都成一个无孔银锤去。也大难也大难。将奈之何。者里若有具正知见底汉。直下呈露看。
    结夏示众曰。寻常衲僧家。人人如龙得水。似虎靠山。因甚^8□一夏九旬无绳自缚。自代曰。礼非玉帛而不露。乐非钟鼓而不传。
    半夏上堂一段清冰自万壑出。诸人还觉寒毛卓竖^8□。其如未然。来日更有大会斋。且待银碗里盛雪。
    十一月望举。童子善财。历一百十城参五十三人善知识。中间有这胜热婆罗门。常在刀山火聚中而说法。善财去参。卒难近傍。于疑惧中。忽发勇猛心。进步刀山。投身火聚。便得菩萨善住三昧。又得菩萨寂静乐神通三昧。也大难也大难。虽然与^8□。到吾祖师门下。剑刀上求人。火焰里垂手。犹是家常茶饭而已。米山今日更打一重关。若不惜性命底大丈夫汉。速近前来。施你无畏有^8□。自代曰。要听少林无孔笛。从前多是逆风吹。
    解夏示众曰。西天蜡人冰。东土铁弹子。米山白夏则不然。两头俱截断。一剑倚天寒。诸佬者解开布袋。各自东西。以这话别处举去咄。
    施主请示众举。古人曰。学道须如丧考妣。端的在那里。会中有个汉。今晨为先考设白粥一堂之次。特袖香来室中曰。请和尚。为亡父垂示。天祐居士。往昔于青龙山中会面。粗知其为人。从大济禅师已来。参见门中诸老宿。了脱生死底火中之莲也。何必要山僧乱葛藤邪。只为孝子举从上谕子而已。知藏但须见平生学道心与葬考妣时打成一片也无。然则报恩足矣。大众东家人死。西家人助哀。各下一转语看。自代曰。不是一番寒彻骨。争得梅花扑鼻香。
    上堂举。古德曰。千说万说不如亲面一见。如何是亲面底事。自代曰。昨夜云晴山有月。
    冬节上堂。垂钩狞龙不问虾蚬。若有聱头禅。一任跳出金圈参乃曰。阴阳变爻时。赤肉团上壁立千仞。绣纹添线处。红粉佳人发最上机。到者里新丰卓上果ＯＶ。遮莫罗七珍列八宝。慈明堂前牓子不妨。离四句绝百非。市桥之柳摇动春意。江路之梅馥郁冰肌。与^8□时节有一人。孜孜矻矻床拥落叶以坐。有一人委委随随。炉烧榾柮以围。阿那个合受人天供养。阿那个堪称王臣归依同行木上座。解驱耕夺饥。蓦地出来曰。咄咄咄力口希桀无由助。颜弗足睎。长老长老。何不施师子全威老倒疏慵无事日。茅檐晒背负朝晖。
    谢语升堂之次。共惟云堂清净海众一会诸位禅师。秋淡见黄花晚节。岁寒知松柏后凋。各各道体起居万福。又惟监寺禅师。缜栗坚刚。挟纸衾就杨岐旧职。廉能公正分灯盏攀石窗高风。道义惟敦。谢忱未尽惭汗。
    举僧问巴陵鉴禅师。祖意教意是同是别。鉴曰。鸡寒上树。鸭寒下水。师曰。大小大鉴多口。道则太杀。道只道得八成。即今如问米山。但对他道。塞北安南一道收。
    岁旦上堂。金鸡报旦。早落二三。要听第一句。威音已前参乃曰。一元坱圠万汇敷荣。物惟赏新。人则尊旧。旧也者所以年龄加也。新也者所以气候变也。长安一日之花巩雒九十韶光。是为长年气候。夫不亦悦乎。看看。燕吟莺语总是古佛家风。冶叶倡条无非衲僧巴鼻。开眼也着。合眼也着。举足下足。筑着磕着。夫不亦快乎。若能于此坐得断把得定。则折旋俯仰。追回大雄元气也得。动用施为。振起少室芳猷也得。唐突云门临济。称僧中王也得。鞭挞文殊普贤。做法身主也得。以至思衣罗绮千重想食百味具足也得。搅长河作酥酪也得。变大地成黄金也得。恁^8□也得。不恁^8□也得。且道。毕竟得谁恩力珍重。春风齐着力。一时吹入我门来。
    举。僧问古德。新年头还有佛法也无。惑答有。或答无。米山有一偈。不可作有无会。便请。大众击节。松带欢声瑞雪多。应时纳祜看。如何。千红万紫太平象。四海五湖安乐窝。
    上堂举。天泽师祖上堂曰。空山无人。水流花香。鹙子满慈泯其智辩。离娄师旷黜其聪明何也。识法者惧。师曰。与^8□提唱。便有杀人刀无活人剑。即今活人剑在谁手里休休拈出则不辞。只恐诸人伤锋犯手。团蒲日静。鸟吟时炉熏一炷试观之。
    示众举。古德有偈曰。释迦牟尼佛。下贱客作儿。庭前柏树子。一二三四五。师曰。如此一篇。会则破竹迎刃解。不会则蚊子咬铁牛。诸禅德作^8□生。自代曰。不信但看。五六月黄河曲曲是寒冰。
    八月旦上堂觌面人人八字眉。因甚一狐疑了一狐疑。会则星河秋一雁。不会则砧杵夜千家。虽然与^8□。会与不会都来。是错错错。是谁错打鼓普请看。
    冬夜小参。否极泰来。阴剥阳复。小人道消。君子道长。爰观易中阴阳之变化。足知天下佛法之兴衰。方今宗门之运危如累卵。微似悬丝。诸方称明眼者。或抱妻骂释迦。醉酒诃弥勒。拨无因果自谓活衲僧。似则似。是则未是。或侵夺常住。瓷自己利欲。贵鬻豪夺。谄权谀世。住着寺院字如蚖蛇恋窟。不循规绳魔魅男女。学者亦抛却抖擞屎肠之雪窦。承嗣富贵德山。盗法辜恩。乃称某和尚的子亲孙。妄坐断师位。如褪花杏子相似。五家七宗。殆乎扫地而泯绝。乌呼法道元气。至此五阴剥尽。悲矣虽然与^8□。一阳来复。唯在诸仁者一机拨转。三条椽下七尺单前。忽然豆爆。一声则别求甚^8□德山临济。人人鼻孔辽天去也咄。
    冬节举。古德道。冬至在月头卖被买牛。冬至在月尾卖牛买被。今年冬至正当十五。被也不卖牛也不买。诸仁衲衣下事。作^8□生支遣。自代曰。怯寒懒剃。鬅松发。爱暖频添榾拙柴。
    腊月八日定坐夜将半。师忽下床曰。大丈夫悟道。待甚^8□明星。喝一喝。大众一时散。
    除夜小参。古人分岁。或烹龙肝凤髓。或杀露地白牛。米山但炉边。聚头雪水煮茶而已。谓之随方毗尼。又为随家丰俭。莫怪空疏。勿嫌枯淡。大凡年头大方丛林。犹或出免人事榜。天衣怀禅师。代榜有一颂曰。休用僧仪混俗情。江头野草几回青。无角铁牛眠少室。当时岂是贺元正。者里若随风俗。恐取笑于天衣。莫敢来丈室讲拜年礼。山僧老病威仪懒具。元来年年是好年。日日是好日。伏惟山门列职一会清众。诸位禅师。各各道体珍重万福。
    元旦示众。三世诸佛胡乱说。历代祖师胡乱说。天下老和尚胡乱说。微笑老汉胡乱说。山僧寻常亦胡乱说。今日元旦令辰山僧。不可谩诸禅德。诸禅德亦不可谩山僧。要须一据实共通。敢问。实头一句作^8□生举着乃曰。昨夜须弥呼万岁。今朝露柱贺三元。米山拍手法山笑。□杖打开欢喜园。
    上元上堂。幸是无事好。收取口吃粥。
    七日旦示众曰。古人曰。破一微尘出大经卷。未审一尘未起前。斯经在甚处。自代曰。三世诸佛不知有。狸奴白牯却知有。
住尾张州青龙山瑞泉禅寺语
    师文明十六年甲辰某月日。在米山龙兴寺丈室。受请夏六月初五日入寺。
    指山门曰。海东法窟天下禅源入作看。一句定乾坤喝。
    土地堂仓卒主人未辨粗粝斫额看焚香祭獭。
    祖师堂朝鸣凤台鼓。夕蹈龙庆芦中间有个幡子。被风吹着道胡卢胡卢。
    据室德山棒临济喝。姑苏台畔春秋欲穷千里目。更上一层楼。
    拈衣亦水之朱。罔象无眼而获。黄梅之衣卢。能不会而传者个^8□今日见来果然。
    两开山塔拈香曰。这香在赤县神州则称大乘之根。未出生前。西天东土全机斋显。于黄檗山头。则为荫凉之树。才撞着处。五家七宗鼻孔尽穿不拘时节。岂干变迁。炎天梅蕊没交涉馥郁。小千与大千。大日本国尾张州青龙山瑞泉禅寺新住持小比丘入寺之次。拜谒开山始祖两塔下。谨焚干柴于初会。用酬慈荫。虽然恁^8□。此个些子如何敷宜证羊蜂桶是家传。两塔巍然昭穆全。夙世冤仇犹未了又添心字一炉栴。
    退院千钧大法愧权衡。薄福住山山亦轻。独着蓑衣入烟雨。殷勤送我只江声。
住堆云庵语
    半夏示众曰。临济半夏上黄檗底境界。诸人见也无。乃拈出□杖曰。大家斋着力。
    雪江先师忌一生恶辣逞威雄。殃害丛林灭祖风。珍重梅阳三尺土。活埋洋屿骂天翁。
    示众寰中天子敕一句。定乾坤塞外将军令一剑平天下。将谓江山入战图。元来日月低秦树。于我衲僧门下。又且作^8□生。德山棒临济喝。犹是第二头。曹洞君臣沩仰境致。更较甚^8□第三首。雪峰云门赵睦二州。总是乱世英雄太平奸贼。岂不见道。大人具大智。大机显大用。诸人还识不动干戈。坐见成败底一着子^8□一点梅花蕊。三千刹界香。

东阳和尚少林无孔笛卷之一
_
东阳和尚少林无孔笛卷之二

　　        侍者某等编集
    　　    远孙元贞挍定
　　

住平安城正法山妙心禅寺语

    据室微笑一枝花。这回莫赚举红粉佳人发最上机。金色头陀无容身处。
    拈敕黄怡悦之云。难为攀龙颜。揖让之水复恐污牛腹。纶命既临。维那宣读。
    拈衣不贵世尊金蟭。无惭迦叶坌扫且看东阳以身为衣絮。晒个眼皮草。
    开炉举。东山演祖示众曰。若有人以四大海为砚。五须弥为笔。向太虚空里。书祖师西来意五字。老僧展坐具礼三拜。师曰。山僧不然。正法山今日开炉。若有人以萤火烧不烧五须弥。以香水海为茶鼎。煎三百个月一口吸尽。山僧打退鼓让院去也有^8□有^8□。自代曰。一毛头上定乾坤。
    冬至举。僧问古德。如何是冬来事。德曰。京师出大黄。后来松源颂曰。京师出大黄。见贼便见赃。竹杖化龙去。痴人戽夜塘。诸禅德京师大黄剑去久矣。松源为甚道。见贼便见赃。又道。竹杖化龙去。各下一转语看。代曰。填沟塞壑。无人会。千古万古黑漫漫。
    十一月望示众。去年寒彻骨。今年寒彻髓。众中还无有寒杀底^8□。试下一转语。代曰。说甚^8□彻不彻。更参三十年。
    腊旦举。岩头雪峰鳖山店祖雪。雪峰谓岩头曰。我当时在德山春下。如桶底脱相似。岩头晚曰。你不见道。从门入者不是家珍。须是自己胸中流出。盖天盖地方有少分相应雪峰忽然大悟。礼拜曰。师兄今日始是鳖山成道。即今诸禅德。转自己胸襟来看。代曰。如今冷地思量着。暗把绣肠寄与谁。
    五月一日举。妙喜老人颂临济打三僧因缘曰。五月五日午时。书赤口白舌尽消除。纵是急急如律令。不用门上画蜘蛛。且道。端的在那里。试下一转语。代曰。顶门竖亚摩醯眼肘。后斜悬夺命符。
    示众记得。般若曰。一切智智清净。无二无二分无别无断故。云门指露柱曰。且道。与般若相去多少。师曰。云门恁^8□道。端的作^8□生。代曰。狗子尾巴书梵字。野孤窟宅梵王宫。
    七月旦出榜看经。示众曰。对一说一二三四五六七。倒一说七六五四三二一。且道。此经对一说耶倒一说耶。代曰。金屑虽贵。落眼成翳。
    八月朔举。古德曰。会则星河秋一雁。不会则砧杵夜行家。山僧曰。会与不会都来是错。古德与山僧为甚^8□天地悬隔。诸衲试甄别看。代曰。可怜逐句滞言者。论是论非空白头。
    一日有僧相看问。如何是夺人不夺境。师曰。山河不见汉君臣。如何是夺境不夺人。师曰。蹈翻大海踢倒须弥。如何是人境两俱夺。师曰。打破蔡州城杀却呈元济。如何是人境俱不夺。师曰。秦楼歌夜月魏阙醉春风。又有僧问。如何是先照后用。师曰。近前来向汝道。僧近前。师便打。问如何是先用后照。师打曰。道甚^8□。问如何是照用同时。师曰收。问如何是照用不同时。师曰放。又有僧问。如何是宾中宾。师曰。惭愧阇梨饭后钟。问如何是宾中主。师曰。高祖入关。问如何是主中宾。师曰。明皇幸蜀。问如何是主中主。师曰。玉玺未彰文。万邦威稽首。又有僧问。如何是第一句。师曰。疑杀天下人。问如何是第二句。师曰。黄金铸出铁昆仑。问如何是第三句。师曰百杂碎。
    示众举。赵州和尚。到一庵主处。问有^8□有^8□因缘。后来无明性禅师颂曰。南枝向暖北枝寒。一种春风有两般。寄语高楼莫吹笛。大家留取倚栏看。师曰。往往道。赵州肯一不肯一。如无明颂。也似春色无高下。诸仁作^8□生甄别。自代曰。湖光潋滟晴偏好。山色涳蒙雨亦奇。若把西湖比西子。淡妆浓抹两相宜。
    示众记得。五祖师翁。一夕亭上夜话。及归月黑。各令下一转语。佛鉴曰。彩凤舞丹霄。佛眼曰。铁蛇横古路。佛果曰。看脚下。祖曰。灭吾宗者克勤尔。师曰。既是东山下有三佛之称。为什^8□佛果一人受灭宗之记。试辨端的。代曰。乌龟三眼赤。祥麟一角尖。
    因搬土为山示众。归宗一日普请拽石次问维那。作什^8□耶。曰拽石。宗曰。莫动着中心树子。又木平和尚。凡有新到先令搬三转泥。有一僧不肯便问。三转内即不问。三转外事作^8□生。平曰。铁轮天子寰中敕。僧无语。平便打。后来雪窦明觉大师。颂禾山四打鼓曰。一拽石二般土。发机须是千钧弩。山僧近日乘间。为一篑之山于窗前。丛石植木。颇有幽致。唯无知音。若有拨转一机底。也须是千钓弩。有^8□有^8□。自代曰。石头大底大小底小。又曰。第一幽藏处。庐山小洞天。
    佛涅槃示众举。世尊曰。若言我灭度非我弟子。若言不灭度又非我弟子。即今作^8□生道师代曰。道得白云万里。道不得白云万里。又曰。苦瓠连根苦。示众举。古人曰。会则桐花落地奉将半。不会则杜宇催归月过三师顾视曰。作^8□作^8□。自代曰。会也三十棒。不会也三十棒。
    结制示众。衲僧家居常呵佛骂祖。为甚一夏九句。却堕如来禁网。速道。自代曰。叔孙礼乐萧何律。
    示众古人曰。干戈里立太平基。又曰。太平本是将军致。不许将军见大平。毕竟太平无象。作^8□生得见。自代曰。两头共截断。一剑倚天寒。
    十一月旦示众举法华以普佛世界六种震动。为四瑞之一也。连日大地震动。是甚^8□奇瑞。自代曰。试摇枝上雪。定有夜来花。
    解夏上堂。翠岩一夏。与兄弟说话。便道。看翠岩眉毛在^8□。山僧一夏不为兄弟说话。亦道。看山僧眉毛在^8□一声羌笛篱亭晚。君向潇湘我向秦劝君更尽一杯酒。西出阳关无故人。白露节上堂。会则星河秋一雁。不会砧杵夜千家。会不会总没交涉。看看露从今夜白。鬓已老年花。^8□。
    冬至上堂。天下佛法九鼎一丝。眼中龙象长庚残月。休休休火炉头无宾主。榾柮炙背交脚眠。兀兀兀袈裟下太颟顸芊魁诳肠和涕吃。无端堂前露柱叫书云。绣纹添线绊倒槃大儿。床角乌藤打筋斗。葭管吹灰飞过新罗国。街头卷尾东櫐西葛。奏蹈阳春呵扣冰佛。慕境归来和盲勃^8□瞎。忽抗声曰。长老长老。何不顺时应节咄。这掣风颠大。似福州人吟雪相似。岂不见。山僧者里元无千五百布衲子杓头舀来。又无一十八泥塑像阶下环列。虽然与^8□事不得已。且要做独弄参军去。你等努力道吾舞笏德山歌。白鼻昆仑吹唇篥。
    师因患欬不下帽。而祝圣上堂举。唐肃宗皇帝因忠国师。指头帽问曰。会^8□。帝曰不会。国师曰。天寒莫怪不下帽子。师曰。敢问。大众。国师昔在白崖山。跏趺拥叶时之塞。与升紫宸殿。对御唱宗乘时之寒。还有两般也无。自代曰。曾经霜雪苦。杨花落也惊。
    立秋示众。一叶落而天下知秋。未审一叶未落先。秋在那处。速道。自代曰。自从金革销声后。但听尧民击坏歌。
    九月望示众。荷尽已无擎雨盖。过去心不可得。菊残犹有傲霜枝。现在心不可得。天欲雪而未雪。梅欲花而未花。未来心不可得。昔年周金刚。被卖油^2□老婆一拶。吃点心不得。直至今充饥肠无术。诸仁者。作^8□答得。吃却点心去也。速代一转语。师于婆子一拶下。唤婆婆。婆子才□眸。劈面与一掌。便夺油ＦＩ吃却去。
    因葺僧堂示众举。南院颙禅师。因僧问。古殿重与时如何。院曰。明堂瓦插檐。僧曰。恁^8□则庄严事备去也。院曰。斩草蛇头落。敢问诸仁。南院后语铁橛铁蒺黎。试下嘴看。自代曰。一句定乾坤。一剑平天下。
    五月旦示众举。归宗常禅师。一日有僧辞。宗问。甚^8□去。僧曰。往诸方学五味禅去。曰我这里只有一味禅。僧便问。如何是和尚一味禅。宗便打。僧于此大悟。乃曰。嗄我会也。宗急索曰。道道。僧拟开口。宗又打即时趁出。僧乃高安滩头大愚和尚也。黄檗闻之谓众曰。马祖下八十余员善知识。唯有归宗较些子。师曰。敢问诸禅德。五味一味便不要。棒头正眼作^8□生。自代曰。嫩绿枝头红一点。惊人春色不须多。
    九月望示众。十五日已前蹉过了。十五日已后钝迟生。正当十五日。速道将一句来。自代曰。一身寒在五更多。
    开炉示众举。横岳祖师开炉。示众曰。大地为炉须弥为炭。崇福家风未是寂寥。且去火边坐。切忌更商量。喝一喝。师曰。阿呵呵。祖师只知脱空不觉。虚空口霹雳舌。一时冻噤噤地了也。诸仁者。试向火炉头商量看。
    示众举。赵州一日。于雪中倒叫相救相救。有一僧便去身边卧。州便起去。师曰。这僧救得赵州耶。抑又赵州救得这僧耶。试甄别看。自代曰。龙象蹴蹋非驴所堪。
    举。雪窦示众。譬如二龙争珠。有爪牙者不得。师曰。罔象到时光灿烂。离娄行处浪淊天。
    师不安举。僧问玄沙。如何是清净法身。沙曰。脓滴滴地。师别曰。三月懒游花下路。一家愁闭雨中门。
    半夏举。云门大师曰。直得山河大地无纤毫过患。犹是转句不见一色。始得半提。更须知有全提时节。作^8□生是全提时节。代曰。六月黄河连底冻。
    举。赵州和尚问新到。曾到此间^8□。曰曾到。州曰。吃茶去。又问僧曰。不曾到。州曰。吃茶去。师曰。四来有疏亲。因甚赵州一味安排。若能甄别。请各下一转语。代曰。一毛头上定乾坤。
    解夏举。维摩经曰。其施汝者不名福田。供养汝者堕三恶道。居士恁^8□道。端的在那里。代曰。悲翠蹈翻荷叶雨。鹭莺冲破竹林烟。又曰。眼高看不到黄金。
    冬至举。古者道。冬到在月头卖被买犊。今年月头冬至诸仁有一张被。山僧有一头水牯牛。非贵非贱。作^8□生买。速道。时有僧曰。自是凤凰台上客。眼高看不到黄金。师曰。更高有天在。僧曰。天上天下唯我独尊。师曰。三十棒。僧曰。谢供养。师曰。莫乱道师代众曰。好把一枝无孔笛。夜深吹过汨罗湾。
    二月旦举。佛鉴勤禅师上堂曰。至道无难。唯嫌拣择。桃花红李花白。谁谓融融唯一色。紫燕语黄莺鸣。谁道关关唯一声。不透祖师关^8□子。错认山河作眼睛。师曰。佛鉴与^8□垂示。为把髻投卫。抑打草惊蛇欤。诸仁如何委悉。代曰。黄金打就玉鹦鹉。一声声作鹧鸪鸣。
    举。云峰悦禅师。首到大愚。愚上堂曰。大家相聚吃茎齑。若唤作一茎齑。入地狱如箭射。悦闻而奇之求参堂。乃至愚移翠岩。悦见桶箍散。忽然开悟。翠岩曰。维那大事了毕。敢问大众。子毕底甚事。代曰。不是一番寒彻骨。争得梅花扑鼻香。
    示众举。干峰和尚曰。举一不得举二。放过一着落在第二。云门出众曰。昨日有人从天台来。却往径山去。峰曰。典座来日不得普请。吾祖大应国师曰。无孔笛毡拍版挟路相逢。音彻青霄。二尊宿提唱。吾祖拈语毕竟作^8□生。代曰。鹧鸪是啼处百花香。
    腊月望举。南泉和尚示众曰。昨夜文殊普贤起佛见法见。每人与三十棒。贬向二铁围山去也。赵州出曰。和尚棒教谁吃。泉曰。王老师有什^8□过。州礼拜。泉下座归方丈。二大老作略诸仁如何领会。试下一转语。代曰。太平元是将军致。不许将军见太平。
    云众举。无业禅师曰。若一毫头凡圣情念未尽。不免入驴胎马腹里去。白云端和尚曰。设使一毫头凡圣情念净尽。亦未免入驴胎马腹里去。二尊宿示诲如何究取。时有僧曰。两头俱截断。一剑倚天寒。师曰。一剑且措。奈何入驴胎马腹里去也。僧便喝。师亦喝曰。再犯不容师又别曰。始信人间行不尽。天涯更复有天涯。
    开炉举。古德云。昨夜三更失却牛。天明起来失却火。个中端的旨。诸人作^8□生。代曰。腰缠十万贯。骑鹤下扬州。
    举。南阳忠国师。一日唤侍者。侍者应诺。如是三唤三应。国师曰。将谓。吾辜负你。元来你辜负我。已是三唤三应。因甚^8□做辜负去也。试呈管见看。一僧曰。平生肝胆向人倾。相识犹如不相识。一僧曰。不识卢山真面目。只缘身在此山中。一僧曰。愁人莫向愁人说。说向愁人愁杀人。一僧曰。驾与青龙不解骑。师曰。试着一鞭。僧便咄。师便喝。师又别曰。可惜年年明月夜。渔家只作等间看。
    举。三圣道。我逢人则出。出则不为人。兴化道。我逢人则不出。出则为人。二老用处诸仁如何领会。一僧曰。鸡寒上木。鸭寒下水。代曰。一声羌笛离亭晚。君向潚湘我向秦。又曰。若把西湖比西子。淡妆浓抹两相宜。
    举。大应国师元宵示众次因僧问。昔日瞿昙以无所得受燃灯之记。还的当也无。国师曰。承虚接响。敢问诸人。祖翁答处为疏为亲。代曰。莫谓劫空消息断。春来花鸟尚依然。
    示众举。雪窦老人有偈曰。春山叠乱青。春水漾虚碧。寥寥天地间。独立望何极。师曰。诸仁者聱讹在何处。请下语看。一僧曰。雪窦老人眉毛在也无。师曰。莫谤如来正法轮。僧喝。师亦喝。一僧曰。不觉全身陷泥犁。师曰。相救看。僧曰。苍天苍天。师曰。谁知砧杵里有此断肠人。师别众曰。谁知远烟浪别有好思量。
    示众举。风穴因僧问。有无俱无去处时如何。对曰。三月懒游花下路。一家愁闭雨中门。端的在那里。代曰。道得三十棒。道不得三十棒。又曰。咬人师子不露爪牙。
    三月望举。古人颂鲁祖面壁曰。晓来枝上啭黄鹂。睡起佳人刺绣迟。要知无限伤春意。尽在停针不语时。诸仁作^8□生理会。代曰。咬人师子不露爪牙。
    四月旦举沩山与仰与山摘茶因缘。师曰。欲把枯肠尽底顷。出门不觉又丁宁。
    因翻盖方丈示众举南院颙禅师因僧问古殿重兴因缘。师曰。如南院道斩草蛇头落。诸仁者作^8□生甄别。代曰。抛出轮王三寸铁。方知遍界是刀枪。
    举黄龙机禅师。因黑水和尚问。雪覆芦花时如何。龙曰。猛烈。水曰。不猛烈。龙又曰。猛烈。水又曰。不猛烈。龙便打。水乃悟。师曰。黑水如韩□逐块。黄龙似师子咬人。虽然与^8□。黑水省处作^8□生。代曰。风花云任流传。金刚脑后着生铁。有时又举此则拈曰。犀因玩月纹生角。象被雷惊花入牙。
    六月望举。僧问大慧禅师。心法俱忘时如何。慧曰。卖扇老婆手遮日。师曰。诸仁试下一转语看。代曰。大野兮凉飙飒飒。长天兮疏雨蒙蒙。
    举龙潭吹灭纸烛德山大悟因缘。代曰。稛载而往。垂橐而归。
    举。地藏和尚示众曰。南方佛法浩浩地。争如我这里种田博饭吃。代曰。堪对暮云归未合。远山无限碧层层。
    举。玉泉皓布裈颂法身曰。一夜雨滂烹。打倒蒲萄棚。知事普请行者人力。□底□。撑底撑。撑撑□□到天明。依旧可怜生。师曰。去即一拈得七。佛祖玄关元不识。
    中秋举。盘山宝积禅师示众曰。心月孤圆光吞万象。光非照境境亦非存。光境俱亡。复是何物。诸仁者是何物。请点检看。代曰。斫却月中桂。清光应更多。又曰。百炼黄金铸铁牛。十分高价与人酬。有时又兴此曰。是何物不知更问天边月。又曰。万里无云时。青天须吃棒。
    举。古德曰。欲知佛性义。当观时节因缘。时节既至。其理自彰。作^8□生是彰底理。代曰。燕知社日辞巢去菊为重阳冒雨开。
    腊八定坐罢示众曰。一夜兀坐工夫熟也无。古德曰。昨夜三更失却牛。今朝起来失却火。且道。是谁屋里事。各下一转语看。代曰。针头削铁鹭股割肉。
    元宵举。药山光禅师因僧问。药峤灯连师当第几。答曰。相逢尽道休官去。林下何曾见一人。师曰。愁人莫向愁人说。说向愁人愁杀人。
    举。杨岐和尚示众曰栗^8□蓬你作^8□生吞。金刚圈你作^8□生跳。师曰。百杂碎兮铁团圞。和风搭在玉栏干。示众丹霞烧木佛。院主因甚眉须堕落。代曰。犀因玩月纹生角。象被雷惊花入牙。
    举。南泉和尚云。心不是佛。智不是道。师曰。太平谁整闲戈甲。王库初无如是刀。
    举。雪峰空和尚云。自从打破秦时镜。总是花开腊月莲。师曰。针头削铁鹭股割肉。又曰。自从金革消声后。只听尧民击壤歌。
    举广德周和尚因僧问。教中道。阿逸多不断烦恼。不修禅定。佛记此人。成佛无疑。此理如何。德曰。盐又尽炭也无。僧曰。盐尽炭无时如何。德曰。愁人莫向愁人说。说向愁人愁杀人。师曰。太平谁整闲戈甲。王库初无如是刀。
   七月旦举。僧问云门。古人面壁意旨如何。门曰。念七。师曰。铁橛子铁蒺黎。诸仁试下觜看。代曰。谁知砧杵里。有此断肠人。
    盂兰盆会举。临济大师曰。造五无间业方得解脱。师曰。已是造五无间业。为甚却得解脱。自代曰。譬如月波楼跳入蟭螟眼里。千圣小王怒发。将鸳鸯湖一脚踢翻。又曰。琉璃阶上布赤沙。码瑙盘中撒真珠。
    举。息耕祖翁上堂曰。溪林叶堕塞雁声寒。见成公案大难大难。师曰。已是见成公案。为甚^8□道大难。自代曰。道得三十棒。道不得三十棒。
    举。息耕祖翁上堂曰。天地不仁。以万物为刍狗。衲僧不仁。以自己为腊月扇子。诸仁如何甄别。代曰。赤脚波斯入大唐。八臂那吒行正令。
    举。云门半夏示众曰。如今半夏也。敲磕处道将一句来。复曰。蜜怛哩孤蜜怛哩智。又曰。蜜怛哩孤密怛哩智作^8□生。自代曰。^8□□。又曰磕。代曰。道得底唇上碧斑宾豹剥。道不得底舌头当的帝都丁。又曰。雪里芭蕉摩诘画。炎天梅蕊简斋诗。
    举。无著文喜禅师屡见文殊。曾在仰山为典座。一日文殊现粥锅上。着以觉粥篦打曰。文殊自文殊。文喜自文喜。文殊遭打作偈曰。苦瓠连根苦。甜瓜彻蔕甜。修行三大劫。却遭老僧嫌。师曰。大众文殊是七佛师。为什^8□遭无著打。代曰。一声羌笛离亭晚。君向潚湘我向秦。
    举。法眼益禅师。因僧斋前来参次眼以手指帘。时有三僧斋去卷。眼曰。一得一失。师曰。既是齐卷。为甚有得失。代曰。莫向樽前奏花落。凉风只在殿西头。
    举。吾虚堂祖翁上堂。凉飙乍起玉露初垂。蝉噪高梧蛩吟古砌。发挥临济在黄檗处吃棒底意旨。谁肯承当。师曰。噫见成公案大难大难。众中还莫有承当得底^8□。代曰。曾经雪霜苦。杨花落也惊。
    三月旦举长沙游山话。代曰。依俙似曲才堪听。也被风吹别调中。
    举。赵州因僧问。至道无难唯嫌。拣择如何是不拣择。答曰。天上天下唯我独尊。师别曰。寒时普天普地寒。举。古有老宿庵居。门上书心字。窗上书心字。壁上书心字。法眼曰。门上但书门字。窗上但书窗字。壁上但书壁字。玄觉曰。不要书门字窗字壁字。何故字义炳然。代曰。抛出轮王三寸铁。分明遍界是刀枪。
    举。应庵师祖上堂曰。尽力道不得底句。不在天台定在南岳。师曰。作^8□生尽力道不得底句。代曰。者里是甚^8□所在。
    举。长庆棱道者二十年。坐破七个蒲团。一日因卷帘豁然大悟。作偈曰。也大差大差。卷起帘来见天下。师曰。卷帘且措。作^8□生见天下底眼。各请呈露。代曰。日出乾坤耀。雨收山岳青。
    举。黄檗游天台。路逢一僧。值涧水瀑涨。回顾曰。渡来渡来。檗咄曰。这自了汉。吾早知捏怪。当斫汝胫。其僧叹曰。真大乘法器。匪我所及。师曰。苍龙因水起云雷。又曰。卧龙不鉴死水。
    举。干峰和尚僧问。十方薄伽梵一路涅槃门。未审路头在甚^8□处。峰以□枝画一画曰。在这里。僧后请益云门。门拈起扇子曰。扇子^8□跳。上三十三天筑着帝释鼻孔。东海鲤鱼打一棒雨似倾盆。会^8□。师曰。二老答处诸仁如何理会。代曰。巨灵台手无多子。分破华山千万重。
    举。雪峰和尚示众曰望州亭与诸人相见了也。乌石岭与诸人相见也。僧堂前与诸人相见了也。师曰。毕竟端的作^8□生。代曰。看看古岸何人把钓竿。又曰。百尺竿头坐底人。十方刹土现全身。
    九月望举。赵州问南泉。知有底人。向甚^8□处去。泉曰。向山前檀越家。作一头水牯牛去。州曰。谢师指示。泉曰。昨夜三更月到窗师曰。如南泉后语。为一理斋平得^8□。抑亦两重公案耶。圹人试下一转语。代曰。谁知砧杵里有此断肠人。
    十月望举。云门大师曰。若说菩提涅槃真如解脱。是烧枫香供养你。若说佛说祖。是烧黄熟香供养你。若说超佛越祖之谈。是烧饼香。供养你。归依佛法僧下去。师曰。供养即不无云门大师。为甚^8□分作三段。却有异同^8□。诸人试下一转语。代曰。灯笼上作舞。露柱里藏身。未是希有。喝一喝。又世间岂有杨州鹤。
    十一月旦举。沩山示众曰。仲冬严寒年年事。晷运推移事如何。仰山香严一模脱出。即今诸禅德。不堕三老途辙。道将一句来。晷运推迁事如何。代曰。怯寒懒剃髼松发。爱暖频添榾柮柴。
    腊月初七夜示众。山僧晓来。梦闻钟声披七条。从僧堂后门入而顾上肩。衡梅先师。拥被靠板头而坐。山僧低头问讯而退。遂转巡圣僧龛一匝。到下间将登床而觉矣。凡诸方寺院。腊八长坐。酬黄面老汉自觉觉他慈荫也。山僧住正法山已来。三值腊八初则卧病床。次年老羸不能同众而止。今兹亦尔。爰原晓来梦。盖夫先师之意。在补阙典耶。法山无产。清众不忍枯淡。太半分散。犹以夙冤聚首底。才二十余辈四节三佛诸般行事。要使大雄丛规不坠于地。所谓凝尘一榻。俨如临千众。寔是独弄参军一场笑具也。因忆。十余年前。住丹州佐佐江清隐庵之日。先师赐书曰。忆夫败檐雪月不愧法昌古风。惟为大法自爱保重。法昌遇禅师。为云门的孙。眼高四海名重丛林。不减德山临济底大宗师。而少众缘。一日以十八泥像为听徒。令一力打鼓而说法。虽然如此。当时云门一宗。未尝致寂寥。以有法昌也。乌呼识子莫如父。然而以余谕法昌。则岂不过当耶。临济大师曰。长坐不卧六时行道。皆是造业底人。当寺开山祖翁因有僧。自寂室会里来。祖问曰。闻饭高督众长坐是否。僧曰是。祖曰。你试坐看。僧便面壁跏趺。祖翁大骂。连棒打趁出。居常衲僧家诃佛骂祖。因甚^8□腊月今夜忍寒兀坐。堕尚阇梨旧途辙。直饶道明星时时出现诸佛日日成道。犹是虾跳不出斗。众中还有悟得底^8□。若快荐取。何拘坐卧。花须连夜发。莫待晓风吹。若也会不得。假令竖起铁脊梁到弥勒下生。总是黑山鬼窟里活计。堪济甚事。寔造业底人也。雪窦和尚颂跋陀婆罗水因三昧曰。了事衲僧消一个。长连床上展脚卧。梦中曾说。悟圆通香水洗来蓦面唾。岂不快哉。咄^8□眠去且坐吃茶退院辞众上堂正法山头老紫藤。拈来铁面瘦如僧。归欤屋里扬州好。未必辞云入碧层。

住浓州贺茂郡不二庵语

    师明应元年壬子十月某日。在妙心养源院受请。以十一月二十八日入庵。
    祝圣毕敛座曰。一衣一钵垂垂老。万水千山得得来。若有聱头汉。扶起我雷堆。参时有僧出众曰。万壑松声新。长千岁之碧。一庭梅树早漏太平之春。端的家风。请师指示。师曰。九皋鹤舞威音外。三岛花开大块初。僧曰。南山起云北山下雨。师曰。天之用莫如龙。僧曰。记得。维摩诘问文殊师利。何等是菩萨入不二法门。文殊曰。如我意者。于一切法。无言无说无示无识。离诸问答。是为入不二法门。的当也无。师曰。碧玉盘中珠。琉璃殿上月。僧曰。与^8□则话尽。山云海月情。师曰。渊默雷轰僧曰。祝圣一句又作^8□生。师曰。万年松在祝融峰。僧曰。福慧两足尊便礼拜。师曰。文字门前大虫。
    师乃曰。如适来问禅举。不二门无言说。元来真正举扬。那用东葛西葛。到者里直饶。文殊普贤出来。才问如何若何。舀热屎蓦头泼^8□耐。德山临济行雨点棒。下雷奔喝。虽然恁^8□。今日祝圣开堂。不免纳一场败阙风花雪月任流传。金刚脑后添生铁。
    复曰。记得。临济大师临滹沱河侧。小院住持。所以道。院临古渡运济往来。把定要津壁立万仞。山僧今日此来住庵。似则似是则不是。作^8□生是不是底槛前苍翠瀑千尺。雪里牡丹春一枝。
    当晚小参。野水无人渡。孤舟终日横。喝一喝。只要檀郎认得声有^8□。
    师乃曰。衲子家风任缘放旷。有时游九重城阙。入对万乘至尊。有时立不二法门。端居维摩方丈。一模坦荡荡。全体赤条条。虽然与^8□。昨来所历观正好。重提唱非循丛林规绳。莫认正法眼藏。攀艮岳千发之紫翠。则我水滨兮仆木末。备尝崎岖崄坦。蹈太湖万顷之玻璃。则船天上兮花雾中。空凝杳渺眺望。社翁七得树。皆是江左风流。沙觜一株松莫百林际标榜。蜗角徒争触蛮疆。麟阁未画风云将。悲矣战图峭奔。勉哉王事鞅掌。比良涨雪。屈鸟鼠僧乎阿耨之斋。片田辟葑。漉人天鱼乎台教之网。家缒岸ＢＧＢＧ离离。浪连空溶溶洋洋。分鸥席宿苇间。借鹭蓑眠沙上。清晨唤起华亭老师。物地做得杯渡和尚。瞑色乍阴霾。水程多虏掠。遂舍棹高岛水湾。俄卸帆小松风响。渔蓑火寒劫历三祇。炮车云起时惊五两。山哀浦思。留幻住于船居。露宿风□。困慈明于厮养。默祷白发神。无遑诘苍华好文章。痛骂碧眼胡。不要蹈茎芦闲伎俩。与夫经信宿而宫营。孰若驾长风以扬扬。载扣舷歌。盍解缆往。旋岚偃岳任发掣电机。白浪洪波将乘化龙杖。眼界空诸方心月吞万象。群衲不凡满船无恙。县吏负弩前驱。山神迎舆近傍。津路惟要。竹浦之晨光熹微。阵云所屯。柏原之瑞露精爽。乌呼诸禅。重茧相随来。不免打诨以宽广了也。更有山偈一章。漫述庵居情状曰。太平不改旧山河。亦兆威风万方仰。一庵高卧白云中。多日旅怀都通畅。
    施主请示众。教中曰。那吒太子。折骨还父。折肉还母。然后现本身。运大神力。为父母说法。佛眼远禅师拈曰。骨既还父。肉既还母。用甚^8□为身。若见得去廓清五蕴吞尽十方。乃为偈曰。骨还父肉还母。何者是身分明听取。山河国土现全躯。十方世界在里许。大慧禅师亦有颂曰。骨肉都还父母了。不知那个是那吒。一毛头上翻身转。一毛头浑不差。师曰。二大老可谓。尽善尽美矣。色身外别无本身。不见道。山花开似锦。涧水湛如蓝。今日是贞岩德公大禅定门三七日之辰也。爰斋藤骏州太守基广。特运转净财。就不二禅庵。严设供佛斋僧会。以伸追荐之仪。仍命庵主对众垂示。便随喜感叹。谩举这话。看看禅仪。即今俨临斯法筵。为双亲诸军。演说冤亲平等法门。诸仁者未审委悉^8□。各请下一转语。师代曰。易水悲风轻按指。鸾胶难续断肠人。又曰。石女舞成长寿曲。木人唱起太平歌。
    十月望示众。雪峰悦禅师因僧问。佛不化本国。和尚因甚还乡住持。峰曰。放过一着。僧拟议。峰便打。师曰。山僧归乡住庵五年。未曾有人置这问。若有则作^8□生只对。诸禅德试代老僧看。自代曰。天鉴无私。
    岁旦示众。山僧今年六十六。未倦人事。应时纳祜。昔僧问古德。新年头还有佛法也无。古德或对道无。或对道有。有一偈。清众击节。莫于有无间而认。年头佛法无多子。镜里鬓花添一茎。忽被山神呼万岁。把须弥笔颂河清。
住浓州法云山定慧禅寺语
    三门定慧圆明法云叆叇合浦珠还能世界。
    佛殿古佛今佛。二无两般。拔你广长舌。作我尼师坛。土地感鬼神莫近诗。鉴前度刘郎复染髭。
    祖师直指曲指春风桃李。大哉临济中兴。今属四海妙喜喝。
    室间一毛定乾坤。三眼成国土这里莫有排闼底舞阳侯^8□大坐巍巍主中主。
    祝圣大日本国浓州路山县郡法云山定慧禅寺中兴新住持传法沙门开堂令辰虔爇宝香瑞为祝延。今上皇帝圣躬万岁万岁万万岁。陛下钦愿。德媲华勋之明。政复延天之古。
    次拈香曰。此香奉为本州太守源君殿下。当像季为法社之金汤。则正韬略道。遇歉早惠兆民于涂炭。则活僵仆骸。信及豚鱼恩遍鳏寡。只愿斋彭聃寿于坤维。施桓文威于海内。至祝至祷。
    垂语开海棠窠据华王座。若有伶俐衲僧。莫费二千瓶泻参。
    师乃曰。千峰盘屈。一乡岩居。河流一带。野桥半断。虽然恁^8□。莲华峰东耸。逞将门威雄。松树洞西遮。当天下壮观。元来不凡乡。争属寻常人。已为七朝国师遣迹。宜立诸佛顶上正宗。方今刺史源君。降严令摈斥俗侣先师雪老。应劝请中兴丛规薄福住山有愧^8□斧。叨借英檀威力。建法幢立宗旨。大类风穴单丁。又似杨岐乍住。傍有同行木上座。忍俊不禁出来曰。新长老休□速。山杂古今树。岸疏开辟水。何不舞道吾笏奏德山歌。咄□杖子。且谛听。今日法会闼札鸿休事无缺少。专赞帝阙千秋祥。永植檀门万代福。尔太无厌足。更为呈祝圣一句去也无限云山描不就。一株松茂祝融峰。
    谢语开堂之次。共惟诸位东堂大和尚。或披慈云荆^8□。激禅河波澜。或出圆通又入圆通。步步青山绿水。有意气时添意气。篇篇明月清风。或大智洞明琉璃瓶含宝月。清标温雅薝卜林蔑余香。或提三句体调于铁佛。烹四碧眼胡于金炉。或辉大珠于越上。湛慧海于江西。又以诸位西堂和尚。或弄少林笛。放开炎天梅□。发新定机。区别韶石枫香。句句函盖。乾坤珊珊。曼陀宝雨。或连如是床。倾蔷薇水。示向上机。辊栗^8□蓬。更惟两员座元禅师。或瘦尽黄檗七尺身。宏开金粟方丈室。或毋必真正见解。自然蕴藉风流佥言。岐山九苞有待禹门一跃。又惟山门要职江湖饱参。四来云衲一会海众。诸位禅师迫今日浩繁。无遑褒赞。伏望昭亮。
    拈提昭化道简禅师。归云居山。日山神连声欢呼曰。和尚来也和尚来也。山僧今日再来。为甚^8□不听一声神语夜来王老师。未下一分饭。
    元旦上堂。冰雪莺难到。晓来有这长觜鸟。飞上我□杖头上。演说一道护国陀罗尼。诸仁分明听取^8□。若或未然。山僧重说偈言去玉积腊前雪。花含天下春。岐山凤凰瑞。先应太平辰。
    冬节示众。今年冬至在月尾。须卖牛买被。山僧有一头水牯牛。欲就诸仁卖。非贵非贱。作^8□生买。众下语皆不契。师曰。山僧今曰失利。
    岁旦上堂。新年头无佛法。唯有一顷供养大众去。古公岐下旧山河。一树棠阴添闰。多。佛法新年无别事。金衣缓奏太平歌。
    重阳示众举。横岳祖师九日上堂曰。天地同根万物一体。抛大千于方外。纳须弥于芥子。卷舒在我。纵横得妙。左之右之无是不是。以何为验。击拂子曰。重阳九日菊花新。师曰。这一络索还委悉也无。试下一转语师曰。山僧有一偈。不敢酬祖德。且要不辜负佳节。六十九年重九节。黄花郁郁意如何。幽丛冒雨露香净。老圃约秋霜□多。寒蝶梦惊刘礼乐。晚蛩吟破晋山河。西风吹帽鬓皆鹤。笑典虚空作醉和。
    元旦上堂。天得一以清。地得一以宁。临济得一以喝。德山得一以棒。山僧亦得一不敢自立门庭。只要与诸仁同受用。且道是甚^8□一吉更有贺正一偈。大众击节好。谁言七十古来稀。喜色上眉心欲飞。河伯山神共欢舞。太平无日不春晖。
再住青龙山瑞泉禅寺语
    据室十五年前。密室不通风。犹有玄可扣。十五年后密室烂如泥。唯有棒可吃若有聱头禅从这里入。
    祝圣大日本国尾州路青龙山瑞泉禅寺再住持传法沙门开堂令辰虔热宝香端为祝延。今上皇圣躬万岁万岁万万岁。陛下恭愿。媲文明于日月。万国櫜细柳弓。齐寿域于乾坤。兆民安太山枕。
    次入两开山塔拈香曰。这香亘古今一时行照用咦。两个黍桶无鼻孔。
    九月一日小参。几时苦热念西风。九月西风惊落叶。看光阴如此易迁。诸禅德成得甚^8□边事。吾临济门庭有甚^8□事。人人具足个个圆成。惜乎自信不及。自弃自怠。一刹那间。头童齿豁噬脐无及。是谁咎耶。有者道。我是后生衲子参禅时未到。岂不见。俱胝竖指童子十二岁悟去。仰山十四岁。得体耽源处。赵州在南泉。十七八岁解破家散宅。有者道。我老矣。无力参禅。岂不见。六祖会下有法达禅师。垂百岁始悟道。大慧竹篦下。有大悲闲长老。年八十四。豁然大悟。有者道。我牵于寺院剧务。无遑参请。岂不见。雪峰存禅师。初出闽岭之日。自买笊篱木杓。誓向诸方为饭头。三登投子九到洞山。洎在德山多年。皆作黄座而劳苦。他后为千五百人善知识示众曰。一千五百人布衲子。从杓头边舀将来。又不见。杨岐会监寺。挟纸衾出入库司三十年。陆沈金谷。遂续得临济正脉。至今碧落之碑无赝本。又不见。五祖演禅师。在白云为磨头。纳糠麸钱三百贯于常住了。受第一座请。续得杨岐正宗。昔日如此。而今何时。祖庭秋晚。可叹可悲。大济禅师创开山。岂为着数百闲汉也哉。茍得一个半个。定中必点头矣。往昔齿其席下者。一一龙骧虎骤。今山中见有诸塔。黄梅龙济慈明诸祖师。妙喜老汉大龟卧龙辉东诸师兄。皆预其会亲吃痛棒底人也。自余不幸早世者。亦不可胜计。噫吁嘻彼此男儿大丈夫。何不各自努力耶。咄。驾与青龙不解骑。
    九月望举。古人曰。栏头昨夜风兼雨。说得分明落二三。师曰。是则是作^8□生是不说底法。代曰。我也不会。开炉示众举。赵州古佛云。我在南方二十年。有个火炉头无宾主话。直至今无人举着。幸是无事好。虽然恁^8□。这铁橛子不可作陈年滞货。诸人试商量看。自代云。心不负人面无惭色。
    开山无因和尚一百年忌拈香曰。百年只省数钱禅。受用将来机不全。卖弄家传生苕帚。黄金铸出一炉烟。
    示众举。南天毗罗国有长者。名梵摩净德。一日园树生大耳。如菌味甚美。唯长者与第二子罗□罗多取而食之。尽而复生。时第十五祖迦那提婆尊者至其家。长者问其故。尊者曰。汝家昔曾供养一比丘。然此比丘道眼未明。以虚沾信施故。报为木菌。乃说偈曰。入道不通理。复身还信施。长者八十一。其树不生耳。师曰。咦。老僧与诸禅德不耕而食。不织而衣。一一无不沾信施。但如道眼且道。明未明。自代曰。愁人莫向愁人说。说向愁人愁杀人。
    示众举。僧问巴陵。祖意教意是则是别。陵曰。鸡寒上树。鸭寒下水。白云曰。巴陵只道得一半。白云则不然。掬水月在手。弄花香满衣。聩祖曰。白云尽力道。只道得八成。若有问灵隐。只向他道。人我无明一串穿。师曰。从上提唱。可谓字经三写乌焉成马。即今诸仁者。试下一转语。为三大老雪屈去。不也快活哉。自代曰。黄金打就玉鹦鹉。一声声作鹧鸪啼。
    上堂举明招风头稍硬公案。师曰。这独眼龙将谓。有陷虎机无斩蛇剑。元来辨王库刀。振添毒鼓。诸仁者如何甄别。自代曰。欲把枯肠尽底倾。出门大觉又丁宁。
    冬至上堂孤舟蓑笠翁。独钓寒江雪若是千尺长鲸。也须离钩抑逼有^8□师乃竖起拂子曰。一毛头上定乾坤。黑黍昆仑层台书云物。黄梅石女一线添绣纹。有闲道人。高卧看山不知变迁。终日昏昏。无端阎浮夜半海现日轮。天门金鼓坠地雷奔。须弥山王惊起。蟭螟眼里藏身德山木上座。依旧黑嶙峋。苍皇出来道。长老眊矣。何不抖擞精神。于是徐徐□眸。只消一欠伸而已。便见葭灰吹邹氏律。梅蘤漏太极春阳气发时无硬地。不须久日桦来唇。
    谢词升堂之次。伏以山门东西诸禅师。或列丛社四寮。相共守枯淡。或司古规十务。等间费工夫。或藏江湖饱参之名。了云水行脚之债。此乃现前一会清众。适来问话诸位禅师之谓也。各各道体起居万福。复曰。记得僧。问睦州。终日着衣吃饭。如何免得着衣吃饭。州曰。着衣吃饭。僧曰不会。州曰。不会即着衣吃饭。师曰。更有昌州海棠有香。也是徐六担版。
    腊月旦示众举。云盖鹏禅师。初参双泉雅禅师。泉示以芭蕉□杖话。久无省处。一日向火次谓鹏道。□杖子话举将来。与子商量。鹏拟举。泉以火箸便摵。鹏豁然大悟。师曰。敢问诸仁。此是□杖话。为甚却向火箸上打发。自代曰。君看陌上二三月。那个枝头不带春。举丹霞烧木佛。师曰。院主因甚眉须堕落。代曰。正人说邪法。邪法为正法。邪人说正法。正法为邪法。又曰。愁人莫向愁人说。说向愁人愁杀人。
    元旦上堂举。妙喜老人上堂。拈□杖空中作书字势曰。正朝把笔万事皆吉。应时纳祜。庆无不宜。山僧有一偈。亦以代闼札鸿休。伏乞大众击节。不觉春秋八九迁。忽遭□杖贺同年。年头勿怪懒开口。紫燕黄鹂皆说禅。
    上元上堂黄面老人曰。我见灯明佛本光瑞如此。即今灯明古佛在甚处看脚下示众曰。春山春春水碧。个个宣扬古佛家风。李花白桃花红。着着漏泄祖师巴鼻。诸仁者。何不言前荐取真下承当去也。有^8□有^8□。有则呈露看。自代曰。只为分明极。却令所得迟。
    六月望举。昔日文殊三处过夏。为迦叶见摈。山僧今夏两处禁足。阿谁为吾行令。众中若有个汉出来。试下迦叶槌看。代曰。必不负人面无惭色。
    中秋举仰山与长沙玩月因缘曰。已是人人有者个。且道。受用底作^8□生师曰。山僧不然。拈来作胡饼一口吞却了。
    九月旦转般若次示众。古德曰。青青翠竹即是真如。郁郁黄花无非般若。适来一众转般若。且道。与釆菊东篱底。还有异同^8□。自代曰。莫眼花。
    开炉示众。谁道。火炉头无宾主。山僧□杖子。做得乱世英雄。众中却无有同生同死底汉^8□。出来法战一场。代曰。萧何卖却假银城。

开山浓州临滹山大仙禅寺语

    改不二庵额号大仙寺。上堂记得。圆悟禅师。自五祖山还蜀之昭觉。遂居八年。次移住夹山道林。又迁天宁金山云居。凡八坐道场。复还蜀再领昭觉。时敕改昭觉为崇宁寺。一日上堂曰。独掌不浪鸣。独树不成林。建法幢立宗旨。须是互为宾主安贴家邦。所以道。我若坐时尔须立。我若立时尔须坐。我若孤峰独宿。尔须偃息干戈。我若天上人间。尔须三头六臂。且道。浩浩之中。如何辨主。师曰。山僧昔在丹龙兴数年。奉敕祝篆大德。又迁妙心。遂还乡居不二小庵。再住尾之瑞泉。退居少林蕞寺。感疾岁余。复归不仁。仍改额号大仙寺。然未鸣升堂鼓。不秉小参烛。便老倒疏慵高卧对山。虽然与^8□有一句子。要随分做得主。作^8□生是一句子。喝一喝曰。诸仁如何辨别。自代曰。四海五湖龙世界。十洲三岛鹤乾坤。
    复举雪堂行和尚。删东坡偈作一篇云。溪声广长笑。山色清净身。八万四千偈。如何举似人。且道。是何人自代曰。瞎驴端和的眼无筋。
    二月旦示众曰。识得□杖子。一生参学事了。奈何久矣上士。往往半青半黄。众中还有浑钢打就生铁铸成底汉^8□。试出来施临机不让师底作略看。老僧不辞吃一顿。匡首座出众曰。昨夜文殊普贤。起佛见法见。各与二十棒趁出了也。师曰。说甚^8□文殊普贤。匡曰。和尚也须吃一顿始得。师曰。老僧有甚^8□罪过匡曰。犹有一顿在。师呵呵大笑劝君更尽一杯酒。西出阳关无故人。
    十一月望因事辞众。记得。会禅师曰。杨岐乍住屋壁疏。满床尽布雪真珠。缩却项暗嗟吁。良久曰。翻忆。古人树下居。为是寒骨相耶。抑又屋里鬻扬州乎。诸人试辨别看。师乃以坐具缠腰作飞势曰。腰缠十万费。骑鹤下扬州。

住浓州龙庆山少林禅寺语

    师再住瑞泉时。欲创建一寺于岐阳。相攸于各各务郡新加纳。适薄田司农丞。舍祖母所居造立精舍。延请师。送以明应八年己未十月八日进院。入门佛事指曰。开新加纳现古丛林看看四十顷地。侧布万两黄金。喝一喝。
    岁旦示一偈代免人事牓曰。莺花刹界乍开辟。帝网山河元泰平。七十三年无一法。只将春睡赏春晴。
    结夏因宿雨忽晴示众曰。举昔有座主见法云杲禅师曰。禅家流多爱脱空。云问座主。讲甚^8□经论。主曰。粗通百法论。云曰。昨日雨今日晴。是甚^8□法中收。主不能对。云便打曰。莫道禅家流多爱脱空好。主恚曰。和尚且道。昨日雨今日晴。是甚^8□法中收。云曰。第四十二时分。不相应法中收。主乃礼谢而去。师拈曰。阿呵呵。这座主蚍蜉撼于大树。蚊虻弄空里猛风。奈何。法云千钧弩。发机于鼷鼠。譬如师子王捉象全其力。捉兔全其力者哉。诸仁试下一转语。自代曰。迅雷吼破澄潭月。
    闰六月望举。应庵昔谢事宝林。到莞山净明庵。有偈曰。三十三州七十僧。驴腮马颔得人憎。诸方若具罗笼手。今日无因到净明。师曰。山僧罢干峰。在此蕞寺过夏。相随底十数辈。还与净明有优劣也无。代曰。师子窟中无异兽。又曰。虽然与^8□。各自努力。珍重。
    九月旦因发洪上堂南华真经曰。大块噫气。其名为风。是唯无作。作则万窍怒号。杜甫曰。八月秋高风怒号。卷我屋上三重茅。黄九曰。但闻窗风雨平陵漫成江。此皆人间世口实。不遑论量。俱舍倾曰。三灾火水风上三上为顶。要七火一水七水火后风。此是座主家所谈。亦不足举着。仰山小释迦记临济宗曰。遇大风即止。世传谶风穴也。然悟明联灯录。为妙喜之谶也。后来应庵师祖普请栽松上堂。举这话曰。仰山见解未出常流。但道遇大风即止。何不道直待虚空界尽这话方始大行。岂不快哉。毕竟雨从何来。风作何色。诸禅德。各试下一转语看。代曰。遍界乾坤皆失色。须弥倒卓半空中。
    九月望谢普请上堂。蕞尔小院。类杨岐乍住。似风穴单丁。然作务而供养少。一众为道聚头。颇无倦色。山僧今年七十五。老羸特甚。不能均劳。坐闻普请鼓。惭汗浃背。漫作小偈以矢谢意。野外招提绵蕝初挂牌普请看。何如钁头斲出祖师意。不落世间城旦书。珍重。
    本尊安座示众。腊雪连天白。是什^8□异祥。春风逼户寒。是甚^8□嘉瑞。看看大觉世尊出现。容颜甚奇妙。梵王献花。迦叶微笑。医王坐断东方。愿王降自忉利非是山僧事。诸禅德龙飞虎骤之谓也。各乞下一转语庆赞。代曰。石人起舞三台。露柱欢呼万岁。
    ＶＦ室忌设斋上堂举。莲华峰庵主。拈□杖示众曰。古人到这里为什^8□不肯住。自代曰。为他途路不得力。复曰。毕竟如何。如此者三十年。竟无人酬得者。一日自代曰。楖标横担不顾人。直入千峰万峰去。遂迁化。雪窦颂曰。落花流水太茫茫。剔起眉毛何处去。前住兴云ＶＦ室牧公庵主。平生门庭险峻迅机电转。无人近傍。只有宗伙知藏一子亲得。顷日寓锡于少林。今日当庵主严忌。设饡饭于一堂。可谓报恩有余。虽然与^8□。还知庵主去处也未。试下一转语看。代曰。佛祖位中留不住。夜来依旧宿芦花腊月旦举。古人曰。不是少林客。难为话雪庭。即今连天腊雪诸人尽。是少林客。若有人问雪庭事。如何只对他。代曰。自携瓶去沽村酒。却着衫来作主人。
    腊月望示众曰。三世诸佛历代祖师。皆有度人方便。山僧难不敏。亦有些子。作^8□生是度人方便且归炉边坐。切忌商量。
    上堂适雪下。众才集。师曰。乘兴来兴尽归。珍重下座元宵举。吾龙宝国师元宵雪下。上堂拈□杖卓一下曰。一灯百千灯。明暗双双底时节。又卓一下曰。百千灯一灯。夜深共看千岩雪。所以道。有时前照后用。有时后用前照。有时照用同时。有时照用不同时。又卓一下曰。且道。是照是用。各各自辨别。师曰。照用一时行。则且措。诸人如何甄别。试下一转语。代曰。室内一盏灯。三人证龟成鳖。
    二月旦记得。干峰示众曰。举一不得举二。放过一着落在第二。云门出众曰。昨日有一僧自天台来。却往径山去。峰曰。典座来日休普请。后来大应国师拈曰。无孔笛毡拍版狭路相逢。吾山宗尧首座。今年正月自请为典座。设一当饡饭数回。可谓大普请。幸是蒸五台台。自今去休普请。山僧亦与干峰大应唱拍相随。喝一喝曰。山僧举一了。诸人试举一看宗尧首座出众礼拜而退。师曰。直得尽大地。为三尺炊巾。
    佛涅槃记得。赵州示众曰。有时以一茎草。作丈六金身用。有时以丈六金身。作一茎草用。诸禅德作^8□生用。代曰。有甚^8□用处。复曰。正是双林示灭时。红红白白断肠枝。要看金刚无相体试拈将草一茎来。
    三月旦记得。僧问风穴。语默涉离微。如何通不犯。穴曰。常忆。江南三月里。鹧鸪啼处百花香。诸禅德非语非默。如何通不犯。师指庭前花曰。时人看此一株花。如梦相似。
    结夏记得。云门大师示众曰。十五日已前不问汝。十五日已后道将一句来。自代曰。日日是好日。师曰。作^8□生是好底一句。尧首座曰。安眠高卧对青山。师曰。正当与^8□时如何。尧曰。全机随处齐彰。师曰。作^8□生是彰底全机。尧便喝。师亦喝。师曰。仁义道中石笋抽枝。荆^8□林内空华结果。
    五月旦举长庆坐破七个蒲团。一日卷帘大悟作偈公案。师曰。诸仁者在会里久矣。蒲团穿也未。卷起帘端的见处作^8□生。代曰。武陵春色老。台榭绿阴多。
    同望记得。庞居士访大梅常禅师。问曰。久响大梅。未审梅子熟也未。梅曰。你向甚处下口。居士曰。百杂碎。梅展手曰。还我核子来。师曰。居士把髻投衙。大梅破关受敌。全主全宾。当机不让。因甚老居士末后放过一着。试代一转语。代曰。将谓黄连甘于蜜。却是蜜苦似黄连。
    六月旦示众曰。半夏令辰别无供养。白山满天雪。黄河连底冰。临济喝。德山棒。一时拈来罗列面前。各各任现成受用。还觉寒毛卓竖^8□六六三十六。清风动修竹。
    九月旦示众。古德道。欲识佛性义。当观时节因缘。时节既至。其理自彰。作^8□生是佛性义。如何是时节因缘。且道。是甚^8□理。此三问诸仁若道得。三处西湖一色秋。若道不得。一火徒弄泥团汉。速道。自代曰。明历历。又曰。秋后风光雨后山。
    九月望示众。十五日已前。贼不打贫儿家。十五日已后。贼不入慎家门。正当十五日。白拈手段意在当阳。众中却有夺贼枪杀贼底达者^8□。代曰。太平谁整闲戈甲。王库初无如是刀。
    开炉示众。今年初寒彻骨。者里禅有些子。只是冷噤噤地如冻凌上驴。也莫由吐半句。山僧有个方便门。为诸人一时打开令无所乏指橘皮作猛火。变大地为黄金。珍重。
    十一月旦举沩山晷运推迁事如何公案曰。当时仰山香严答话不得。即今诸人。试下一转语。代曰。烧叶炉中无宿火。
    冬至示众。古人曰。阳气发时无硬地。阴阳不到处又作^8□生。师代竖一指曰。一毛头上定乾坤。
    所畜马毙。示众。举。外道问佛。不问有言。不门无言。世尊良久。外道赞叹曰。世尊大慈大悲。开我迷云令我得入。乃作礼去。阿难白佛。外道得何道理称赞而去。世尊曰。如世良马见鞭影而行。师曰。山僧顷者养一龙马。忽然夜半不待鞭影。眨眼十万八千里去。诸禅德尽是眉藏宝剑。袖悬金锤。莫有作死马医底^8□。代曰。山中无所有。聊赠一枝梅。
    腊月七夜定坐示众。明星未现时。还有顿悟底^8□。代曰。满堂一一新如来。
    岁旦上堂。白日现扶桑。红霞飞碧落。撒手长空。正好商略有^8□乃曰。年甲子日甲子锦上铺花。天何言地何言。蓂阶现历。任运腾腾分明历历。无端镜清明教二大老。遭问着新年颈佛法。堕在有无两边。醉倒张李二客。直至今。不克剿绝。白鼻昆仑贺泰阶平。乌眉齴龋吹无孔笛。与^8□时节。且听取床角黑面翁欢喜跃出来击节^8□祝祝。
    又举天衣免人事偈。师曰。少林今日随例攀条。急着眼看金轮天子敕草店。家风别便下座。
    上元示众我见灯明佛。本光瑞如此。即今灯明古佛。在山僧□杖头上。放大光明照彻十方界。是甚^8□祥瑞。诸禅德试指出看。代曰。秦楼歌夜月。魏阙醉春风。
    七月旦示众。正当今月日。天下大小刹。出牓看经。盖效釆菽氏救倒悬之例也。衲益家以父母未生前为本分行履处。有甚倒悬之可救。虽然与^8□。者里别有事。各请下一转语。代曰。新罗夜半日头出。又曰。头兮第一第二。卧龙不鉴死水。
    解夏举僧问干峰十方蒲伽梵一路涅槃门公案曰。诸禅德。干峰犹是寻常底。云门答处直得^8□讹。诸人试下一转语。代曰。阎浮树下笑呵呵。昨夜骊龙拗折角。
    八月旦上堂。君不见露从今夜白。君不闻星河秋一雁。说了也说了也。诸人有甚^8□疑团。各自珍重。
    师入灭前三日。作偈示徒曰。造化小儿休嬲人。灵台不动一微尘。侍僧劳苦以何谢。篱菊半开枫叶新。
    师临灭书辞世偈曰。涅槃四柱一时拗折。看看珊瑚枝枝撑着月。凭甚魔宫化墨魔胆落。喝。永正初元甲子仲秋念四日东阳叟笔。

东阳和尚少林无孔笛卷之二
_
东阳和尚少林无孔笛卷之三

　          侍者某等编集
  　        远孙元贞挍定
    　

佛事上
龙兴开山二十五年忌拈香

    马驹喝倒大雄峰。黄檗舌头三寸红。殃及儿孙无限恨炉薰一炷。雨声中噫。祖翁开此山之日。我未参侍。我住此山之日。祖翁去无踪去无踪。不知谁克振纲宗只合^8□超长叛鉴。满山松竹动清风。

宗善上座初七日拈香

    我这信香通刹尘。天涯唤起未归人。知心独有南泉老。庭上牡丹如梦辰。夫惟宗善上座平生洁白。一味纯真。活埋临济钁头边。不妨全机随处。亸避兴化古庙里。直得半路抽身。到者里说甚^8□生死涅槃。桃花红李花白。论甚^8□人心佛性。草色薰柳色匀。咦。善上座来也更听龙兴指陈归家稳坐好时节。始识途中受用亲。位佛斋僧孰恩力。炉烟一缕意千钧。

德荫道顺禅定门三十三年忌拈香

    这香逆顺纵横体本然。树凋叶落仲秋天。博山相对故山月。一穗黄云亘大千。维时文明十三年辛丑秋八月十八日。丹州八木村利生院主宗源。就于本院严设先考德荫道顺禅定门三十三白之忌斋。仍来求小祇夜。余辄焚香龙兴堆云室。遥唱此一篇。是时金炉之上。诸佛化身云涌起而连绵焉。或为四生慈父。横该竖抹。或为无上丈夫进退周旋。忽睹先考乘此香云俨临法筵。普导含情斋出盖缠去也。与^8□时节源知宾蜂桶蓄证羊直气。畦衣藏打爷粗拳。是名真报恩者。可谓是大因缘。于是山僧重说半偈言。三十三天叫希有。菊光古佛鼻尖穿。

承国寺殿十三年忌就某寺拈香

    这香先天地有形模。梼林不克觑破。离烟火无气息。香严难为参详。千七百葛藤桩。得之利生接物。十三重华藏刹。凭此动地放光。即今信手忽拈出。瑞霭轻浮尽十方。萨诃世界南赡部洲大日本国浓州太守奉三宝弟子孝男源朝臣成赖。维文明丙午九月七日。宝当先考承国寺殿前左京兆大助祐公大居士一十三白之忌辰。预于今甲辰今月今日。就本寺运转净财。追修冥福。先期七日。庄严道场。晨香夕火。昼诵夜禅。诸般佛事以修以行。其间转法宝大藏。课法华经王。顿渐印写。各若干部。圆通忏仪一座开甘露门一会奉雕刻大日如来尊像一躯。夫大日觉皇者。毗卢法身主金刚密印尊。五部瑜伽。由是流通。梵语瑜伽。此云相应。一切乘境行果皆相应也。按东湖志磐统纪曰。瑜伽之教。于护国救世尤至要也。窃以。大功德主。心专忠孝扩之以为政化。是故国泰民丰。然则所谓相应之义于是明矣。盖云显云密。皆教迹而已。佛心宗不取焉。吾临济大师曰。你要与祖佛不别。但莫外求。你一念心上清净光。是你屋里法身佛。咦。法身无相遍满虚空。何处不光明。至此无边刹境。自他不隔毫端。十世古今始终不离当念。乃至刹说法尘说炽然说三世一时说。是则大功德主。预修忌辰之谓乎。可谓尽善矣。正当今日营辨伊蒲塞上膳。设供佛斋僧大会。严备香花灯烛茶果珍羞之仪。以伸供养。仍命现前清众。讽演大佛顶光聚悉怛多般陀罗无上神咒之次。借手瑞泉小比丘焚此妙兜楼婆。供养十方调御当忌尊容本师大觉世尊满月世界医王善逝安养教主无量寿现座道场闻思大士智增悲增菩萨行境解境圣贤西天东土传法祖师当寺开山七朝国师大和尚开基钝仲和尚大禅师洎梵释四王护法诸天神祇冥道三有六趣等。所鸠善利。奉为神仪庄严报土。伏愿大居士。乘兹闻熏。速超菩提海岸。济度含识同舍般若舟航。共惟某名皇家堡障法祖金汤。承嗣正觉国师的孙。布武略乎三玄戈甲。降离清和天子尊贵。播家声乎五世甘棠。非啻继先人诸业。亦能挑自己光芒。将谓少壮罹ＫＲ恙。元来无心厕庙廊。风尘之下。置枕太山安。并吞金粟摩诘。帷幄之中。决胜千里外。惊奔黑李胡张。说甚平常心涅槃心。浑仑无缝罅。论甚世俗谛胜义谛。露柱绝承当。巍巍昔日浮图树影中流兮。钟声两岸了了。现成公案。燕知社日兮。菊为重阳。此是大居士身前身后。做得主将来底大光明三昧。今日俨临斯会。为令嗣一句。作^8□生举扬。四山枫锦晓来霜。佛界魔宫游戏场。把五无间成解脱。秋风帘幕一炉香。

禅悦院殿大祥忌拈香

    这香一真实相等虚空。化作栴檀绝异同。无限孝心熏不彻。三年景穗烟中。娑婆世界南阎浮洲大日本国浓州路厚见郡居住奉三宝弟子孝男基广。文明甲辰九月二十一日。伏值先考禅悦院殿前骏州太守德海弘公禅定门大祥忌之辰。先庚七日。特就本宅延请禅侣庄严道场。诸般佛事逐日勤修。大乘妙典渐写印诵各若干部。圆通忏一座水陆供一会。雕刻弥陀如来尊像一躯。大凡安养事迹。详于诸经。不待举而论。或者曰。灵位平生结西方香火缘。今当忌日获值遇彼尊。岂匪机感纯熟乎。余谓不然。灵位本是济北门下徒弟也。自家自有向上一着子。那敢入他般舟三昧去耶。岂不见。宋凭济川居士。初扣道禅林。晚专修净土。然至镇长沙之日。着禅衣登座。横□杖于膝上而化。既施这作略。列于普灯临臣章。无以愧者也。灵位盖夫凭居士之流亚也欤。虽然今日当忌尊容任他眼里着屑。基广亦沥诚染翰。誊写西方教黄一轴。可谓知恩而能报恩者。伊蒲盛膳云。营辨香华珍馐以铺陈。仍拜屈现前尊众。同音讽演大佛顶万行白伞盖神咒之次。借手山野焚妙兜楼。奉供养三世十方薄伽世尊正当忌日无量寿佛现座道场圆通大士洎微尘刹土一切贤圣。所鸠善利。奉为灵位庄严报土伏愿乘兹香云。直上如来地。摄尽世界同归列圣丛。共惟某名将家阀阅邦国英雄。辅佐主以下令。则雷轰忽地。指挥士以逞威。则剑倚苍穹。初拶高僧于大安。开杀人不贬眼底活眼。晚消宿习于莲社。得汗马到无功底全功。斯谓丈夫能事。佛妨八面玲珑。所以畋猎渔捕诸恶律仪。随机受用。莫非直指。俗间经书治生产业。信手拈来。总是心宗直得。弯兔角弓。惊奔嘉州大象。架龟毛箭。退败海上明公。与^8□时节。碧眼黄头闲梦一场。玉凤衔花。金鸡唱晓。天堂地狱游戏三昧。泥牛吼月木马嘶风。看看灵位即今听得恁^8□说话。而世出世间诸法一时圆融去也。更有临斯会而覆荫后昆底一句子。诸郎且莫掩聪九月岐阳天未雪。无边佳气郁葱葱。

文渊妙智禅定尼十三年忌拈香

    这香智慧为根柢。敷芬馥于三千佛国土。慈悲作桢干。布荫凉于百亿须弥卢。凭兹闻熏。三恶冥府齐脱羁锁。触此气息。二乘阐提悉沾醍醐。一瓣拈来报恩处。木人石女共欢呼。萨诃世界南赡部洲大日本国浓州路保寿禅寺居住经丘尼孝子理用。维时文明十七年乙已十月十九日。伏值先妣文渊妙智禅定尼十三回之忌辰仍借手山野。烧斯妙兜楼婆。以供养三世十方佛法僧当忌尊容大日觉皇洎无边刹土一切圣贤三有六趣等。所萃殊勋。奉为灵位庄严报土者也。夫以淑仪惟厚。阴德不孤。十三年前动静兮不以心。丛菊经霜傲。十三年后去来兮不以象。老梅带雪臞一自阶庭栽玉树。禅风祖月遍寰区。

持是院法印大祥忌拈香

    这香通贯真谛俗谛。ＢＲ合人空法空。大年得之疏阎浮财。则遗德馨于社稷。善慧拈之作须弥枕。则结奇梦于鸿蒙。别别一超直入如来地。卍字金炉气吐虹夫以持是院法印权大僧统一超公性明堂梁栋大厦帡幪。投筹室扣佛心宗。依俙璇讲师悟得彻。拜诏麻登僧统位。超越璘供奉班资崇。禁渔捕以祷慈闱寿考。嗜吟咏而启俗士昏蒙。青丝履白□巾。全是风流儒雅木兰舟翠羽楫几多游戏神通。建寺了无功德话。论文夸古战场工。无端生斗诤坚固之世。不免逞飞扬跋扈之雄。柳营ＨＫ云蹄去时。千骑万骑梅驿弯。月影归路左弓右弓天运遽如许。古今将无同。大星流吞吴恨。飞雪没平准功。然虽与^8□睚眦既报讴歌弥丰。四柱三车同醍醐。树密午阴合。森国万象一法印。萍开岚翠浓。金刚句摧黑白因果。帝网珠镇山河始终。且喜。令嗣此郎父蛊日干名翼天冲。山僧更有集句偈。勿掩须臾聪。松月三年别远公。江南楼阁白苹风红霞影落。千峰外只在当人掌握中。

心源祥忠禅门三十三年忌拈香

    这香放光动地绝遮攀。不二栴檀希世间。洞彻心源君自看。香风月佛现尘寰。忍世界赡部洲大日本国浓州路贺茂郡细目乡居住奉三宝弟子信女等。明应三年癸丑腊月十又七日。实当心源祥忠禅定门三十三白之忌辰。预于仲冬今日。就于本庵运转净财营辨斋会。渐写大乘妙典。熏修圆通忏仪。香花灯烛以备。茶果珍馐以陈。仍集现前清众。讽演大佛顶光聚秘密伽陀之次。藤公基信。特命庵头小比丘因香赞扬佛事。盖藤公之于古田氏也。犹如吕不韦家居此奇货。不忘旧德要吊遗尘。夫不亦切哉。辄焚斯妙光陀婆。供养现座道场大觉皇软首遍吉二开士当忌至尊满愿萨埵洎二觉十地三贤四果西干东土五家七宗天神地祇龙神河伯一切贤圣等。所鸠善利。专为灵位资严报土。伏愿法界含生。同凭一闻熏力。共证五分法身。更惟本庵先功德主富熏诸夏财溢百蛮。夜市无嚣尘。游鸟道唱新丰曲。云霄有活路。先鸡鸣透函谷关。乡闾云化。国步弗难。架神洲五花桥。水连天天连水。立古佛无缝塔。山裹寺寺裹山。明明阴德。阳报着着。砭愚订顽。树夹河声绕郡流。遮莫华藏事事无碍。风吹碧落浮云尽说。甚波斯念念八还到此都来阿僧祇夙因维摩赫日消霜雪。瞥尔三十三严忌。毗卢空身理髻鬟。噫蓦拶相见了。莫作等闲看一点梅花腊前蕊。三千刹界鹧鸪斑。

前住通玄刚岭长老大禅忌拈香

    这香洞彻三际包含二仪。在天上则号^8□林。沾闻熏者。顿除五衰相。生海外则称婆律。触剩馥者斋脱三有羁。一佛出兴已来。苦魍萨魉凭兹以活慧命。列祖传受。而后袁达李磨借此以定师资。咄。信手拈来端的别。和烟笼罩五须弥。索诃世界南赡部洲大日本国浓州路护国山保寿禅寺住持比丘尼了淳。明应三年甲寅孟夏二十七日。伏值前住通玄刚岭长老大禅师大祥忌之辰。先斯诸般梵行如法勤修。雕刻当忌弥陀尊像一躯。法华妙典顿渐印诵各若干部。圆通妙忏一座甘露门一会。正当今日。营辨伊蒲净膳。严备香华珍馐。仍集现前清众。讽演大佛顶首楞严王白伞盖神咒。之次。特命不二小比丘因香赞扬佛事。辄焚斯妙光陀婆。供养本师大觉世尊安养无量寿佛现座道场闻思大士洎等觉妙觉智增悲增无量圣贤竺支传宗诸祖梵释护法列天日域旺化大小神祇等。所集殊勋。奉为真兹增崇品位。伏愿速乘香云台去。普度华藏海来。共惟双径无著少林总持。发安国三门之机。煌煌炜炜。佩保寿二世之印。矻矻孜孜。无端转脚跟于红丝线。直下分真赝于碧落碑。通玄满目山。坐断大人境界。永明一湖水。漏泄上古风规。粗粝黎兮有权有实。古菱花兮不磷不缁。玉案珠帘。接云水舍尊贵堕。琅函赤轴。护国家开太平基。望之春霄气宇。近则云雾慈悲。昔时灌溪早蹉过翡翠蹈翻荷叶雨。来日台山宁再勘。杜鹃啼在落花枝。与^8□时节。黄梅石女拥生苕帚。东土铁弹歌甘棠梨。噫。山僧即今重相见。小偈聊呈似禅师。柳条三换别时丝。搭在栏干动所思。天地同根牡丹话。一炉心字劫僧祇。

禅悦院殿十三年忌拈香

    功德海中贤圣香。蟋床一梦十三霜。南阎东畔重相见。节后露丛栖晚黄。
索诃界赡部洲大日本国浓州路厚见郡居住奉三宝弟子孝男基广。明应三年甲寅九月二十又一日。伏值先考禅悦院殿从五位前骏州太守德海弘公禅定门一十三白之忌辰。先期七日。就本宅而铺设。延僧侣以劝修。雕刻当忌尊大日觉皇圣像一躯。大乘妙典顿渐印诵各若干部。圆通忏仪一座开甘露门一会。正当若干部。圆通忏仪一座开甘露门一会。正当今日。营辨伊蒲塞净膳。严备香华珍馐之仪。仍拜屈现前尊众。讽演大佛顶首楞严王十方如来一门超出无上大陀罗尼之次。特命小比丘因芗赞扬佛事。辄焚这阿伽嘘片。供养本师大雄世尊西方无量寿佛现道场小白花大士洎诸佛列祖天趣神祇海龙冥府一切薜荔等。所鸠洪勋。专为灵位资严报土。伏愿忽发信根于闻熏。成萨婆若海。速度含识于觉岸。舍波罗蜜航。共惟流星眼目铁石心肠。入寰中历五位阶荣归昼锦。投济北挥三玄甲。外护金汤。运筹帷幄。则类乎龙渊会里张横蒲。近论格物远斩陜府。铭功钟鼎。则同乎麟阁图中萧酂侯。明修栈道暗度陈仓。元来活祖师机用。只许烈丈夫契当。五湖孤舟名遂身退。虽天道万物一马禅悦法喜。是家常宜对青山高卧。故知白日舒长。如纯仁纯父袭于庆。似裴肃裴休鸣于唐。多多益善。任他华树成行果树成列。程子门。皆承春风力。念念不停。说甚青莲为夜赤迈为昼。净名室自超日月光。到者里白棒雨点碎昆仑铁裤。金罏雪花锁毗卢木锵。更有则语要且商量君不见。当初令嗣借吾手一炉爇却。郎罢前^8□天□地。其义气又不见。这回依前逢兹晨。一瓣拈来博山上。亘古亘今几嘉祥。虽然与^8□沉檀犹局。佛知见赠以昌州秋海棠。

长寿寺殿小祥忌拈香

      林宾雨太平祥上有龙巢栖凤凰。厌离江山战图隘。岐阳梧竹夏乘凉。惟时明应四年五月二十七日。实当长寿寺殿花岩宗久大居士小祥忌之辰。浓州路苍龙山松源禅寺。特承太守京兆源公命。卒营辨斋会。勤修善因。昔宋内翰汪彦章。仡令子丧亡。上书大慧。忏雪父子之情。大慧答曰。父子之情。万劫千生恩爱习气之所流注也。要思量但思量。若子丧父不哭逆天理而已。方今太守之于花岩。全达天理者乎。然顷者以国有屯兵之难坐而制焉。无遑临此法筵。仍裒现前清众。讽演大佛顶万行首楞严王白伞盖神咒之次。特命小比丘。
    不惜眉毛凭香乱道。看看一炷烟中十号三明大觉皇五台峨眉二大士。当忌尊特大势至萨埵四七二三诸祖师。当寺开山老和尚尽法界无边贤圣众三涂六趣无数迷徒等。斋应供养来。所鸠殊勋。奉为神仪资严报土。伏愿缘此熏力。掀翻阿鼻奈落。导诸毛凡游戏大圆觉场。共惟风云汉将玉雪王郎。一念十世古今金刚窟兮。石女歌长寿曲。无情五湖春水慈恩塔兮。风瓯语替戾冈。人若可向九原作。孰夫不将千金偿。龟毛箭兔角弓。武威靡寒草。犬牙山唇齿国遗爱在甘棠岳头八字碑铭。将谓黄童开东观读。天上百尺楼阁。元来扬氏入北斗藏。不生不灭明历历。非心非佛露堂堂。诸人即今。看取花岳大居士俨临斯会。亲闻山僧举扬^8□劝君省彻鼻功德。燕寝去年无这香。

承国寺殿二十五年忌就某寺拈香

    这香万法根源。列祖芳烈。黑白未分先。实中后善等熏修。皮毛才剥处。心佛众生同解脱。卓朔昆仑耳。成褫五五圆通门。无边沉水身。遍满重重浮幢刹。一瓣敬为曾南丰。阿僧祇云普天发。索诃世界南阎浮洲大日本国浓州太守左京兆源朝卧孝子沙弥宗安。维却后明应戊午岁九月七日。实当先考承国寺殿大助祐公大居士二十五年之忌辰。预于今兹乙卯秋今月今日。就于本寺勤修诸般佛事。先庚七日。庄严香灯禅诵之场。延六和群侣。转一大藏经。芬陀利素怛览顿渐印写若千部。观音忏甘露门修礼施设各一会。雕刻爱染明王圣像一躯。夫明王也者幻化网中瑜伽教内之尊特也。何故借爱欲染缘以立其号乎。盖三头六臂现忿怒师子之威。双箭张弓显金刚那吒之体。岂非入凡入圣施无畏度有缘之谓耶。何况父子之情。以爱为因。以染为果。果因转而成八识。束八识成四智。东四智成三身。毕竟一法身而已。即今当严忌而应现底。是甚^8□相。诸相非相不拘爱恶染净。高着眼看。先德曰。断发断爱根。爱根才断本身即露。方今大檀越。断爱根成法体。知恩报恩。功德不也大哉。正当今日。虔备香华珍馐之仪。营辨伊蒲净膳之供。仍命现前摩诃海众。讽演无上秘密伽陀。不二小比丘特蒙大檀越严命。凭个妙兜楼。呈些不才净。看看于一穗烟中。摄十方佛士。舍那三身交光。等觉十地接武。四双八辈之证果。诸天五通之神祇。乃至冥府鬼畜一切苦趣等。临斯法会。皆获恒沙功德。悉沾甘露湛恩。于是塔中开山国师大和尚开基钝中大禅师。与目前万象森罗一时点头了也。所萃洪勋。专奉为神仪。资业报士。伏愿开知见于不闻闻。印本寂于无说说。共惟日域上流源家明哲。蚤中心空第。攀正觉道树之花。亲司造化权。记普广芭蕉之实。活人剑兮回一笑春于平反。射雕弓兮定三分国于阀阅。菩提坊里金粟佛。岂图示疾毗耶。兴善会中紫薇郎。便见直归兜率。风散摩尼雨收优钵。鬼崇神符都扫荡。露柱舞三台。孤牢鸡狱共掀翻。轮王抛寸铁。至哉孝于。昌矣胎厥。别无圆顶栴檀。全是肉身菩萨荐绅声。递代雷轰韬略机。乘时电掣。故知阿修罗王。藏八万四千眷属乎藕丝窍。木人唱起太平歌。且喜辨音大士转二十五种定轮乎贝叶堆。溪声便是广长舌。咄。大居士与^8□谛听。小祇夜更须甄别。三要三玄玄又玄。漫将沙土眼中撒。大小汾阳钝置人。秋香那待菊花节。

东田庵观音大士安座开眼供养佛事

    索诃世界南阎浮洲大日本国浓州路可儿郡姬乡东田禅庵住持善最。顷者命工雕造圆通大士。圣像既成严饰圆备。唯阙供养之仪。仍就不二比丘请唱安座开眼佛事。便随喜炷拜。漫打葛藤以庆赞之。其语曰。奇哉十二面妙相。那个是金刚真正体。大矣千百亿须弥。何等夫安住不动尊。看看。
    才点左眼光明顿除诸阇更点右眼刹境齐现普门。手中一军持之花莲吹黛色身下诸法空之座藓带云根。放开五五圆通时。山ＢＭＢＭ水悠悠。直得兔角杖头挑日月。收拾三三摩地处。钟殷殷鼓韽韽。何妨蟭螟睫里定乾坤咦。确确若木东南井田阔。和花坚坐几山矾。

实岩玄真禅定门初七日拈香

    这香在大集经。则称之净光佛世界。不分真俗二谛。于梵网经。则曰之波罗提木叉。无过孝顺双新。所以前武库岩玄真禅定门。存孝存顺。入俗入真。不唯重义轻命。抑亦专忠忘身。毒药即醍醐。雪山童舍生半偈。胜军是般若雷电吼。震威于一呻。正与^8□时钁汤炉炭机前吹灭剑树刀山直下成尘无情定慧海棠春。六月炎天梅也新前。

前权律师大猷绍兴大德初七日拈香

    这香直截根源正印多生种智阶除。在妙严国。则衣树鬘树璎珞树芬芳三世。于得胜堂。则华云宝云楼阁云叆叇十虚。拈作返魂梅一炷。木人石女共轩渠。索诃界阎浮洲浓州路贺茂郡米田乡居住奉三宝弟子孝男孝女等。明应丙辰腊月十三日。伏值大猷绍兴大德初七日之辰。仍就坊舍施设会斋。夫浓江二州。素为唇齿国。无端祸起萧墙内。吾军不竞。同日死者数千人。于兹大德。如飞骑将军陷卢庭。若其以智脱。岂不全命乎。然身挨白刃。义气薄云。威风凛烈。遍满江山。厥身圆宗毗卢遮那为教主。梵语毗卢遮那。此云遍一切处。岂非义云之机用耶。古德云。有杀人不眨眼底手脚。当得立地成佛诚哉是言。正当今日。特命山野凭香赞扬佛事。辄焚一瓣供养三世十方佛陀耶众西干此土正脉祖师天龙八部神祇冥官河沙共业亡灵薜荔无边鬼趣等。所萃洪勋。专为觉灵资严报土。伏愿仗兹熏力。粉碎刀山剑树。用此沈材沈空素洛青淤。共惟缁林凤羽教海鲸鱼。混真俗风流谛。谙武功于黄石书。岂图诸葛侯入失吞吴之词。流恨半江水。徒见巨灵神。□分破华之手。举头残照居。耳背舞双剑。骎骎六花阵。云间挥一鞭。麟麟驷马车。^8□法战场中凯歌别。香为却敌见何如。

大猷绍兴大德尽七日拈香

    七七光阴弹指迁。灯笼露柱共骚然。帐中二十四年梦。仿□江南白鸟烟娑婆世界南赡部洲大日本国浓州路贺茂郡米田乡上野居住奉三宝弟子孝男等。明应丁已岁春正月二十五日。实当前权律师大猷绍兴大德尽七日之辰。预于今兹腊月二十三日。营辨其仪。盖超九劫于七日。了十世于当念者乎。既从闻讣。就坊舍施设累七斋会。集禅流修诸般善因。晨香夕火昼诵夜禅。斛食忏摩等法。逐日功课不怠。更以大乘妙典顿写渐写若干部。奉雕刻满月世界教主药音树下医王东方琉璃光善逝圣像一躯。可谓尽善矣尽美矣。正当今日。严备香华灯烛茶果珍馐之仪以伸供养。仍屈现前清众。讽演大佛顶首椤严王一门超出妙庄严路无上大陀罗尼之次。命不二小比丘因香庆赞佛事。辄拈起斯妙兜楼婆。二十重华藏一时馥郁。看看。本师毗卢遮那安养无量寿佛现座道场。濡首小男忉利天宫付嘱众生地藏愿王大萨埵。洎十地三贤五果四向。各增威力。斋转法轮。直得上从那含下至冥府。悉沾甘露法施。顿脱五阴重担。就中江洲血战无数亡魂。同免三途苦报。共归常寂光中者也。所集洪勋。专为觉??资助报土。伏愿印本寂乎空劫那畔。熏心闻乎威音已前。共惟白衣亚相缁苑春权。超出爱欲泥。现玉井莲于华顶。架起吉祥宅。开茅穗村于米田。然振嘉声于利仁裔。矧挥辣手于瑞龙禅。臂苍牵黄恶律仪。皆不与实相违背。长蛇偃月诸军垒。终以为般若胜缘。大用现前时。踢翻鸳鸯湖乎一脚。全机特达处。收拾蓬莱岛乎三拳。芙蓉剑星光驰。露刃。霹雳弓魔胆落虚弦。咦。即今大德。临斯法筵有。有宽慰慈闱覆荫后毗底一句子。度听山僧打传口令而敷宣。倾倒无边香水海。沈空兵马定坤干。

玉岩宗金居士卒哭忌拈香

    这香一切种智起本。五分法身威仪。桃花之悟柏树之参。随机发转。甘蔗之定。 蒲萄之慧。任力修持。丈夫用之。则胜军般若触处传译。三恶得之。则阿鼻泥梨同时出离。今日拈来净名室繁荣。子叶与孙枝。大日本国浓州路厚见郡居住奉三宝弟子孝男。明应六年丁已季春十又七日。伏值先考玉岩金公居士卒哭忌之辰。特于本宅勤修诸般善因。仍命瑞泉比丘凭香赞扬佛事。不免卒打乱葛。冀恕芜辞。共惟逞关羽勇。类严颜碑。早倾素心于临济道。亲扣玄旨于景川师。重义经命。决志无疑。一笑大江横。遮莫风雪芦荻。相思春树绿。芾然郡庭棠梨。看看居士即今现全身。临斯法会。更为后昆垂箴规云。一百光阴弹指移。花飞杜宇血啼时。袈裟熏沐宝公手。摩顶石麟天上儿。

法灯国师二百年忌拈香

    这香归南华老掌握。是金刚王兮。七星灿烂挂东山祖唇皮。则铁酸馅兮。百昧完全。辛辣于乌头子噀毒气。芬芳于鸡冠苦斗风前。即今拈来。奉供养鹫峰开山法灯圆明国师大和尚。伏以国师当初。于北阙南朝累受万乘拜。将谓。寰中皆天子敕。而今丁像季末运。拨转正法轮。元来祖师在屋头边。莫胜渴仰。矧预华筵。仍述小祇夜。用从一炉烟云。^8□桂丛林二百年。法灯犹耀九重天。一从□杖过东海。回首大唐无复禅。

瑞龙寺殿尽七日升座

    这香无定相。惟德即芬芳。属天趣则号栴檀花妙丈夫。威仪卓卓。归佛乘则称芬陀利优婆塞。觌露堂堂。伏以瑞龙寺殿左京兆国文安公大禅定门。道根彻三世知见熏八荒。所冀乘斯光明云。游戏于四十九重摩尼殿。放却澄清辔。超越三祇百劫菩提场。
    敛衣据座。垂语诸佛出身处殿阁生微凉。若要作家相见。掀倒吾三万二千狮子床。有^8□时有僧出众曰。临济大龙现祥瑞于五云表。岐阳威凤览德辉于千仞岭。兹逢无遮大会。伏冀直指单传。师曰。明明百草头。进曰。蕉心展雷葵叶倾日。师曰。欲穷千里目。更上一层楼。进曰。记得。宋猊侍郎。为父齐斋尚书。请佛眼禅师升座。因令赞遗偈。可谓一举两得。师曰。只将补衮谓羹手。拨转如来正法轮。进曰。其始曰。心澄秋月。气蔼春风。致君尧舜之上。泽民恩波之中。盖实录哉。师曰。天鉴无私。进曰。其末曰。逍遥游而自乐。释儒混为一宗。岂非世中昙华耶。师曰。打破大唐国。觅个达理人难得。进曰。大功德主。当先考瑞龙寺殿尽七之散筵。拜请和尚升座说法。佥谓风云际会。师曰。空恋甘棠影里行。进曰。今日法会。与佛眼网宗还有亲疏也无。师曰。万里一条铁。进曰。十成报德酬恩句。万古一江风月寒。师曰。谁知砧杵里有此断肠人。进曰。本寺是东山直下的流。暗号子则不问。如何是左边底。师曰。他家自有通霄路。师曰。森罗耸听万象吐舌。师曰。一任天下人贬剥。
    提纲知幻即离。洒洒落落离幻即觉。炜炜煌煌恁^8□也得。王老门下陆大夫。何妨指牡丹作梦。不恁^8□也得。大颠会中韩京兆。不意论佛骨生殃。恁^8□不恁^8□总也不得。东海才打鲤鱼。扇子^8□跳忉利。西川未斩画像。镆^8□抹过陜阳。爰国文大禅定门。脱屣侯将含糊否臧。丕承清和上流。无意贞观政。亲得洋屿机用。不师急性王。国泰民安。南岳碑龙须席兮。酣眠于祇树。尘劳妄想太山枕。兔角弓兮挂着于扶桑无端□杖忽奋迅。物地打开常寂光。黑山鬼窟一时粉碎。虎穴魔宫刹那灰扬。正当恁^8□时节。唯有宗门向上一着子。不动干戈。作^8□生宣扬去也张公吃酒李公醉。满架蔷薇一院香。
    散说日可冷月可热。众魔不能坏真说。作^8□生是真说。龙宫海藏赤轴琅函。是无真说^8□未也。德山临济棒雨喝雷。是无真说^8□未也。毕竟作^8□生是真说。明应丁已夏五念二日。实是瑞龙寺殿左京兆国文安公大禅定门尽七日之忌辰也。令嗣本州太守政房公。预于斯日俯临山门施设大会。特拜请尾之楞严堂上大和尚。拈香赞扬佛事。岂不是具说乎。乃至累七供养诸般善因。岂不是真说乎。且夫神仪。昔少年时秦楼魏阙居常坐花酌月。今归老日。雍州岐阜无复牵黄臂苍。加之偃月长蛇阵云中。一战搴其旗鼓。金鞭佩马御街上。万人观若堵墙。岂不时真说乎。于是瑞泉小比丘即今升新座。信口东葛西葛。此是无说说。唯要神仪于三昧中发不闻闻。于时面前露柱闻得忍俊不禁出来曰。长老长老。只解入粗不解细。迩来中阴诸佛事。何不一一赞扬焉。咄。这耳聋汉适来。既详于楞严堂上师子吼之说了也。你何不委悉耶。虽然锦上添花别是春。姑ＵＤ吾胡挥乱ＵＭ去。夫大乘妙典顿渐印诵各若干部。盖顿写也者权舆于僧法僧行二沙门。追修胜利莫以加焉。夫印写者自渐写而成。凡寿梓镂金石皆谓之印。至心印者。所谓印空印水印泥。都无乌焉鱼鲁之讹也。菩提心论曰。有人见佛法灭。以如来十二部经。仰书虚空。宛然具足。一切众生无有知者。久久之后。更有一人游行空中。见经嗟咄曰。云何众生不知不见。便写以流布世间。此是渐写功德最大者也。一句一偈犹有恒沙功德。况若干部耶。夫读诵者。昔达禅师诵法华三千部。来谒六祖祖示以偈曰。心迷法华转。心悟转法华。达蒙启发以偈赞曰。经诵三千部。曹溪一句亡。六祖可谓。驱耕夫牛。夺饥人食。茍手把经卷。先领取这话好。夫施食也者起自阿难陀焰口鬼缘。往往称云水陆供者过矣。蒲室亦有化水际斋疏一篇。其法兴于梁武朝娄约法师始制其仪。非佛在世事也。夫圆通忏仪者。宝云遵式法师所修也。式母王氏求男于观音梦一女以明珠与吞之而生。式少以苦学感疾。入大慈佛室。用消伏咒法自祷七七日。期满日空中有声曰。十方诸佛增汝福寿。又见观音垂手注甘露于口。身心清凉宿疾即愈。咸平四年寓滋溪治定请观音消伏毒害忏仪。有三陀罗尼。共是破六道三障底利剑也云尔。夫雕刻当忌至尊药师琉璃光佛圣像一躯者。乃是东方满月世界教主。广严城中医王也。初发十二大愿。专观诸病苦。救九横死已成正觉时入三摩地。名曰灭除一切众生苦恼。乃于肉髻中。放大光明。光中演说大陀罗尼。有本愿经二卷。乐音树下所说也。日光月光二菩萨以为胁士。十二神将七千夜叉以为眷属。十二神事迹。详于大集经及天台止观等。然皆不言药师事何也。岂传译阙文乎。可惜许。或者曰。当寺是灵药山殿里底即药师如来。神仪尝寓居丈室。亦犹如王荆公罢相而第于半山之松竹。将谓乐间延年。何料忽焉感病一卧不起。卢扁拱手医王皱眉。岂不见。云门示众曰。药病相治尽大地。是药那个是自己。然则尽法界。总是灵药山。阿那个是不神仪大人相。又不见。临济大师曰。你若道佛是究竟。缘什^8□八十年后。向拘尸罗城双林树间侧卧而死去。佛今何在。明知。与我生死不别。咦。三世诸佛历代祖师。悉皆向无生死中示涅槃相。于无出没间现去来形。与一切众生来同一如。所以道。无明实性即佛性。幻化空身即法身。语未了露柱复近前揶揄曰。止止长老。不须说。我不要闻。且作^8□生是无说说不闻闻。但恁^8□承当去。
    自叙四三懒养一半欠偿晚慕勤巴还川中。片云踪迹。时拟杜老梦白也。落月屋梁。慈蒙英檀严命。叨整法会大纲。冒渎众听。无堪惭惶亮察。
    檀谢升座之次。共惟大檀越本州太守源公。德兼文武威镇庙廊。如孙仲谋生吴。家声借甚似范文正知庆。玉立轩^8□。谓之禁阙柱础。期以宗门金汤。至祝不尽。
    总谢又惟诸位东堂大和尚诸位西堂和尚。共联宗鼎。递立法幢。伟哉作家将。谁敢替戾冈以钦以仰。更惟阖山龙象适来问禅。现前一会诸位禅师。昆玉丽金齐怀国器。春兰秋菊各占风霜。人天久立褒赞无遑。各乞赐恕容。
    拈提记得。大梅常禅师。初问马祖。如何是佛。祖云。即心即佛。梅即大悟。马祖后闻他住山。乃令一僧去道。马祖近日佛法又别。梅问。作^8□生别。僧云。非心非佛。梅云。这老汉。惑乱人未有了日。任汝非心非佛。我只即心即佛。其僧回举似马祖。祖曰。梅子熟矣。师时节既至事理自彰。因斋庆赞正好商量。有拙偈举去。庞憩亭南梅子黄。无边烟雨一封疆。即心佛也非心佛。遮莫龟毛三尺长。

预修慈云院殿追福尽七日拈香

    这香天地未分先。成觉果于六和合。圣凡不二处。布慈云于八吉祥。三乘依是。多生旷劫具修谛缘度。五智用之。一段灵光通贯过现当。别别特地西风安养国金香炉下佛跳墙。索诃世界南阎浮州大日本国东浓州路厚见郡居住慈云尼院功德主善性。其令子利纲令孙又四郎等。各为慈母尼大师。虽尽一日三牲之孝心。犹要全二世七分之来果。谓与临渴掘井。孰若预爬待痒。于是明应丁已之秋。就邻寺安养精舍运转净财。铺设斋会。自九月初五。至小春念三。严修众善以备累之仪矣。今当尽七散筵陈施食一会。修妙忏一座。大乘经王顿渐印诵各若干部。加之庄严光曜土。以为香华灯烛。倾倒香积国。以为茶果珍馐。仍拜屈现前清众。讽演大佛顶光聚摩诃悉怛多般陀罗秘密神咒之次。特命尾之瑞泉小比丘凭香赞扬佛事。便睹当忌至尊东方琉璃光善逝。和栴檀入细雕来。本山殿里西方无量寿如来。步金莲蹈实地着。南海闻思大士。起三昧而现座。忉利付嘱愿王。乘十轮以降临。于时常在灵山牟尼觉王。放出眉间白毫光。光光交参。犹如帝网珠包含十法界。上自尼吒天下及阿鼻狱。二中间一切贤圣众。无一不预斯法筵者。乃至累劫亲属恒沙亡灵阿修罗薜荔多。同时出离。无一不沾此法味者。希有希有。广大无遮平等大会。其斯之谓乎。所集鸿勋。专奉为寿位资助报土。伏愿闻尘忽熏。举足下足。蹈开无垢刹。信根不朽。周旋折旋。游戏般若庄。共惟慈云院殿本光善性大姊怀泯绮习德重椒房。带天历太平朝仪。超出赤松谱系。扣林际向上玄旨。成褫黄梅宗纲壬苕帚兮。绵绵金宝山之密室古菱花兮。^7□^7□灯明佛之本光绣闼雕甍。奴呼经中遇旧秦国太。禅风祖月。婢视锦上添花郑家娘。既了世荣幻梦。那拘流注真常。昨日恁^8□今日恁^8□。宣风化于一城葶苈。顺行也得。逆行也得。打春令于十月海棠。石人抃而称善。露住歌以舞扬。山野更述小祇夜。大家宜庆斯散场。碧瓦初寒叶雨黄。儿孙罗列拜。萱堂。从今寿域无边际。一炷枫香遍界霜。

前武库仁岳绍义禅定门小祥忌拈香

    博山一瓣返魂梅。悉摄群灵应供来。只为和烟引郎罢。胸中五逆不全灰。娑婆世界南阎浮洲大日本国浓州路厚见郡居住奉三宝弟子孝男秀教。明应六年腊月七日。实当先考前武库仁岳绍义禅定门小祥忌之辰。预于斯日。就于本宅营辨伊蒲净膳。勤修诸般善因。雕刻大势至菩萨尊像一躯。大乘妙典顿渐印读各若干部。及施食忏摩等各一会。严备香华珍馐。供养真如实际果海贤圣现座道场圆通大士等。仍集现前清众。讽演首楞严王一门超出妙庄严路大陀罗尼之次。特借手山野烧斯妙兜缕。但要上自佛法僧宝下及火血刀涂。齐预无遮大会同归本有真源而已。所鸠洪勋。专为灵位资助报土者也。伏愿用兹闻熏。圆成五根五力觉体。除诸见刺。免离八热八寒轮回。夫以智通众艺功冠群材。逐元凯驰武库声无异论者。从大年述禅门式。岂不补哉。入得心宗筹室。兼全醇吏胚胎。艳诗中脱泥犁。无惭白鸥波上豫章大史。经卷外寻国土。不屑黄鹤楼前张拙秀才大矣。吞五湖三江之雅量。舍诸压一扬二益之货财。将谓逃萧墙祸。无端起平地堆。义薄层云赤壁矶兮。忽逢东风转。身挨白刃砥柱山兮。难障万波颓。其迅机也落霞飞孤鹜。厥余勇也晴天走怒雷。祝祝祝。家法依旧森严。子承父业甘棠笏。空空空怨视自今平等。胡现汉来。明镜台毕竟真谛俗谛风流谛。打成一片底法门。即今看取吾八字打开大家不惜巨灵手。倾海藏香雪九陔。

玉岩宗金居士小祥忌拈香

    这香心地木叉诸佛身。龟毛兔角绝疏亲。巴苴叶上无愁雨。成道梅前有别春。索诃世界南赡部洲大日本国浓州路厚见郡居住奉三宝弟子孝男等。明应六年腊月七日伏值先考玉岩宗金居士小祥之忌辰。先庚七日。就于本宅延诸祥侣。晨香夕灯以尽追严之美。雕刻大势至菩萨圣像一躯。大乘妙典顿渐印诵若干部。及施食忏摩等法各一会。正当今日。营辨伊蒲塞净膳。拜屈现前清众。令讽演首楞严神咒。特命瑞泉比丘来焚一瓣妙兜楼。便睹十方调御菩萨声闻。悉应供俨临。诸天神祇修罗鬼畜。齐闻法解悟。乃至阿鼻泥犁共业苦趣特地出离。依草附木恒沙精灵刹那得脱。怨亲忽平等。携手同登菩提场。毕竟从头诸般善因。唯出一片孝心而已。于是丱角行经案之墨。髫乱供牌前之香。会中咸谓。有个宁馨儿。夫诸佛视群生如一子。而又名孝顺为清净戒。何况现座道场开土。今日当忌至尊。与^8□谛观何不随喜赞叹也耶。所鸠鸿勋。专为灵位资严报土。伏愿画戟清香。皆通宝所。刀山剑树不立纤尘。共惟将种门楣邦家席珍。景西川邓斯波。依俙呼小玉手段。甘南华风颠汉。凛洌磨吹毛机轮。付去年崔护于暂梦。怀冬日赵衰于遗民。抛金琐甲卧绿沉枪。说甚五五百年斗诤坚固。开孔雀屏隐芙蓉褥。由来方方丈室曼陀纷纶英灵未泯。俊于铁鹰凌空意气。嘉声无敌。猛于金翅劈海威神。到者里典刑尚在千金子。风措宛然一角麟。看看玉岩居士。即今向一炷烟中。劈开本来面目来。更有覆荫后昆一句子。大家姑听取。丁宁指陈去。于万年枝加万万。太平无日不芳辰。

宝积院殿三十三年忌拈香

    这香在摩黎山则曰牛头王。触芬馥者长孙枝于累代。于毗蓝园则称佛种智。攀荫凉者成觉果于刹那。直得穿过老臊胡鼻孔。^8□瞎磐大儿眼波。噫思量只在芙蓉殿。沉麝吹过十殑河。索迦界赡部洲大日本国浓州太守奉三宝弟子孝男源朝臣政房。明应七年秋七月十四日。伏值先妣宝积院殿芳岩常誉禅定尼三十三白之忌辰。仍就灵药山正法禅寺。供佛斋僧。先期一七日。勤修请般善因。大乘妙典顿渐印诵若干部。施食忏摩等法各一座。雕刻虚空藏菩萨圣像一躯。夫虚空藏者。与释尊于定光佛所得无边身底大萨埵也。为甚却今却入细雕来。按释尊本纪瑞应经等所载托胎出胎成道。皆在明星出时。明星即虚空藏变作也。然则凡世尊一代化仪。在空藏助发之功者乎。且夫摩耶圣母。诞悉达太子经七日而命终。直生忉利天。太子幸依姨母大爱道乳养长成。尔后成道称世尊。径登天宫一夏为母说法。盖今太守于先妣也。小大虽异。异中有同何也。窃承淑灵三十三霜之前。以弄璋之庆安处椒房者仅十日。于霹雳一声中。溘然掩妆矣。异哉与摩耶胁诞之事无少爽者。方今当三十三霜之忌辰。太守自登此山严设佛事。特借手瑞泉小比丘焚斯妙香。时哉九旬将终。可谓与忉利一夏之前轨古今一律也。然空藏为当忌之尊。现斯法筵。不亦宜哉。粤虔备香华灯烛茶果珍馐。供养佛祖龙天神祇冥道洎三涂八难河沙薜荔众等。所冀当寺开山祖师檀门昭穆庙灵。斋应法供各增威雄。所集鸿勋。专奉为淑灵资严报土。伏愿闻尘尘尽自觉觉他去也。共惟天球不琢水镜何磨。室内散天花懊恼净名身子。毫端摄刹境圆融安养娑婆。与^8□作用谁定聱讹逝波不回舍般若筏乎滩头锁骨彩云易散推僧祇窗乎月里姮娥。合付苏嚧于蝶梦。宁教揭谛于鹦哥。是时遭天下艰虞。邦君虽揽澄清辔。连夜听秋声淅沥。孝子盍惊岁月梭。更见青绢扇子^8□跳碧落。锦绣香囊平吞新罗。这回仓卒不觉喽啰。更听取山僧小伽陀。三十三天一夏过摩耶听法界如何。秋风帘雨宝阶外。有发瞿昙意气多。

悦溪怡公座元大祥忌拈香

    这香戒定慧为桢干。佛知见作本根。漏泄威音已前事。早梅春意遍乾坤。今日当悦溪怡公座元大祥忌。诸道伴营斋宏开佛事门。噫山僧二十年前。来此山而暂挂搭。清众凡一千指。具大度者唯座元。这回猥玷主席。旧话无由重论。联述祇夜以拟苹蘩云。邻房老素旧时冤。松月三年为断魂今日一香穿鼻孔。毒蛇吐出铁昆仑。

荐妙中全净禅门书写法华经铭

    维明应戊午岁季秋月初二晨。妙中全净禅门。实值七周忌辰。孝子比丘玄继。既已迎期惟夤。罔极之恩叵报。先甲以伤心神。爰沥诚于砚滴。类四大海无垠。载染心于毛颖。耸五须弥由旬。写大乘七轴字。转如来正法轮。诸孤脱三车宅。九族了十如因。妙中妙无相相。全是清净法身。确乎一片孝义。亘三际不可磷。西风兮吹袈裟。采芙蓉于水滨。拟欲重宣此义。而说偈以指陈。以字不成八不是大经收在。极微尘虚空拊手叹希有。一笔芬陀遍界春。

禅悦院殿十七年忌拈香

    这栴檀佛将出兴浮幢刹无端六反震动。然兜楼婆所薰彻毗蓝风。一扫四种魔军。今日拈来无别事。卍炉吹起吉祥云。索诃界赡部洲大日本国浓州路厚见郡居住奉三宝弟子孝男基广。明应七年九月二十一日。伏值先考禅悦院殿从五位前骏州太守德海宗弘禅定门一十七年之忌辰。特就于本宅庄严道场。勤修阿僧祇善因于七日间。供养一千人苾刍于刹那顷。雕刻无量寿佛圣像一躯。盖依先考归依之尊。以旌大家孝顺之义者也。书写大乘妙典若干部。以顿机以渐机。敷设施食忏摩等法仪。于双日于只日。加之基广亲入经王本迹二门。筑着如来寿量一品。便一笔誊写。以供牌前。寔舍利所谓折骨为笔。以髓为水也。可谓尽美矣。正当今日。虔备香华灯烛。施陈众香世界甘露斋会。延请龙象云水。讽演首楞严王密因伽陀。仍借手山野令拈香赞扬。辄焚斯干柴片。供养毗卢觉皇圆顿菩萨分部龙天无边贤圣。洎冥府双王苦海六趣等。所鸠殊勋。专为灵位资助报土者。伏愿忽发大智乎铢两。兼全法身乎五分。共惟胸陂不隘眼界无垠。庞居士拶药山十个禅。花飘好雪。王常侍谙林际三玄旨。菊带余芬。称之作家战将。伟矣了事官员心地大施门。勘过江湖蓑笠辈。士林严冷面。惊奔悲翠兰苕群。颇类据鞍翁以瞿铄。尚望悬鼓相于斜曛。一念万年水鸟树林。皆作佛事。科阶五位金鱼朱紫足辉乡枌。惟孝子具蜂桶腔羊之机。曲不藏直。矧契经宜兔角龟毛之父。干何夙熏。直得金华山兮排闼岌岌。黄扬木兮向荣欣欣。此是禅悦平生三昧门。其谁不耳处见。即今令嗣报恩一句子。便请于眼处闻。^8□。八臂那吒捧天地。向来一瓣重千斤。

前住瑞泉佛智广照禅师祖堂安牌佛事

    龙济门庭万仞开。圣名凡号总尘埃。这回恨被君恩误铁树生花奉敕梅。伏惟前住当山敕谥佛智广照禅师大和尚。百年东海昆仑气吞佛祖。一代西河师子威卷风雷任他芝诏辉林岳。谷静片云依旧隈。

前住明白明信理誓大师三十三年忌拈香

    甘蔗园中恶芽孽。同条生不同条灭。今日博山一炷烟。半解怨憎半哀虽。娑婆世界南阎浮州大日本国浓州路方县郡明白禅寺住持比丘尼了淳。明应八年己未春正月初九日。实当前住本寺明信理誓大师三十三年之忌辰。预于今年小春十日。勤修诸般佛事。雕刻虚空藏菩萨圣像一躯。印写妙典若干部。开甘露门一会。仍拟末山半杓法供养。以营铁磨。五台大会斋。于是尾之瑞泉比丘顾影鸰原。慭遗一老。当斯法筵不忍缄默。凭香卒扬家丑云。夫以雅量海涵。襟怀冰洁。长鼻孔于针筒。忘绮纨于阀阅。尘尘步妙音宝莲华。念念游普贤毛孔刹。日月东趋水倏忽。塞外三十三春之索居。乾坤一旅亭归欤。岐阳八九月之微雪。噫宾中主兮。主中宾。烬梅花脑表视切。

渭中道清禅门三十三回忌拈香

    这一香告诸圣。渭中道清禅门三十三回忌。实在却后七年之秋。孝女妙庆夫人。预于今日营辨斋会。盖急于报恩者耶。于是山僧。卒唱小偈以褒赞云。白头难待正当晨。先采溪毛仓卒陈。转换灯前七年雨。一帘红杏散余春。

仁岳绍义禅定门大祥忌拈香

    南无古佛香风月。照我三年笛里人。具眼沙鸥会不得。梅花公案大江滨夫以前武库仁岳绍义禅定门丹心惟确素节不磷杜预冠楚材。宜矣开武库品藻李愬袭淮雪。凛然击鹅池精神已吞八九云梦。何限西南蜀闽弯弓论达生。注金则昏。注瓦则巧。架阁富多景。乐水者知。乐山者仁。名中实而藉藉。质兼文而彬彬。加之仰临济宗师之风。参克符大龙句。投净名法喜之到。弄濡首狮子嚬。峭巍巍堂前露柱拜螺髻。阿辘辘夜里昆仑推兔轮。看看仁岳。即今临此法筵有特为后昆殖德本底一句子。便请令嗣诸郎圭复书绅。一炷沉檀瑞云起。牡丹红嫩腊前香。

祥室宗瑞大姊尽七日拈香

    今日是祥室宗瑞大姊尽七散筵也。而檀门举族有报恩未歉之色。山僧为述一偈。聊因斋庆赞云。子母宿缘难测量。丘山恩德露堂堂。冰鱼雪笋万般意。拈作牌前一炷香。

华岳绍荣禅定门二十五年忌拈香

    这香真万岁藤。依正法而住世实长生桂谶久昌以单传。咦。拈来未作博山穗。鼻观既通空劫前颂云。箭过新罗五五年。功名全在万人先。羽林今见凤毛瑞。冬日牡丹香雪鲜。

光溪胜公禅定门三十三年忌拈香

    这香直截根源正印圆通本寂芳猷。不乘佛知见而出现。何假鼻功德而熏修。爇为辟邪。则云天辟三十三玛瑙。拈为却敌。则郡国收百万亿??貅。别别孝义难藏。巨灵手劈檀特作妙兜楼。索诃世界南阎浮洲大日本国浓州武义郡鞍智乡居住奉三宝弟子孝男源利重。明应八年九月十三日。伏值先考前参州太守光溪胜公禅定门三十三年之忌辰。特就邑之智胜禅寺运转净财。铺设大会。先甲七日。所勤修诸般善因。不遑枚举。具在回向文。正当今日。虔备香华珍馐。营辨伊蒲上膳。以伸供佛施僧之仪。仍拜屈现前清众。讽演首楞严王一门超出大陀罗尼。更延请尾之瑞泉小比丘凭香赞扬拂事。顾余于光溪有四十年前之素。今历三十三霜。际此法筵。恍若梦寐然。追惟应仁初元丁亥岁。洛城兵起羽檄四驰。前左京兆公军于大内之东。驰檄厚赏。悉致精锐于麾下。故留光溪于浓阳。委以国安危。犹如汉祖以萧何。为关中留守也。于兹富氏余孽。率江州兵数千。入边城虏掠。公将一门甲兵。搀先拒战。大破敌俘馘无数。即日贼灭国得以全矣。厥功不亦大哉。然公与诸从弟十余人斗死此役。盖重义轻命者英雄道欤。我闻之。古之结刎颈交者。其友死难。则枕其尸同死。今亲视之。光溪公之于诸从弟是也。嗟呼天也。吾宗门法战亦不别。故有同死同生之说也。即今这一炉香。供养毗卢觉皇安养教主现座道场闻思大士当忌尊特满愿萨埵。洎梵释诸天竺支列祖神祇百祀冥府十殿一切贤圣众。所冀火血刀涂共业苦趣铁围幽暗无边精灵等。遍沾甘露法味。齐登等妙觉场去也。所鸠殊勋。专为灵位资助报土。伏愿闻尘及尽。种智方抽。夫惟玲珑藻鉴瞿铄谋。旌源家德辉。岐山阳兮凤花台多瑞。触慧日余照。径坞室兮乌头毒未休。樽俎间眉挂一喝宝剑。帷幕下手提三玄戈矛。了世荣于露电。空沙界于浮沤。莺馆几回春。宜袭范镇川中节。鹭田千点雪。尚惊李塑淮上筹。不昧五色因果。那分二谛风流。昔年诸从弟。如五百人死田横军。长蛇偃月明公秀。今日此道场视  十六子归智胜佛。六震四花赡部洲苏迷卢飘回雪舞袖。珊睹史发遏云歌讴。此是灵位平生治国兴家覆荫后昆底仁泽。即今向一穗烟中现无相相来。看看披发凛双眸。乃作偈以相投云。肮脏关中萧酂侯。忠肝义胆气凌秋。秋客似画麒麟阁。晚节黄花风露稠。

悦岩僖公居士尽七日拈香

    奈斯玉树谢风前。百亿须弥泪雨悬。司命无心脐合噬。电光影里木公年。索诃世界南赡部洲大日本国浓州路厚见郡居住奉三宝弟子孝男明应九年正月初二日。实当悦岩僖公居士尽七日之忌辰。预于今年腊月十七日。就于本宅营辨伊蒲塞净膳。应严中阴散筵之仪。雕刻当忌教主琉璃光善逝尊容一躯。大乘妙典顿渐印诵若干部。圆通妙忏一座开甘露门一会。虔备香华灯烛茶果珍馐。以伸供养。仍集现前尊众。讽演大佛顶光聚密因了义无上神咒。更借手山野。炷这妙兜楼。才拈一瓣理事全真。横亘十方竖穷三际。上自十身调御河沙圣贤。下及六趣幽暗草芥人畜。无不悉沾这香功德者。所萃洪因。专为灵位资严报土。伏愿闻熏大发。种智便圆。共惟雍容含雅蕴藉秉权。繙麟史景邹鱼君。华衮褒在一字。祖鱼名隘邾莒国。翘材馆分三铨。加之亲投宝山之室。暗合洋屿之禅。袍着金华勒小骢。仿□五陵公子。风散古陂惊宿雁忽。忙四序变迁。胥期比冬青于禹锡。岂料观朝槿于辋川。弹指去来今。李侯大鹏六合九万化身法报应。庄叟胡蝶一念三千直得。醉倒绣弥勒乎席上。奴呼黄涅槃乎轿边。看看居士。即今向博山烟中。现新如来相来。宽慰萱闱恋慕。祝赞递代安全。奇哉以何为验。念七到头拈得七。腊梅雪□牡丹天。

梅屋宗信大姊五七日拈香

    这香不比寻常婆律材。鹧斑螺甲总尘埃。胸中五逆佛知见。爇作同云布九垓。娑婆世界南赡部洲大日本国浓州路厚见郡灵药山正法禅寺居住比丘寿崇。明应九年庚申六月二十四日。营辨梅屋宗信大姊五七日之忌斋。仍延请山野。命以拈香赞扬之仪。兹审迩来就祖塔之傍。铺设追严之场。晨香夕灯昼诵夜禅。又时中自看读寂音法华合论洎新译华严大经者各一遍。于是一代时教始中终。既备于方寸中。自余小善不遑枚举。更令雕刻当忌尊特地藏愿王大萨埵圣像一躯。按实叉难陀所译本愿经曰。一时佛在忉利天宫。为母说法。时十方诸佛菩萨诸天鬼神。悉皆集会。佛告文殊。汝观此众。皆是地藏菩萨久远劫来已度当度未度者也。此菩萨威神誓愿不可思议。有善男善女。或赞叹或瞻礼。乃至彩画塑像。是人永不堕恶道。又曰。若未来世众生。于月十斋日。对菩萨前读是经一遍。百由旬内无诸灾难。时哉今日二十四。当其斋日之一也。是经凡十三品。第十三嘱累品曰。尔时世尊。举金色臂摩顶而说偈言。现在未来天人众。吾今殷勤付嘱汝。以大神通方便。度勿令堕在诸恶趣。由是观之。前释迦后弥勒。二中间众生。其谁漏于地藏愿轮耶。茍欲超越。则出头三十三天之外看。不亦快哉。是日香华灯烛严周备。祖佛龙天普降临。伏冀现座道场弥勒观音二大士。塔中古佛法灯国师大和尚。共扶竖报恩义。同光贲佛事门。所鸠殊勋。专为觉灵资助报土者。当知景睦。不屑老莱。夫以机存靖节智绝疑猜红罗梅屋不劳一字评。华筵帙帙雪峤松山。何拘七日约。蒲坐堆堆禀衣瑞龙。如莲出水。投金角虎。类蕉闻雷。念念修八敬法。尘尘具七圣财。入俗又入真。金沙滩头锁子骨。敚人不敚境。佛母堂前户牖开。便得度沃焦齐歌八德。目迦路起舞三台。昔僧问云门。杀父杀母佛前忏悔杀佛刹祖甚处忏悔。答曰。露唯个一字。非衲僧面前。难为举着来。大姊还会^8□单丝绞出栴檀水。添得云门醉后杯。

慈云院殿五七日拈香

    这香山宝镇坤干。散作慈云遍大千。千亿化身成道后。一枝木母更超然。索迦世界南赡部洲大日本国美浓州厚见郡加纳乡居住奉三宝弟子孝男利纲利隆等。明应九年腊月十又八日。实丁先妣慈云院殿本光善性大师五七日之忌辰。预于本月初十蓂。就长春院营辨斋会。先庚勤修诸般善因。凡法华妙典顿渐印诵各若干部。圆通忏摩开甘露门各一会。雕刻当忌尊地藏愿王大萨埵圣像一躯。于兹利纲利隆。各亲染笔书金刚般若经。以报罔极之恩。盖是经者。以喻法为名。梵语跋折罗。华言金刚。力士所执杵也。能摧一切物。一切物不能摧之。大经曰。修一善心破百万种恶。如少金刚能坏须弥。以是义故。冥间名此经为功德经。今特誊写以荐冥福。善不亦大哉。正当今日。虔备香华珍^7□。以设供佛斋僧之会。伽陵仙音演楞严无上伽陀。马胜威仪布堂上幸字步武。仍命瑞泉比丘凭香香赞扬佛事。佛事门已开。岂可舍一法。夫理智一体化相住持行住十地满心萨埵。梵释四王天龙八部竺支列祖昭穆灵神旷劫怨亲河沙鬼趣等。悉赴斯法会。周沾此法味。可谓平等利益广大无边者也。所萃洪勋。专为觉灵资严报土。伏愿尘尘圆成二觉果。步步踏着三世莲。恭以□关睢德谢国太权。蚤归正眼英雄。大功基业乃盛。晚越轻毛菩萨。不退信根惟坚。真女丈夫事。匪新妇子禅。如同资寿净居。投机于济下龙象。出自延喜天历。钟秀于番禺山川。诸郎登台省而衮衮。合国引瓜瓞以绵绵。假令冬日夏日知法身寿命。敢曰桃华李华无涅槃因缘。打破镜空时。万象森罗斋漏泄。放开线路处。风花雪月任流传。金鸭锦绣帷。仿□梦中六波罗蜜。王象栴檀阁玲珑。胎内一睹史天。这是大姊递代借甚嘉声。今日临法会大家报恩一句。作^8□生敷宣去。五七光阴弹指过。长春苑囿万斯年。

松龄祝公侍者十三回忌拈香

    这香超脱天宁锦绣帷。有意气时添意气。发挥佛日黄杨木。出圆通又入国通。休道冤仇不能断。拈为心字付熏笼。明应十年正月初八日。实当松龄祝公侍者一十三白忌辰。盖侍史左金吾藤利安情爱所钟也。不幸短命而逝矣。斯日当严忌。虔备香花珍^7□以荐冥福。仍命少林比丘资一偈。偈云。万年松在祝融峰。那个一株如梦中。雪窦南泉都睡语。依然逢闰十三红。

和岩宗康大姊十三回忌香语

    这香日种所生有兰兄有蕙弟。天机攸漏为蔓说为枝辞。时哉闰岁牡丹十三红遭逢严忌韪矣炎天梅蕊一天雪熏彻僧祇。江南漫閟昆仑耳。列圣丛中睹孝仪。惟时文龟元年六月二十日。伏值和岩宗康大姊一十三回之严忌。孝男宗珍元荀等。设莫薄奠以拟三牲孝。少林老衲应藤金吾命。漫打乱葛云。子母元来不共知。谁言啐啄是同时。岩花春暖晒宫锦。古佛家风只若斯。

大喜道观禅门十七年忌拈香

    这香用佛种智而发现。由平常心以成褫。拈来作一穗黄云。则竖穷三际。插向之千眼熏笼。则横亘四维。禅枝不ＨＮ黄杨闰列圣丛中显孝仪。娑婆世界南赡部洲大日本国浓州路各各务郡济北山居住苾刍祖德。维文龟改元闰六月十日。伏值先考大喜道观禅门一十七回之忌辰。特就本郡少林精舍。聊抽衣资营辨香灯奠。以伸追严之仪。仍屈合堂清众。讽演大佛顶白伞盖神咒之次。住山幻蕉叟。扶病焚香赞扬佛事。所冀上自果海因分一切圣贤。悉沾法味。下及三涂六趣无边幽暗。同时出离。所集殊勋。专为灵位资助报土。更有一偈。重宣此义云。未证腔羊蜂桶儿。胸中五逆有谁知只将十又七年梦。漏逗炎天梅一枝。

仁岳绍义禅定门七周忌拈香

    这香未自博山生重穗烟。闻熏遍满尽坤干。直将八百鼻功德。回向江湖腊月莲。娑婆刹界阎浮洲大日本国浓州路厚见郡加纳乡居住奉三宝弟子孝男秀教凭兹功德。恒沙精灵洎昔年江州战死无数亡魂等。悉脱薛荔苦轮。齐沾醍醐法味。所萃洪勋。专为灵位资助报土。伏愿言前荐得。法界周旋。更以前武库仁岳绍义禅定门。才器共秀。智谋兼全。探宗旨于虎穴。仰瑞图乎龙渊。清寥寥法喜开净名室。阵堂堂武库契大慧禅。枢第三更陈飞玉斝于燕寝。锦城七年陆帙歌吹于宾筵。乍揽范滂之辔。漫投苻坚之鞭。将谓行冰凌上。元来执雪月权。天鉴无私大星落奔仲达。南风不竞厚地裂陷桓玄。霹雳弓溃散修罗界。须弥屏宏开化乐天。咦。吾个干柴片两回为灵位拈出。今当斯会。令嗣孝心如何敷宜去。太平不用闲戈甲心字稳烧郎罢前。

大猷绍兴大德七周忌拈香

    这香拈为木叉。则熏五篇七聚于心地。唤作定慧。则摄二禅六律于毫端。佛陀耶依是解脱严身璎珞。师子将得之成褫圆顶栴檀。咄。尸罗清净本然体。劈破沉烟正眼看。索迦界赡部洲大日本国浓州路厚见郡加纳乡居住奉三宝弟子考男胜千代等。文龟二年壬戌腊月七日。实当前权律师大猷绍兴大德七周忌之辰。预于今月今日。就禅隆尼院庄严道场。延请禅侣勤修诸般善因。雕刻当忌尊阿□如来圣像一躯。大乘妙典顿渐印写各若干部。圆通妙忏一座。今晨特备香华珍^7□之仪。铺设供佛斋僧之会。仍集现前龙象众。讽演无上陀罗尼之次。借手山野。烧香赞扬。于是等觉妙觉调御。智增悲增萨埵。竺支列祖梵释四王天神地祇冥官鬼趣。洎昔年江州战场无数亡魂等。悉归佛事门。同沐平等慈。所鸠功德。专为觉灵资助报土。伏愿凭兹勋力。掀翻苦海超升法坛。共惟风花权柄铁石肺肝。投心宗之密室。拜亚相于僧官。虽无韦驮献供南山。自饭天厨禁脔。拟与大年藏身北斗。全非世俗涅槃。无端咬牙于蔡城之室。不意堕指于滹沱之寒。宁见义不为哉。驰孟明焚舟之锐气。但思与其进也。遇孙膑减灶之欺瞒。错错柳营^8□门。总是梦中儿戏。休休金谷刀州。孰非目前电欢。梅向腊前先漏泄。萱存堂背尚平安。袈裟幢威风凛凛。琉璃殿佛日团团。看看香严童子。临斯法筵。与令子诸郎。竞喜色于门阑收拾江湖七年雨。等间变作好生观。

参州太守梅操居士大祥忌斋会拈香

    三年笛里关山曲。翻作江城五月梅。这度被风吹别调。香烟擎出活如来。

谷隐菊庵主塔婆铭

    宗门仰止菊光佛。三十三霜四月秋。天外出身谁得见。虚空竖起个拳头。

大机轩本尊观音安座点眼

    浓州路南丰山中大机轩者。前建长南溪大禅师塔院也。禅师顺世后一年。的嗣玻公知藏命工。雕造补陀大士尊容。严饰已成光明粲烂。一夕捧来请余安座开眼一偈。辄炷香瞻拜。而无词可以庆赞焉。因拈临济麻谷云岩道吾四尊宿机缘。摘作川八一章。以应其索曰。百亿须弥法空座。烁迦罗眼露堂堂。滩声夜激道吾枕。河府雷轰临济床。印臂交光吞万象。镜容分影镇扶桑。闻思境界今犹昨。丰岭楼头钟复霜。

千尊地藏十三佛安座开眼

    东浓瑞云山中梵春都寺。顷者募众缘。命良工雕刻一千躯地藏萨埵。中尊愿王大像。并掌善掌恶二童子。咸严饰圆备矣。加之造十三佛圣像。以为预修洪因也。自利利他之功德。莫大乎此矣。唯缺安座开眼供养。有未歉意。乃遥寄一香。求山野小偈。卒作二章以矢庆赞之仪曰。地藏愿王乘愿轮。入粗入细巧分身。同时点出顶门眼。一段光明彻刹尘。
    列圣交光帝纲中。十三华藏顿圆融。阿僧祇劫灯花雨。一座须弥擎太空。

堆云庵本尊释迦文佛安座

    堆云庵未尝着佛祖焉。兹上人持来一尊请安置之。乃金泥大觉皇也。四八端严。实可瞻仰矣。辄烧香礼拜。以伸香汤供养之次。口占一偈以为安座佛事。紫金光聚遍河沙。雕刻谁铺锦上花。正眼看来端的别。全机逐贼又随邪。

荐酒家婆子塔婆铭

    木马嘶风五月凉。刹那灭罪宝莲香。维摩赫日销霜雪。酒肆淫坊总道场。

窣睹婆供养佛事

    八万四千高显标。聚沙功德岂同条。轮王拊手叹希有。露柱无端入细雕。右伏以。大日本国摄州路河边郡居住奉三宝弟子亲光。顷者刻木昼梵文。造立八万四千窣睹婆。积功课已斋阿育王。乘愿轮何异多宝佛。爰遇时正之辰。欲伸供养之仪。乃托于人远来山野一偈。辄应来命特为赞扬。乃曰。夫梵语塔婆。或云窣睹婆。华言高显亦云。灭恶。盖制作虽有异。其理之与功德一也。经王说万亿种塔。有七宝庄校者。有栴檀沉水雕刻者。有严饰砖瓦泥土者。乃至起石者聚沙者。皆已成佛道。虽然如是。若不以供养。则犹如画佛而缺点眼。故大般若波罗蜜多经第五百四十卷。有供养窣睹婆品一章。其规仪可以观焉。可以赞焉。且夫般若波罗蜜多者。智慧到彼岸也。本邦历家者流。纪春秋二时正。名云彼岸。盖居士今日供养。可谓时节既至。其理自彰窃闻居士平居奉佛于世味泊如。然罹羸疾久苦??。或者谓。年壮而身不强健者夙业所感焉耳。佛为三界医王。能疗众生病。岂不见。窣睹婆本是大日觉皇三摩耶形。而圆成五轮五体。具足四大四支。建者见者获福无量。居士闻得便服膺。遂成就造立之功。若此可谓尽善矣。然犹是把本修行。而匪丈夫能事。若又真大丈夫。直须向八识田中。快下一刀截断生死根源了。说甚^8□五盖十缠。然则脚下一段光明。辉腾今古剿绝知见者耶。到者里朝到西天暮归东土也得。蹈翻大海踢倒须弥也得。古人所以道。直截根源佛所印。摘叶寻枝我不能。虽然与^8□。山僧别有一分供养品。居士至心谛听木人起舞太平曲。津鼓冬冬彻九霄。

东阳和尚少林无孔笛卷之三

东阳和尚少林无孔笛卷之四

　          侍者某等编集
  　        远孙元贞校定
    　

佛事下
虎纲主宗上人秉炬

    投子主盟宗道者。再来今日见阇梨。黄金铸出转身句。杜宇一声残月枝平常朴实弗假修持。紫罗帐兮撒大明珠。中规中矩乌钵华兮。藏远山宝无磷无缁。潭月静钟论何生死岸。岩华涧草总是出离岐松风吹送无生曲石火电火归去来。

云岫祖庆上人下火

    庆云五色是何祥。成佛生天梦一场。昨夜松声惊枕破举头帘外已斜阳与舟峰同名。会碧落碑无赝本。如乐浦有始。知临济道出寻常。力口希兮菩提荆^8□法身坚固。觜卢都兮幻化芭蕉公案斋彰。庆上人庆上人。唯恁^8□承当去道人才入火三昧。万叠远山优钵芳。

中溪玄就上人下火

    居常去就太分明。路入泥丸自坦平。行李叶轻无别事。松风一曲奏无生历勤劳于作务。尝世味于奇羸。叱起大圆水牯牛。东牧西牧。追回长沙岑大虫。逆行顺行。到这里设一法过涅槃。犹是家常茶饭。更论甚^8□三味不思议。元来杓卜虚声即今临行得大机大用底消息子。作^8□生施呈去。都卢胜热善知识。祖佛相牵过火坑。

见龙田公座元下火

    佛之一字即心田行道威音王已前。卷衲秋风何处去。青山长在屋头边。共惟。胸陂浩渺气宇坤干。握起佛日竹篦时。是也打非也打。横拈集云藤杖处。行亦禅坐亦禅。翻万年欢作少林笛。景东道主拏慈济船。尘尘妙庄严土。步步摩诃衍莲。看看。首座行脚眼。照破三千大千去今日法身藏北斗。电光石火绝攀缘。

高源球公座元下火

    天球元不琢。照破涅槃城。压倒阿那律。顶门三眼明。夫惟我门耆宿先辈典刑。亲见禅源祖翁。七十五年用其余力。更司云堂修造。阿僧祇牖集以大成。是故全机大用。不妨七纵八横。快鹞子追过新罗。驶于掣电。小释迦直升兜率。涉甚途程。然虽恁地。座元即今转身一句作^8□生道。一陈东风吹雨急。火蛇吐出大江声。

古朴通公座元下火

    本是大通智胜佛。化小释迦离兜率。阎浮六十四年春。摩诃衍法梦中说。梦中说一字不说。黄头碧眼难甄别。岷峨之秀一团玉。积翠之孙九天月。即今是甚^8□时节。向火焰里。七穿八穴。转大法轮。横说竖说。刹说炽然说三世一时说。直得森罗万象亡锋结舌。然虽恁地。真如佛性菩提涅槃。到衲僧面前。更较甚^8□红炉一点雪。古朴座元。毕竟作^8□生了毕快须入作家炉□一回煆过始得珍重歇。

明室珠公都寺下火

    夺得骊珠解转身。玲珑八面绝纤尘。等间喝倒涅槃岸。万里波秋一旻。夫以廉能质朴自性钝真。受用天龙一指头。自有千金享帚。掀翻石窗两灯盏。全无一法与人。说甚用大碗无倦赈济。论甚宝生姜不分疏亲。心佛及众生。野色更无山隔断。过现未来际晴云难掩。洞门春与^8□时节更有转身自在那一着。即今作^8□生指陈昆仑生铁大人相。火里芙蓉一朵新。

心月观公记室下火

    三十三霜清净观。一场春梦落邯郸。途中受用黄梅旨。莫作卢梁半熟看。切以幼弄义天风月。亲斟瑞泉波澜。具足者些标格。证入无上菩提。开佛手展驴脚。莫耻匾头祖地位。舍江楂抛管炬。暗合缺齿胡肺肝正与^8□时临行得大自在底消息子。作^8□生称叹去劈破虚空付火官。

笑翁訚公记室下火

    拈花蓦拶笑訚訚。拨转如来正法轮。逆顺纵横涅槃路。烁迦罗眼绝纤尘。共惟操履惟洁心机共泯。盍付二株桂谶。其奈五叶芳辰。会西院两错。不过夏而行。岂堕草蜡冰鹅雪途辙。透南公三关。非坐衢以鬻。直凭佛手驴脚指陈。立处太孤迥迥。平居文质彬彬。凉风只在殿西头。那妨龙巢睡稳。生铁昆仑云外走。且喜乌藤嶙峋。孝将五十八年梦。吹作火中优钵春。

一雄祖觉监寺下火

    自觉觉他无两般。通霄一路是泥丸。杜鹃忽奏还乡曲。月照帘西万叠峦茂林枝叶愚谷猗兰。上杨岐碧落碑已无赝本。吃白云铁酸馅全非素□。芍药调羹十分禅味。蒹葭倚玉一任傍观本地风光描不就。丙丁童子报平安。

正翁祖真监寺下火

    无位真人赤肉团。出生入死有何难。愚溪不隔曹溪水。抹过江西十八滩闲云在岫古井无澜。雪峰木杓笊篱千年桃核觅甚汗。杨岐栗蓬金圈一把柳线搭在栏。从来把本修行特地无余涅槃。直得粗粝梨。抽身千仞□草鞋展翼九垠。到者里监寺也须真观清净观广大智慧观去火里清泉酌不殚。

明岳净因藏主下火

    正因佛性体安然。脚下光明彻普天。生死园林且游戏。铁鞋鼓翼三千。切见流通佛海派脉。活弄鹫峰云烟。拈壬壬苕帚扫除诸魔。尘尘风清月白。坐传衣阁超越列祖。个个狮掷象旋。收摩尼珠于藏里。脱墨黍桶于机前。与^8□时节。泼蒲团兮兀兀痴痴。进在我退在我。粗粝藜兮洒洒落落。行也禅坐也禅。毕竟涅槃门头得大自在底一着子。作^8□生敷宣去看看石里莲华火里泉。

景纯智贞藏主下火

    铁树枝头贞实。元来直截根源。昨夜邯郸梦渴。西江一口平吞茂林子叶愚谷仍孙。如来藏兮摩尼珠通身无影像。甘露台兮涅槃岸何处不称尊。泼工夫松风萝月闲络索露柱昆仑临行更有活机用在火星一爆尽乾坤。

叔棠全昌藏主下火

    久昌桂树忽惊秋。去就分明得自由脚下灵光曾不昧。平田今古一徽猷。切惟得柴石以分甘。思浮山之见驴汉。传衣盂而泊守。景慧日之嗣乌头。别无真悟。何必渐修。多年庵中宾主机。共明月乎千里。三世电拂圣贤众。付沙界乎一沤。正当^8□时是柱非柱。山围龙济东藏西藏月转虎丘。看看全昌藏主旷劫无明。即今一时休去金莲照彻尽阎浮。

智淳藏主下火

    淳化无今古。微尘非大经。豁开透关眼。白日走雷霆。夫以青龙奕叶黄梅宁馨。参到无参。大休歇地大安乐。悟同未悟。不慕诸圣不重灵。孤迥迥岐阳九月定微雪。活泼泼丹山一雨过旅亭。更有还乡一曲不涉途程底消息子。知藏即今作^8□生谛听丙丁童子太丁宁。

建中寅公知藏掩圹

    寅夕参详力。掀翻生死关钁头得活路。抹过铁围山。看看契当临济机锋着。
裂破如来禁网还。阿刺刺。快活快活。匝地清风不可攀。

润中周琳知客下火

    蓝田曾产个琳璆。不向暗中容易投。各手大悲轻托出。夜光透彻尽阎浮了水云债甘岩谷幽。脱泥丸于玄路。空沙界于一沤。历劫古菱花亲对兰溪影像。多年壬苕帚。尚存松源宗猷。至竟临行得大解脱三昧底消息子。即今以何为凭据火里清泉莲叶舟。

南宗源公知宾掩土

    大道真源无所染。落花流水太茫茫钁头边有转身路和月凿开常寂光。夫以天生朴实操履竖刚。据雪窦位而不专凤楼文章。功在修造谙米山禅。而深中骂天毒气。自肯承当。无端百千三昧门风力所转成败坏。了毕四十六年事。莫藏身处没商量。知宾知宾这里是甚所在是谓大休歇地是谓大安乐场。昆仑生铁走云外。莫扫荒苔吊北邙。

南洲璨公侍者下火

    一段灵光本璀璨。下彻黄泉上霄汉。虚空昨夜叫奇哉。无端照破涅槃岸禅要实参语无虚诞。禀承洋屿衣盂千载下。名同三祖大师。商确米山风月一天涯。梦落五台那畔。熟言流水无情。其奈彩云易散。点铁点金一粒丹。相治还云门闲话头。三玄三要九日菊。自然契汾阳旧公案。直得未□脚处。闪电机透过万重牢关。才转身时。尽沙界斋脱三有羁绊侍者居常恁^8□把断。更有聱讹如何决判笔描菩萨火中行。从此河清又海晏。

铁牛印公侍者下火

    祖师心印铁牛机。去住何人定是非。石火电光追不及。没踪迹处力□希触着妙喜辣竹篦。当阳崖崩石裂。掀翻慈明破盆水。特地雷厉风飞。与^8□时不假胞胎。一真性全无骨肉还火母。觌面提持八字眉。岂有语默涉离微。所以十九年来动静兮不以心。坐石云生衲。一弹指顷去来兮不以象。弄花香满衣。即今无端大事了毕。直得独脱无依。印侍者印侍者。将谓三唤不应诺。元来一机瞥转归一击粉碎涅槃岸。丙童口里吐芬菲。

悟信侍者下火

    十信转凡时。翻身剑刃上。这回贼后弓。挥泪北邙葬洗除脚跟下尘泥。截断髑髅前妄想。虽云先师垂手而命拾得之名于婴孩。争奈万法既无。而失普贤之境于草芥。鸟啼兮落花寂寂。埋没鬼窟黑山。风惊兮秋叶飘讽。唤醒菩魍萨魉本来面目藏不得。脑后圆光高万丈。

一枝庆林上座下火

    缁林孤鹤片云情。凭仗经王了一生。舌上红莲广长相。洪炉焰里激溪声。

嘉洲了永上座下火

    永劫修来弹指中。直登祖域振威雄。无端踢倒涅槃岸。雪月梅花八面风。切以新圆寂风标峭峻内外玲珑。脱爵禄于京兆阡头。若弊屣相似。承衣盂于大云室内。无余香可同。依俙忠道者持净时。躯身子目连。持来坌箕扫帚。坐断高沙弥晏然国。了单传直指。付与落叶飘蓬。虽然恁^8□。父母未生前本身无来无去。佛祖不传底消息。非有非空。毕竟了永上座脚下一条活路。看他即今八横七纵石火莫及电光罔通。

利涉玄益上座下火

    怀益二州同法身。不须天下觅医人。唯因腊月烧山火。坏衲忽开优钵春。夫以亲侍花园。胸不留枝辞蔓说。久居米峤力无倦雪苦霜辛。所以活泼泼。途中受用圆陀陀。直下指陈看看拏得电光为一炬。还乡杖子黑嶙峋。

向荣绍欣上座下火

    平生欣仰。大宗师全在途中受用时。五月落梅无孔笛。还乡一曲逆风吹。看看无端超出锦城歌吹海。特地做得东海昆仑儿。历劫无名。论甚猕猴古镜。百年如梦。感彼邯郸半炊。月挂客愁村。随缘坐断毗耶摩竭。绿垂风折笋。信手扫空阿鼻泥犁。孤迥迥峭巍巍。正与^8□时。绍忻上座。即今安身处如何指出来钁汤炉炭悉吹灭。火里吐红莲一枝。

正悦上座下火

    通身禅悦乐。物地涅槃城。还乡那一曲。五月落梅声。夫以新圆寂亲见洋屿远承息耕。多年衲衣下之勤劳。晨香夕火成就一段功德。几日钟楼上而念赞。佛法人情^8□瞎一双眼睛。论甚世谛流布。足以庆快平生。所以从前不顾危亡。直得剑刃上走。即今转身自在。那妨火焰里行。

慧同上座下火

    同条生也共相知。不同条死还殊绝。还殊绝黄头碧眼须甄别。慧同上座甄别也。无阎浮四十二年尘劳。乃至生死无常五无间业。三界二十五有。总被你一声钟撞破了也。明月拂清风清风拂明月。看看烈焰堆中飞片雪。

宗玖上座下火

    玖伍生干六四坤。无阴阳处是心源。心源一片发风景。静夜钟声月过轩慕济北定阇梨。筑着自己鼻孔。拟岭南明上座。打失娘生面门。四威仪皆成佛事。三自省岂止寒温毕竟出生入死。得大自在底消息子。即今作^8□生理论去也将谓不作用一喝。电光石火又雷奔。

见亮外座下火

    西山亮去势崔嵬。月照松吹绝点埃。一拶当机指东处。铁围奈落顿低摧四威仪佩三要印。一伽梨包七圣财。到这里真如佛性菩提涅槃。总当甚^8□风前一堆灰看看。圣箭离弦无返回。

元瑞上座下火

    烈焰中瑞应花。无明为种长根芽。虚空背上^8□跳看。祖佛元来没等差被褐怀大明珠。露含月桂。捧□修圆通忏。风散天葩阎罗大王不怯多语。那须口吧吧地去。虽然与^8□。即今转身一句作^8□生。火官头上纸风车。

绍符上座掩土

    去去纸衣符道者。七颠八倒那伽定啰啰哩兮哩哩啰。遮莫土曜星入命。

正音大德下火

    观音菩萨将钱来买饼。放下手元来馒头。铁团团无高下。麻谷禅师荷锄去入园。钁头边几许荒草。净裸裸绝承当蚤得这三昧力于龙安山中。一声钟惊破五无间狱。顷助吾无味谈于米峤库下。数茎菜铺陈衲僧家常。运水搬柴。无非神通妙用。扫地执爨。总是真正举扬。所以夜来无疾泊然化看看脑后放圆光。

寅盛大德下火

    实相本来无盛衰。泥丸一路绝多岐。昆仑蹈破圣凡窟。赫日毗耶销雪时。切以攀台岭秀掬龙泉漪。藏智德于月爱三昧之中。谁言什法师如好绵^8□。证佛果于风流二谛之外。只许传大士着僧伽梨。净裸裸虚空翻筋斗。清寥寥浊水耀摩尼。然虽恁^8□。吾宗别有一则公案。即今拈为大德挽词如何是佛丙丁求火来。

惟馨元德庵主下火

    德齿俱尊济北尊。一拳拳倒铁昆仑。欲知庵主转身句。喝散杉洋与覆盆。夫惟仪容淳朴道貌粹温风光。雨后山染食指于正宗鼎。僧腊^8□前树。投玄机于大安门。电毛兔角真长物。阿鼻泥犁顿掀翻。此是庵主平生小三昧。即今临行得大安乐底消息子。作^8□生理论虚空布裤须弥杖火里芙蓉凉露繁。

天祐宗梵庵主下火

    唐言梵语不曾分。倒卧横眠懒似云。昨夜机轮忽然转。出头天外顿起群明僧仪于大安古殿。拨寸草于浏阳斜曛。咄咄咄。竖起拳头于赵老。玄玄玄。揣摩心要于川勤。乾坤□草鞋。虽云了行脚债。天地一衾枕。宁非受宿困熏。即今临行得大解脱三昧一句作^8□生道涅槃一路无多子。火里天葩吐奇芬。

元仲正干庵主下火

    拨乱乾坤致太平。等间打破涅槃城。落花流水上元节。剔起眉毛灯里行。虽然与^8□且道。正干庵主。会了行不会行。若道不会。已是灯影里行。若道会会底作^8□生。在庄上为王老师施设油ＦＩ。则不惮霜辛雪苦。入库司做会监寺陆沈金谷。则无拘佛法人情。赤洒洒没窠臼。活鱍鱍太粗生。到者里生死去来。当甚^8□第一茎阎浮四十五年梦。信手拈来付丙丁。

祖源承曹庵主下火

    曹源一滴铁团圞。不以圣凡分两般。六十五年真妙用。鬓线禅榻杏花寒顿华严辔倒迦叶竿。久呼东道主人。追配金刚密迹。蚤上西山名刹。足称典藏阿难。睫梢尚佛日晃曜。胸次皆教海波澜。错错错僧肇僧睿之依于草堂。举世虽叹绵^8□。玄玄玄普建普成之生于松顶。诸昆子拟蕙兰更有转身一句子。亲入火光三昧看。有意气时添意气。一鞭先着佛泥丸。

月窗等修庵主下火

    顿机全不假修治。石火光中脱万羁。竖起拳头底时节。赵州作略有谁知拈二十年楖标杖。伴七五片白云儿。乘禅悦法喜之食轮。披眴衣于南印度。蹈林惭涧愧之前辙。舍蕙帐于北山移。痴兀兀。忘远梅于觜卢都地。清寥寥现昙华于阿鼻泥犁。看看庵主即今功成不处。掣电能追毗岚卷起无明火。坏大千来烈焰吹。

全机祖文庵主下火

    祖印不干名句文。三经五论漫纷纭。虚空突出拳头话。除却郝翁谁得闻参玄即了业白惟勤。金刚剑扫荡元字脚。铁背梁惊奔睡摩军。无为非闲道人。药峤每束三篾。全机岂盖覆却。青州作衫七斤。到者里说甚热铁洋铜。十里松风动涧壑。别无珠林宝地。千竿竹影筛斜曛。毕竟庵主安身立命处。作^8□生区别天葩火里吐奇芬。

福寿开基无别慧等尼首座下火

    平等性中。十方互融。一条活路。匝地清风。夫以襟怀稳实内外玲珑。早见佛德的孙。贝叶伽梨以为日用。终成总持仪相。金针玉线都是心宗。不在明白里。而善护信心。野色更无山隔断。本来无差别。而能了尘质。浮云散尽月当空。正当与^8□时节。作^8□生是慧等首座安身立命处洪炉一片雪花红。

松冈理贞尼首座下火

    本来贞洁绝情尘。撒手那边忽转身。刹界三千无隔碍。野花山鸟一般春。夫惟风仪蕴藉履践纯真。入得佛国乾坤。掀翻莲华色之窠窟。激扬古溪波浪。拨转铁磨尼之机轮。到者里更说甚真如佛性。又论甚恶果善因贞首座。耳处见眼处闻灵光不昧亘今古。童子丙丁亲指陈。

月心理用尼首座下火

    大机兼大用打破涅槃门。一线通霄路电光周八垠夫以总持清淑规度粹温。亲入明海之室。远称佛光之孙。直得豁开无著眼睛。蝴蝶梦中竖脊梁起。具足末山权变。针锋头上打筋斗翻。所以逆行无妨。顺行无妨。心月吞万象。这边也透。那边也透。断云过前村。然虽恁地。用首座转身自在消息子。即今如何理论眨上眉毛何处去。红炉迸出碧潺湲。

子杨宗赞尼藏主下火

    光赞辉腾般若林。一弹指顷去来今。无端唱起还乡曲。刹界三千绝赏音。切以新圆寂只缘海印发光。超升常寂土。已预灵山记□。解了祖师心。举足下足。莫非八敬法。逆行顺行。那受四魔侵。者个且措。宗赞藏主顿脱生死。得大自在底消息子如何参寻还丹一粒点铁成金。

祖芳宗作尼藏主下火

    即身作佛露堂堂。脚下光明彻十方。打破疑团君自看。金连步步扫空香亲入海印三昧。夐联祖苑余芳。珠帘玉案翡翠屏。宁假严土于戒定慧。桃红李白蔷薇紫。顿空色尘于过现当。无著净名机前屈节。总持莫窑背后称扬。直得拈壬苕帚。扫荡三途六趣。辉古菱花。惊奔十殿双王。至竟以何为证据去火里昙华照八荒。

心源宗本尼侍者下火

    本地风光描邈难。水流花谢好生观。阎浮三万六千梦。碧眼黄头总一般。共以总持奕叶圆顶栴檀。聩翁垂三语徽猷。无拘脚下线线。庆喜称多闻侍者。顿明门前拘脚下线线。庆喜称多闻侍者。顿明门前刹竿。见性离男女相。全机折我人谩。弄花香满衣。筑着父母所生鼻孔。坐石云生衲。劈开佛祖不传心肝。到此八万法门。犹是生死岸头事。要须一刹那顷亲入作家炉鞁看看^8□火里芙蓉涨碧澜。

义云理高尼大师下火

    孤月秋高印万江。万江还合一轮光。沤生沤灭无分晓。祖佛浑仑春梦场琢心藻鉴颐德萱堂。七圣财机前领取。八敬法直下承当。入理法界入事法界。新罗夜半挑日于华严之三照。游情世间游器世间。毗耶城中散花于笏室之一床。谓之暗投明合。论甚流注真常甘露涅槃描不得火中鸟钵露吹香。

元中昌祐尼大师掩土

    生死岸头元祐船。朝游东土暮西干。拈为四十二章说。惊破竹林烟外天。切见登佛乘室缩龟养年。一出一没易地皆然。斯日见金躯于无忧树下。全主全宾当机无让。诸方知铁磨于莫窑村边。芭蕉叶兮元来无愁雨。苍陀华兮特地擎大千看看国土身卢舍那上透霄汉下黄泉。

希文性音尼大师下火

    这乡一曲绝知音。石火电光何处寻。昨夜银山通线路。不须雾海认南针桂兰操履冰雪胸襟。慕资寿之投机于双径。希总持之得肉于少林。八敬法离尘。道弘人人弘道。一穗香绕几。心即佛佛即心忽入作家大炉鞁。昆仑生铁变精金。

义林宗敦尼大师下火

    祖道义敦。梁总持少林。得肉绝机宜。单传落叶归根日。生铁昆仑火里趍。共以清高地位稳实风规。海印发光时。明头也打暗头也打。铁磨应机处。左转而来右转而来。僧秘劫兮团蒲倚版十二辰兮贝叶伽梨峭巍巍。毗罗拱手寥廓廓。舜若多攒眉。到者壬说甚忘怀管带默照邪禅。修竹不受暑。论何菩提涅槃真如佛性。落花难上枝。虽然恁地。即今义林转身自在一句子。作^8□生成褫去百草头边常寂土。电光一爆五须弥。

南华宗荣尼大师下火

    江南花木四时荣。生灭都来小玉声。一朵优昙三昧火。电光烁破涅槃城。切以新圆寂蚤年得这三昧力。出尘离俗修八敬法。今日依这三昧力。瞥地转身放大光明。当此二中间。日用三昧。毕竟又作^8□生。岂不见。亲参见洋屿老汉。豁开无著眼目。更坐断大义渡头。圆备^8□公孝贞。直得花簇簇时。黄梅石女舞长寿。草薰薰处生铁昆仑贪去程。这是尼大师平生受用底大自在三昧。看看临行一时脱体现成金针玉线那吒力。和海掀翻火坑。

景韶智春尼大师下火

    一场春梦去来今。曲入无生绝赏音。政是毗卢出身处。薰风弦绝殿森沈蚤扣米山禅。平欺尼总持之得肉。方怜瓜州客。领略大爱道之修心。直得搅黄河六月冰。洗空阿鼻泥犁苦趣。牵松源一条线。开豁末山铁磨胸襟。临行乞与安心旨。火里清泉和月斟。

桂室利久尼大师下火

    久昌桂谶刹那中。月里姮娥了法空。显露末山无见顶。全身超出广寒宫入心宗室游列圣丛。诸方翡翠兰苕。独收心肠于铁石。只管伽梨贝叶。犹藏鼻孔于针筒。步步要津玄路机机。祖月禅风毕竟涅槃。门头得大解脱三昧底一着子。如何证据去。岂不见。临济道。大道绝同任向西东石火莫及电光罔通。

松年祖永尼大师下火

    永劫无明当下灰。玲珑八面绝纤埃。还乡一曲青霄外。松籁翻成阿滥堆着着修八敬法。尘尘获七圣财。一条水数朵山。唐突铁磨于莫窑村外。三冬花九夏雪脱赚舍脂于尸陀林隈。本自全机特达。那妨梦幻去来。毕竟出离生死底消息。即今如何绝疑猜去看看莲在火中开。

理宗尼大师下火

    祖宗门下发全机。扫荡阿鼻正与依。福地洞天藏不得。末山山顶露巍巍甘乌头毒。逞龙吟威。雨花影边现莲色于阶下。添钵声里屈林际于竹扉。直得双眼金针穿过十法界。无线玉线牵倒二铁围斯日转身那一路。火中浣出涅槃衣。

东际性真禅尼下火

      自性天真佛。无拘男女相。踢翻涅槃城。八面绝遮障。夫以新物故承禅源的流。景米山高尚。针锋头上打筋斗。三从义点铁为金。声色堆中间木叉。八敬法依模画样。所以逆行也是。顺行也是。动静兮不以心。色身亦如法身亦如。去来兮不以象。直得拶倒^8□公于鄂渚渡头。复能勘过赵老于台山路上。此是禅尼平常三昧。即今转身一路。得大自在底一句子。作^8□生说向一朵芙蓉火里开。红炉涨起碧波浪。

玄机善用禅尼下火

    妙用恒沙特地休。多生恩爱一浮沤。法身不隔僧尼相。遍界莫窑村树秋受衣于日域之名师。拜第一义天月。挹袂于寒林之女伴。斟千古愚溪流。果因转处铺花锦上。知见无时削铁针头。即今临行如何得自由去一炬电光彻九幽。

淑贞瑞忠禅尼下火

    忠言良药总归空。天下知秋一叶风。五十六年半炊梦。月明蟋蟀露花丛蚤岁禀衣于米山室。终身倾诚于临济宗。到这里更说甚龙女成佛。又论何鹙子神通石火莫及任向西东。

云岫正庆禅尼下火

    一片庆云辞海山。机轮通变绝追梦。伊州转入无生曲。杜宇声中直透关。共以倾心济下发智斋环。金梭玉线消前业。贝叶伽梨谢世顽。浑钢打就时。竖守八敬法。白圭无玷处。宁怖五无间。到者里莫窑村兮顶笠。没可把无垢界兮献珠。匹似闲毕竟禅尼。于生死不生二见底消息子。试露一斑去红炉涨起碧潺湲。

真修正善禅尼下火

    石火光中成善因。万重关锁顿通津。元来如梦幻泡影。月里姐娥笑殿颦具三聚净越七贤伦。无根树抽枝抽芽。元是褪花虚质返魂梅。非生非死。如同梦蝶真人。仙凡总一尘。寿夭何足拟。法门都不二。男女绝疏亲牡丹亦值闰年厄红焰十三亘九旻。

前扫部功甫捷公居士掩士

     捷书忽报涅槃城。剑树刀山悉坦平。一箭通玄无隔碍。三千佛土任横行。伏以柳营武略钟鼎功。名涂毒鼓王库刀。那妨赵老好杀。精进幢忍辱铠。屡见隐峰休兵。爰列临济儿孙。受衣钵于吾筹室。永治岐阳黎首。付箕裘于几世荣。一病三年摩诘心。观红槿于辋川别墅。七摛八纵孔明表。没白榆于汉巴残更力口希铁船电过。绝潚酒佩马蹄轻。毕竟转凡为圣一句。即今如何施呈去大休歇地大安乐。步步金莲风露清。

久峰德昌大居士下火

    西来桂谶久昌春。递代威名镇利尘。一发辽空廓然箭。涅槃城上凯歌新。共惟兴晋文羁试姬满巡。天下佛法属大宁船。何适非先祖室。海中蠙珠辉文登石。这回获自家珍。日月岂差盈昃变。山河须守始终真。乘城挥太阿。风行草偃千万里。筑堂扁得胜。花笑鸟歌升平辰。然观梦幻于明公秀。顿转机轮于上大人。活卓卓。所向崖裂岸崩。又说甚阿鼻业。峭巍巍。只^8□象旋狮掷。更论何毗卢身铁裤昆仑戏三昧。莲华藏海掣红麟。

月村成圆居士下火

    这个是法足心宗禅师。预爬待痒底滞货也。尽善矣尽美矣。不可以加焉。然今令子诸孙。以月村遗命索余一偈。弗免漫赘乱葛。圆满报身充八弦。阎浮日午打三更。据鞍不管中秋雨。般涅槃城心月明宝炬王菩萨把手共行。

大观性全居士下火

    大死底人全活。谁言不许夜行。电光石火机变。前后一念不生入圆通出圆通。那里非常寂光土。具无畏施无畏。触处皆般涅槃城金气吹而火星散。冤亲一理自齐平。

龙溪院殿要津久公禅定门下火

    久远谁言一刹那。威风凛凛逼山河。涅槃城上凯旋日。惊走鹤林前释迦。共惟新捐馆无双韩信破虏伏波。排列五位枪旗时。类^8□门灞上乎儿戏。把定万仞要津处。阵囊沙背水乎龙蛇。直得圆成言无说法门。秘金粟于居相。游戏不生不灭田地。挥藻翰于和歌四十七年春梦破红炉焰里钵昙摩。

前贺州太守昌岩宗久禅定门下火

    久昌仙桂据岩阿。瞿铄今时老伏波。偃月长蛇凯旋日。活人一箭过新罗。切见新物故递代遗直邦家大哥。用智为城。独安大山之枕。在德非险。谁起平地之波。禀心宗衣。无愧双林善慧。极法喜乐。做得丈室维摩。灰无明乎旷劫。灭阿鼻于刹那。到者里目前畋猎渔捕。全不与实相违背。胸次忠义机谋。皆可取选佛甲科。转身路兮七纵八横。铁壁迸开涅槃岸。无生曲兮洪炉片雪。毗岚吹倒海棠窠。此是昌岩八十三年常三昧。即今别有那一着。如何办^8□讹。看看宝炬王菩
萨。烈焰亘天超绛河。
    元来猛烈丈夫气。直下承当活祖禅。五十余年半炊梦。通霄一路刹三千。新物故亲见米山祖。远景老庞贤。一身叶经。抛向荣辱于膜外。三界沤灭。拂空佛魔于机前红光烁破无生窟。特地开花火里莲。

实溪常稳禅定门下火

    一心平稳六窗明。惊地转身行李轻。叶落归根无别事。风清月白涅槃城。夫惟居常淡泊老气峥嵘。芋叶藏山径。芦花杂渚田。元来閟。扬州于屋里。茅户挂珠帘。珑楼铺草座。不妨辉梵位于柴衡。所以椎髻毗卢弗分身土。赤脚昆仑涉途程。毕竟不拘生灭底一着子。以何为凭据火里昙华春一茎。

前丰州太守茂叔宗繁禅定门下火

    繁华国土在唯心。安养率陛何处寻。生铁昆仑转身句。一沤不隔去来今。夫以新丰父老正始遗音。修般舟于夙夜。拜悬鼓于遥岑。忽触华藏香水波。直下超宗越格。更观林际荫凉树。无端点铁成金。晚达宜保冬青节。乡闾尚传清白箴。拳踢踢翻生死岸。坦平平地菩提林虚空无限鼻功德。火里昙华吐水沈。

大智宗胜禅定门下火

    大通智胜佛来也入圣入凡。都不妨利剑拂开全体现。涅槃活路露堂堂禀少林衣钵。饱菩提资粮。千里梦中。空尽僧祇尘点。一弹指顷。阅过三七风霜无端用此红炉雪。炼出寒梅铁石肠。

兴堂贞隆禅定门掩土

    家谱绍隆春梦惊。谁言埋玉是佳城。兵营画戟忽抛却。直向毗卢身土行早投云谷之室。亲掬汾河之清。古渡头边。舍般若筏于善现。森罗影里。还毗耶床于净名。明得新年无佛法。际遇立春在元正。毕竟遮里是甚^8□所在泥牛□破雪。日午打三更。

云山高公禅定门下火

    转身一着大高生。叶落归根老净名。石女舞成长寿曲。木人唱起泰平声。夫以风仪矍铄气岸峥嵘。不知他是嗣谁法唱谁宗。生死园林游戏自在。莫是从前参吾师见吾祖。佛祖机关透脱分明。直得挥三玄戈甲风飒飒。跨三脚驴儿坦平平。虽然即今津送诸子孙。还识取居士临行妙用纵横一朵昙华炽然说。红炉焰里碧波惊。

云岑净庆禅定门下火

    大家相庆者稀年。弦诵有余乡党篇。珍重毗耶老金粟。通霄一路刹三千皤然古貌朴直遗贤。元来具足烈丈夫气。自然契当活祖师禅。所以排枪旗为洞上五位。振戈甲作林际三玄。畋猎渔扑诸恶律仪。随机受用时。莫劳生擒活捉。真俗凡圣五无间业。信手拈来处。全是直指单传。佛界魔界七纵八横。直得脚跟点地。逆行顺行六度四摄。何妨鼻孔辽天。与^8□时节。飞云思古岑。仿闻参寥杼于翠微外。春风扫残雪。吹灭王随灯于画堂前。这是云岑出生入死。得大自在底消息子。即今更有转身那一句。莫认言诠木人火里酌清泉。

浦云心栋禅定门下火

    义胆忠肝梁栋材。谁言一梦落泉台。丈夫自有冲天气。直逐春云过九垓。夫以天资俊迈智眼张恢。入云山室亲承信衣。圆融真谛俗谛。钦米峤风。每接群衲。运济法财货财。贝瞻砥柱之屹。其奈玉山之颓。四根本罪障菩提。维摩赫日消霜雪。六到彼岸原般若。曹溪明镜绝尘埃。直得禅河教海机前掷。剑树刀山喝下摧。与^8□时节。不是心不是佛不是物。野桃笑兮竹篱短。云何念云何思云何修。溪柳眠兮海燕回。毕竟出没死生得大自在。则且置。即今转身那一句。作^8□生辨裁杜宇血啼寒食过。一枝优钵火中开。

快翁了庆禅定门下火

    庆快平生了禅缘。涅槃一路百花前。丈夫自冲天气。先老瞿昙疾着鞭操履笃实才能兼全那图示疾高卧净名一室。且喜。倾诚渴望临济三玄。既是嗣吾祖见吾师。将谓能安会下张天觉。矧夫绝己躬开已眼。元来洋屿庵前冯济川。看看快翁即今入遮光明藏三昧。与从上诸圣恁^8□周旋。休周旋阵阵东风吹雨过。昆仑捧出火中莲。

义云了节禅定门下火

    节当千秋惊八月。江夫芙蓉火中发。翠岩眉为长庆生。直下透关活鱍鱍亲参正宗之禅。久卧净名之室。四十过而暮景斜。奈平生飞腾心。一弹指而古今变。舍非法般若筏。咄咄咄。脱昆仑铁裤。跨却菩萨乘。玄玄玄。挥秋水智剑。扫开金刚窟。正与^8□时。看看。义云节公具足清净法身去毗卢光焰太芬馥。
桂林宗昌禅定门下火
    百年昌久半炊间。和梦掀翻五蕴山。杜宇一声云吐月铁鞭趁电过乡关。切以抱箕颖节纫湘浦^8□。葵藿倾寸诚。曾入山僧之室。松柏守孤直。备尝国步之艰。真俗二谛总没分晓。涅槃一路何拘跻攀。抹明月批清风。刹那灭却阿鼻狱。吞栗^8□透金圈。毗卢翻成菩萨蛮。毕竟桂林安心立命处。即今呈处一斑去火里莲华君自看。红炉烈焰碧潺湲。
桃溪净仙禅门下火
    元来不死五通仙。石里莲华火里泉射破无明闲鬼窟。通玄一箭过西天早投如幻之室。才保不惑之年。薰风南来殿阁微凉。即是诸佛出身处。明月夜光朱弦流水。莫非单传直指禅。截断根源真了非了。无依独脱太玄绝玄出头天外君自看烈焰亘空辉大千。
桂岩性久禅门下火
    西来桂树久昌昌。五月秋风梦一场。解道维摩是金粟。三更昨夜月侵床。夫以卓尔遗直巍然老苍。余波四邻染指曹源宗鼎。周给一国横身济北荫凉。堪呼再来许玄度。岂愧三绝顾长康。依俙张道济献夜明帘。五位枪旗。则时时捉败。超越石季伦开金谷馆。接四来云水。则日日奔忙。无端持诵送一生。全无堕羊车鹿车白牛车之途辙。直得清廉遗诸子。一任增象宝马宝玉女宝之辉光。百千三昧乾闼城。子规山竹裂。七十一年新罗箭。鹧鸪百花香昆仑露柱共歌舞。石女木人休断肠。与^8□时节。桂岩临行得此戏自在底消息子。如何商量一堆红焰炽然说。三世十方斋对扬。
道秀禅门下火
    百年海上明公秀。一梦人间乾闼城。无角铁牛化泥佛。阎浮日午月三更樵爨守朴芹暄存诚。喜皤腹以讴歌。条风块雨沐王化倾丹心而信受。佛国仙山任意行。自然蹈着本分田地。直下灭除阿鼻火坑。以何为冯据一炬电光彻幽明。
正甫元真信士下火
    元来无位一真人。掣电光中透法身。午夜清风拂明月。心花开遍十洲春倾诚少林筹室。染耳临济要津。针芥暗投。两地共看一月。钵盂遥受。东际那事南询。兔园册兮教市竖。鱼山梵兮赛江神。灵毫宁惹尘埃。拓开古田于八识。逝波不舍日夜。解了佛性于三因。石人蹈雪而剥剥。木马嘶风而踆踆。毕竟元真信士归家稳坐底消息子。作^8□生指陈紫栴檀现火三昧。拨转如来正法轮。
道觉信士下火
    百草头边觉路通。河沙刹境电光中。拈为甘露涅槃相。照破人空与法空倾诚于金山祖道。染耳于松源宗风。木马嘶时嚣尘闹市。密严国心华发处。峭壁□峰忉利宫道。觉即今还觉得^8□始觉本觉等妙觉。火中优钵一茎红。
春翁信士下火
    无常一偈涅槃四柱。虚空不留斧凿痕。火宅入出法身主。
芳泽源仁大姊下火
    诸佛真源仁让齐。菩提坊里不曾述。无门关捩忽拨转抹过。赵州东院西具八敬法超三乘梯。出东山下。而不肯左边底。景西川风。而莫拘无町畦。月影钟声。论甚生死岸。莲华荷叶。说何爱欲泥。毕竟转身自在消息子。即今作^8□生辨端倪去火中桃李自成蹊。
欣甫见幸大□下火
    平生庆幸桦来唇。九十三霜忽转身。蹈破夜明帘外月。通霄活路绝纤尘。切见染耳于新丰之曲。混迹莫窑之伦。那妨一问赚过^8□公。冰连鄂渚而浩渺。直得千岩仿像缑氏。云近蓬莱而纷纶。加之割爱游方。榜浙客川僧于露柱。修因植福。列渭子湘孙于庭筠。此是大□德齿俱尊底常三昧。即今去就分明那一著作^8□生指陈白灰拨出红麒麒。
祥室宗瑞大□下火
    祥云瑞日郁葱葱。今两回辕列圣丛。只合摩耶在忉利。傲霜残菊竹篱东。夫惟存铁磨体克庵提终。暗合林际之机。自然佩三要印。明投松源之室。何必绝一条红。保八十六年。守心肠于铁石。解百千三昧。藏鼻孙于针筒。僧凤人龙盈门杂沓。蕙子兰孙如玉玲珑剔起眉毛恁^8□电光灼破尽虚空。
泰和理春大□下火
    春云过太清。日午打三更。祖佛共携手。昆仑玄路行预崇福远裔。寻德禅宗盟。把定函谷之关。义花留春色。俨然灵山之会。分杨引月明。悟同未悟生了无生。慈悲喜舍。即是千经万论。动静起居。从教七纵八横。与^8□时节。殿脊鸱吻。吹灭钁汤炉。炭。床头龟毛掀翻阳焰干城。毕竟大□安身立命处。 如何呈去。卍字红炉点玉雵。
淑安景寿大□下火
    资寿古今名实齐。一天星斗暮钟西。铁心绣口没交涉。颂得梅阳粗竹篦超出尸陀林薮。蹈着正觉阶梯。遮莫落花破镜把本修行。只^8□放下寻常清风明月现成公案。那劳提撕。直得变苦域幻出无垢净刹。倾禅河洗空阿鼻奈犁。看看。大姊即今证入大自在三昧去。左转右转刘铁磨。火中桃李自成蹊。
华屋宗荣林姊下火
    永保繁荣齐大椿。元来无位一真人。等间证海印三昧。忉利宫中本身。共惟乡闾怀惠幕府赈亲。夐攀临济大龙。全无凡骨。高揖岐山威凤。实绝比伦。玉案翡翠屏。呵斥登伽女之证果。桃笙珊瑚枕。勘过迦叶波之无姻。正与^8□时。一陈凉飙吹灭钁汤炉炭。九霄弯月惊奔阴魔波旬看看。大姊即今听得向上提唱。拨转活机轮去一句昆仑百杂碎。火中瞻卜六花春。
悦江玄怤大姊下火
    记名暗合镜清怤。凡圣由来道不殊。劈破虚空君自看。今宵明月晕珊瑚。共惟早年投海印空。常坐守觜卢都。崖崩石裂。登伽自然证果。鸟啼花落。小玉不劳频呼。到者里弹指圆成涅槃门。古佛交露柱。刹那灭却阿鼻业。片雪点红炉。此是大姊获得底大解脱三昧。即今格外行李又作^8□生百炼黄金无变色。然灯擎出护身符。
月船宗智大姊下火
    发无漏智解翻身。铁磨末山同一尘。若认娘生臭皮袋。曹溪镜里任西颦触济北之机用。了月上之夙因。与^8□时节。片雪点红炉。顿消十波罗夷罪垢。消风拂明月。全脱五无间狱苦轮。毕竟大姊真归处。如何指陈毗卢圆相无边际。烂熳火中桃李春。
盛元妙隆大姊下火
    佛法兴隆在信心。莫将男女卜升沉。沩山水牯过窗处。绕屋松风绿绮琴僧园拂绀纱。无功德中真功德。市声鏖午枕。解梵音处悉梵音。村田乐兮篱头吹觱篥。泼家风兮井底植林樆。与^8□时节。灭除火血刀乎一喝。拖却人我担乎五阴旷劫无明顿灰炉。重重香水中斟。
和中理顺大姊下火
    逆顺纵横机用全。铁船高驾末山巅。还张一曲好时节。枫锦晒残斜照前。夫以日用皆八敬地。天然契一指禅。所以早笑娑竭女之变男。直到觉岸每诃莲华色之瞻佛。那污心田。到者里说甚真如佛性涧松阅世卧。论甚生死涅槃。丛菊带霜鲜。此是理顺大姊八十五年常三昧。即今别有转身一着子。临行作^8□生敷宣雨中看杲日。火里酌清泉。
大机妙生大姊下火
    生佛本来斋。到头曾不迷。阎浮一场梦。日落暮钟西。看看当时月上今日庵提。及桑榆之迫暮景。如莲华之处淤泥。所以即世缘了大机缘石火光中分缁素。空我性归一佛性。闪电机里辨端倪。与^8□时节。觌露堂堂。皆为无垢净刹。清风飒飒。有甚阿鼻泥犁转身一路活鱍鱍。烈焰堆头木马嘶。
天应妙祐大姊下火
    天祐由来积德门。儿孙罗列冠乡村。赵州休道勘婆子。昨夜虚空箸斗翻。夫以新圆寂保岁寒柏。存堂背萱。得坐披衣。自然把断末山境界。经行观树天禀谙含尸陀林园。所以日用百千三昧。水流在海。尘劳七十五年。叶落归根。直得离男女相。显现本来身。傲霜篱菊秋无数。即生死海宏开涅槃路。余日岸枫红一痕。与^8□时节。大姊更有转身那一着。临机作^8□生理红炉烹出铁昆仑。
以肃妙严大姊下火
    微妙端严无相身。光明寂照刹尘尘。慈颜不佩菱花影。月傍金沙滩上新。共惟坤仪旌节寿域配椿。知东晋之妪于宁馨。无忧树下觉母。得南院之旨于啐啄。尸陀林中贤伦三牲。争似怀橘陆。九族悉归编蒲陈。到者里人空法空。干城阳焰。真谛俗谛。阿魏水银。东月照松风吹。触处即无垢界。山花笑野鸟语。全机皆正法化轮。此是大姊平生暗投明合底胜因。看看。即今入宝炬王三昧。烁破涅槃城闉去火中优钵一茎春。
玉崖□润大姊下火
    玉山含润德辉繁。照破九霄兼九原。一片虚空无缝罅。针头削出铁昆仑枕苔石而平欺延命萨埵。听泉水而证入圆通法门。所以弄花香满衣。鼻孔无端筑着。呵镜云遮月。业障直下直掀翻妙解不拘男女相。红炉涨起碧潺湲。
菊庄玄要禅定尼掩土
    玄门要路总分明。下彻黄泉上玉京露。染坤裳一枝菊。慈颜不隔涅槃城三从冰洁五障雾晴。针芥投时兮千里共明月。脚线绝处兮片云过太清。暗合聩翁旧话。轻抛王母长生。说甚天堂泥犁。青山绿水刹无垢。论甚娑婆安养。玉展琼楼草一茎。看看。这里是法性土。阿要是法性身。毕竟身土互融一句子。作^8□生施呈一钁凿开浑沌窍。天风吹下步虚声。
大用宗机禅定尼下火
    全机独脱绝追攀。梦断屋梁残月颜。谁道咽喉都并却金沙滩口水潺湲。切以谙得新妇子禅。契当河阳旧话。频呼小玉手段拨转檀郎机关。也奇怪忽趁午景于灵照。可惜许轻抛夙缘于胜鬘。一弹指顷。将谓脱赚罔明妙德。全体作用那妨。掀翻阿鼻无间。与^8□时节。作^8□生是大用转身一路十月上春黄落地。火中桃李照人寰。
天英妙祐禅定尼下火
    天祐无边保永年。好时节了善因缘。君看。叶落归根处。一路辽空驾铁船。切以淑容卓尔和气醉醇然。早沾古溪法味。亲人佛国者乾坤。然虽孝男信女弃恩割爱。美矣阿姊小弟入教归禅。这是禅尼平常三昧。即今转身一着。作^8□生敷宣一朵吹春火里莲。
光甫妙玉禅定尼下火
    生死无常小玉声。人人本有自圆成。一回拈出一回别。火里莲华照夜行。夫以物故北堂萱茂慈荫竹贞。五十三年前。黄梅石女舞长寿。五十三年后。宿草原鸰感弟兄。盖夫十世古今。不离当念。何矧数年离别。宁隔幽明。所以逢着瞎驴儿之的裔。特伸目犍连之孝情乾闼婆城一吹吹灭了也。真如佛性菩提涅槃。更当甚^8□火后茅一茎。
淑元了信禅定尼下火
    信解无难针头削铁。菩提涅槃红炉片雪。所以新物故顿离爱欲泥。全得大休歇五障三从七花八裂。到者里直饶尸陀林美谈。当甚行吊前桃茢。虽然与^8□。更有转身那一机丙丁童鼓红莲舌。
天球妙珍禅定尼下火
    妙性圆明无价珍。玲珑八面绝疏亲。知音不局如来藏。万象之中独露身蚤入如幻三昧。常乘愿王十轮。拟花养贤。黄梅石女梳苔发。观树修道。藞苴棠梨脱法尘。闺訚中物。一时放舍。声色堆头诸梦自泯。到者里说甚火血力涂。千江澄一月。论甚洋铜热铁。清风拂九垠别别劫火点开优钵春。
如庵妙性禅定尼下火
    明心见性果如何。烈焰堆开优钵罗。者个元来不生灭。莫将春梦唤婆婆居养牯地。掬临滹波。所以枕肱于痎市之嚣尘。太平得路。负暄于绀园之夕霁。安乐为窝。抱子弄孙。无乖萨埵悲愿。出生入死顿脱阿鼻罪枷。毕竟以何为证据。炬电光超率陀。
妙阐禅定尼下火
    大阐提人即佛身。泥丸一路绝纤尘。圣凡男女总无二。林薮放开红白春受衣盂于义天室。解泡影于愚溪滨。泥牛触破岭头云。皎皎心田之朗月。石女舞成长寿曲。熙熙化国之芳晨。随声逐色。无负尸陀游履。弄子抱孙。皆乘萨埵愿轮。至竟以何为冯据。碧眼黄头一床梦。洪炉火尽不添薪。
寿峰妙庆信女下火
    庆寿宫中蝶梦醒。本来面目太惺惺。闺门一线通霄路。蹋倒须弥百亿屏羽丘仙侣缑岭典刑。蹈过新丰五位之阶。刹尘尘月明烟暗。证人补陀千眼之境。坐堆堆水绿山青。更有向上活机用。临行分明谛听去石火电光追不及。无端一喝走甾霆。
春岭宗韶信女下火
   江水夜韶闻性清。逝波千古意分明。尘尘刹刹总无垢。剔起眉毛蓦直行。夫以谙三转语不绝红线。暗合松源宗旨。会小艳诗犹闲络索。何要檀郎认。声苦乐逆顺皆莫妄想。梦幻去来敦非无生。近佛于那伽定中。抑逼罔明妙德。散花于毗耶室内。脱赚身子净名。更有转身那一着。即今听道得十成阎浮三万六千日。石火电光乾闼城。
乾德宗贞信女下火
    菩提树上女贞花。掣电春过天一涯。闺合打翻情渗漏。光明烁烂遍河沙。共惟大夫人今时胜鬘季世提遮禀活祖衣则敬苕帚椿之宗旨。从亲凶义则托梧桐树之名家。坐禅离鸾于岐阜。须发万骑于汉巴。蹋翻二铁围。灭除阿鼻泥犁。整整威仪进止。捉败三世佛。扶起狸奴白牯。时时安禅结跏。到者里黄般若翠真如。总是严身璎珞。青阎浮白兜率。莫非虚质芭苴。便见昆仑儿兮担枷过状。素洛王兮把髻投衙至竟何以为证据火官劈破八纮置。
镜空宗有信女下火
    有情世界本来空。满地落花连夜风。旷劫无明顿忏雪。心花开发刹那中。切见一念失垢。三从绝同。丧车药方虽事既晚。墓树剑佩所思那穷。旧事阿难陀。剿绝摩登伽之凡尘于独居地。大悲观自在。灭除宝莲香之猛火于列圣丛死灰扫出锦通红。心地木叉光彩秾。
惟正宗理信女下火
    理事圆融万境齐。转身一着任东西。脚跟下带红线线。平步丹霄气吐霓。夫以通血脉于少林室。知痛痒于洋屿篦。一面古菱花。劈开无垢净刹。多年同苕帚。扫除阿鼻泥犁。所以峭巍巍。现法身无相相。孤回回。超正觉不梯梯幸有丙丁阿童子。电光机里辨端倪。
雪庭宗柏信女下火
    森森庭柏翠成群。月转莫窑村外云。昨夜虚空打筋斗。法雷惊破睡眠军倾诚禅寂去饰俗氛。侥幸少林风。呈总持之见解。逍遥普门境。证圆通于音闻。松籁翻无生曲调。榴花曳长寿舞裙直入红炉焰中看。天花乱坠雪缤纷。
祥云宗浦信女下火
    斜日明边湘浦西个中。去就不曾迷。大家津送好时节。一觉春风梦蝶闺染指于林际禅。机前行照用。倾心于松源道。脚下辨端倪。那妨藏大千乎莫徭之笠。直得增斤两于资寿之篦。到者里焦谷阐提人。同时游履无垢刹界。涅槃薄伽梵。彻底灭除阿鼻泥犁虽然与^8□。信女要后消息子。端的如何提撕去唯这繄。
用仲正受信女下火
    现受苦轮弹指过。夜明帘外绝聱讹。阎浮三世两重梦。转入新丰一曲歌游三摩地蜕五位窠。鸠雨帐中闻昆仑耳于李后主。弯镜台上省春梦婆于苏东坡。莫妄兮清风拂明月业识团兮铁槌碎槃陀。到者里无垢界。不隔同居士。转身路论甚奈落迦。善哉信女。只恁^8□信得及烈焰堆中安乐窝。
金圃宗菊信女下火
    即身即是菊光佛。声色堆头甘露灭。劈破虚空君自看。姮娥不局帘西月。夫以翩翩羽丘仙姝步步龙女净刹。无端筑着同苕帚。倾素心于聩祖门庭。直下提撕粗竹篦。扣玄旨于瑞泉笏室。传持单传直指之家风。脱离默照邪禅之窠窟。说甚生死岸。富士峰头驾铁船。论何儿女家。蓬莱宫下履罗袜。到里从来尘劳无明。总付红炉片雪。你但恁^8□休歇去。
椿庄妙寿信女下火
    即心即佛无量寿。不灭不生春梦婆。至竟难遮本来面。帘西纤月海棠窠于如幻境。无端磕着。以新妇禅自立聱讹。三从曲顺人情。金沙滩头锁子骨。万古宜称觉母。黄梅路上石盘陀。无垢刹随身土转。半炊烟逐市声过。妙寿信女。但须恁^8□用去。宝炬总持安乐窝。
性盈信女下火
    梅性不亏心月盈。无端一曲奏无生。阎浮日午三更梦。直逐片云过太清。夫以天资莲洁。晚节竹贞。明投板源宗纲。享千金于同苕帚。暗合林际的旨。省三玄于秋菊英。夺献珠机。唐突龙女妙德。撒散花手。脱赚鹙子净名。鄂渚渡头阿婆。犹是一知半解。台山路上古佛。任他七纵八横。与^8□时节。风从花里香。阿鼻依正刹那灭却。天到梅边别。毗卢身土弹指圆成。到者里生死涅槃甚^8□阳焰干城。毕竟若伺火后干茅红一茎。

东阳和尚少林无孔笛卷之五
_
东阳和尚少林无孔笛卷之五

            侍者某等编集
            远孙元贞挍定


偈颂
鸟衔花落碧岩前

    夹山胜境话方圆。误杀清凉二十年。如问这回何处别。鸟衔花落碧岩前。
沩山茶梦
    二子原来梦一场。沩山寐语太郎当。怜儿忘丑春风碗。仿□僧中睡海棠。
长沙游山
    何处去兮何处回。落花芳草谩徘徊。长沙无限一春意。独许川勤掘地埋。
    万古长沙明月秋。等间踏碎尽阎浮。百千诸佛没踪迹。无事如题黄鹤楼。
径山朴渥
    径坞名高两浙山。半千云水守清闲。忽遭临济喝众散。一兔相随杖履间。
    双径风烟冠佛庐。老钦宗旨定何如。窗间朴渥月中兔。水底蓬尘山上鱼。
    径坞月寒钟已晡。雪窗朴渥暖双趺。忽生头角出天外。多少痴禅犹安株。
    懒融亲见信禅师。百鸟衔花不再来。径坞窗寒栖朴渥。一枝佛法复生疑。
南泉斩猫儿
    两堂交阵楚氛滋。争个牡丹花下儿。王老全机如掣电。将烟尘付一刀来。
灵云见桃花
    一顾桃花两眼穿。若论悟道待驴年。渔郎蓑朽落红雨。剑去可怜犹刻舷。
邓隐峰掷锡
    交锋酣战蔡州城。佛手难救百万兵。一锡过空楚氛解。冤亲齐仰老狐精。
马祖与西堂百丈南泉玩月
    有梅无雪不精神。有雪无诗俗了人。薄暮诗成天又雪。与梅并作十分春。
道吾惭源到一家吊慰
    树头树底觅残红。一片西飞一片东。自是桃花贪结子。错教人恨五更风。
后到石霜法堂上日觅先师灵骨
    曾绝珠缨吐锦茵。欲披荒草访遗尘。秋风忽洒西园泪。满目山阳笛里人。
鳌山雪夜
    鳌山阻雪匪游州。宿世冤家话聚头。他日住持事繁处。见杨花落亦生愁。
大阳皮履直裰
    万事伤心在目前。一身憔悴对花眠。黄金用尽教歌舞。留与他人乐少年。
问禅答蝉
    唇上碧斑宾豹博。舌头当的帝都丁。频呼小玉元无事。只要檀郎认得声。
禅状元
    杏已褪红槐未黄。丛林春属状元光。骂天一拶怒雷吼。惊倒诸方孟八郎。
    兔角龟毛不论禅。竹篦敲出十三贤。春风一日状元马。健羡看花先着鞭。
    黑蚖三尺铁山摧。惊起七闽光秀才。失却眼睛拈得口。直称钝榜状元来。
    万重关锁骂天翁。裂破还他一教忠。惊起春闱都眊矂。竹篦敲出状元红。
虚空鼓
    太虚空鼓自圆成。未下槌先霹雳声。北郁南瞻齐普请。盐官日午打三更。
山谷参晦堂
    文章四海老涪翁。一拶机前伎你穷。忽被桂香穿鼻却。和衣摧倒广寒宫。
金襕衣
    世尊付法授金襕。后代却成争夺端。佛祖不传真妙诀。一肩搭起与人看。
佛诞生
    天然具足活机锋。才出母胎便点胸。殃害他年争免得。韶阳不诈紫金容。
    胁诞等间兴慢幢。人间天上势无双。如何行令韶阳老。污却乌藤狗不^8□。
    杓头打倒紫金躯。天地独尊休乱呼。真佛出身端的处。君山点破洞庭湖。
    天地空来一指端。三千刹界受渠瞒。今朝更灌蔷薇露。烂尽他家业识团。
    母胎未出度人了那用蓝国土上泥。一杓香汤蓦头泼。法身没溺五天西。
    云门醉后用严刑。棒杀摩耶小宁馨。我老袖间无辣手。香汤一杓为丁宁。
    母胎才出步丹霄消得云门棒一条。我有报恩酬德句。些些恶水蓦头浇。
    四海条风块雨时。无端降诞宁馨儿。杓头搅动金刚际。一洗蓝园乳臭来。
    五天西畔四洲南。恶水浇成满面惭。清净法身端的别。山花濯锦涧吹蓝。
    惊动阎浮个黠儿。独尊一句绝机宜。杓头不惜劳筋力。激尔天然气海来。
    指天绝叫小瞿昙。惊倒顶须弥一二三。今日华亭重灌沐。坦平平地涨龙潭。
    孺子出胎但点胸。痛遭韶石折其锋。山僧却爱渠禅俊。一杓香汤起九龙。
    丈六金身草一茎。年年灌沐未全清。娑婆世界众生浊。惹得江湖愍忌名。
    微凉殿阁出身处。遍界乾坤洛佛经。一杓香汤平地浪。元来损德是丁宁。
    唯我独尊天地间。云门拈棒□牙关。吾侬老不事筋力翠雨一帘螺髻山。
    满院蔷薇雨。千山清净身。蓝园这妖孽。忽着眼中尘。一杓蔷薇水。五天甘蔗童。后生真可恐。七步起威风。身毒夜半产这宁馨。倾海灌沐遍界犹腥。
浴佛之次集句成章。以侑一杓功德云
    山色岂非清净身。痴人犹戽野塘水。添得云门醉后杯。白浪滔天平地起。
佛成道
    一见明星便掠虚。弥天罪犯果何如。六年端坐无斯苦。风雪下山三脚驴。
    一星穿眼尚阇梨。恨不机前^8□杀伊。白浪滔天平地起。滥觞全在出山时。
    雪岭六年臞似梅。期渠冻死堕泉台。弊衣勃窣舌犹在。漫作娑婆说客来。
    饥冻六年心未灰。面皮铁厚下山来。雪中别有出兴佛。刹刹尘尘千亿梅。
    星芒烜□眼眯麻。引得人天蔑戾车。四八端严都不是。一身清瘦似梅花。
    成道后兼成道先。眼横鼻直故依然。如何认取一星事。脱赚三千与大千。
    雪苦霜辛漫六年。妖星一见眼皮穿。若言成道太迟钝。已被梅花先着鞭。
    毛头星现雪山顶。石裂崖崩瞎屡生。特地^8□些酒糟着尘尘刹刹半途行。
    冻馁六年何太愚。幽崖梅花觜卢都。只将一点雪山雪。染得阿僧祇白须。
    一见明星遭眼瞒。昆仑脚下烂泥团。君看迷悟两岐外。溪雪梅花带月寒。
    大道本来无可成。谁家一犬吠虚声。这回打失娘生^8□。赤脚昆仑蹈雪行。
    芦膝鹊肩寒更饥。有何颜色出山来。娑婆世界八千返。始被一星穿眼皮。
    如何是佛眼是祸门。明星一见瞎却儿孙雪岭年年雪。明星日日明。奈何千古下。个个睹如盲。

佛泥洹

    岁岁感时花溅泪。年年恨别鸟惊心。这加佩得魔王印。笑倒五天双树林。
    暖风迟日鹤林春。懒困如来丈六身。只用狮床一肱梦。等间脱赚恶波旬。
    紫金光聚刹尘尘。涧水山花蘸锦新。将谓双林曾灭度。元来脱赚老波旬。
    臭烟漠漠鹤林阿。三界导师春梦婆。今古波旬较些子。风前拍手笑呵呵。
    人天群类悉悲辛。丑恶难藏丈六身。满地落花踪未扫。至今狼藉鹤林春。
    庆喜桃花雨泣辰。年年愁杀鹤林春。晓晴枝上黄鹂辨。拨转如来正法轮。
    三身四智六神通。仿佛一场春梦中。错认提河休举似。释迦院院牡丹风。
    恼乱春风死不休。金棺三绕诳阎浮。犹闻四十九年办。忉怛柳间黄栗留。
    不曾一字弄泥团。百万人天遭眼瞒。今日和赃都败露。满帘红雨杏花寒。
    二月鹤林烟雾愁。八千来往到兹休。只缘一字曾不说。五逆儿孙遍四洲。
    鹤林五五百年春。知有底人无一人。燕外莺边魔境界。风吹扬柳舞波旬。
    不耐春愁老骨楂。鹤林风冷穗烟斜。唯将庆喜两行泪。染出阿僧祇劫花。
    四十九年胡乱说。堕阿鼻狱遭拔舌。遍界春风二月花。至今染出佛身血。
    这臭骨头何业尘。年年枉作刻航人。好将八万四千泪。染出无边桃杏春。
    咄这卧如来。肉团心未灰。余殃及今日。冰雪破颜梅。
    三界导师一场狼藉。今古双林鸟啼花落。

达磨忌

    竺尾支头两处龙。灵踪未必在熊峰。桥边枫树远山雨。觌面西来老冻脓。
    太平梁魏不容奸。掘地活埋苍翠间。惊起熊峰夜来月。九年弓影复弯弯。
    十月小春黄叶天。祖师在我屋头边。若言皮髓实分付。对面迢迢隔竺干。
    曲指人心立文字。通途变格也风流。而今若认单传旨。徐六海棠香满川。
    只履西归宇宙空。欺梁瞒魏灭宗风。玉萧吹彻凤台月。犹挂弯弯贼后弓。
    九年面壁弄精魂。鬼窟黑山荆^8□繁。梁魏无人棒伊杀。至今殃害及儿孙。
    只履西归老骨槎。梁朝魏阙事如麻。劝君更尽一杯酒。霜叶红于二月花。
    真丹无地可藏踪。皮髓分张少室峰。十月小春枫叶锦。年年染出恶情悰。
    面壁九年何似生。单传直指祸胎成。蹈翻梁魏山河去。只履西过霹雳声。
    鸩酒三杯夺命根。单仪落叶扫无痕。犹余一只西来履。惊倒梁朝魏阙尊。
    真野狐精迹未陈。殷勤三拜盖溪苹。此中无限雪庭意。说向愁人愁杀人
　　分皮得髓老犹痴。袁达李磨渠是谁。一炷清香两般意。把无孔笛逆风吹。
    直指单传漫撒沙。无人逐恶又随邪。唯将一臂雪庭血。五叶染成东震花。
    正是小春初五辰。一香唤起野孤身。单传落叶无由扫。处处枫林眩惑人。
    路过流沙逢者稀。九年弓折一身归。复惊少室峰前草。无角铁牛眠落晖。
    西来无意果如何。枉被人呼闲达磨。腊雪在时梅发处。重游应续片冈歌。
    五天殃害六宗仇。只影栖栖梁魏游。乍被西风仲归思。虚空背上倒孤裘。
    齴齵不曾东土来。三千刹界小春梅。一花卖却少林髓。殊害人天心未灰。     　
　　魏梁双象触蛮国。支统鹤杯儿女仇。只履飘然过葱岭。不风流处也风流。
    空棺只履太奸生。岁岁小春无限情。拈朵梅为香一瓣。和魂唤返老狐精。

临济忌

    人生七十又青春。忽值瞎驴严忌辰。未下雷奔一声喝。历然全主与全宾。

元旦

    海上蓬莱呼万岁。堂前露柱舞三台。牡丹吐蕊西江水。大坐当轩接客来。
    大地都卢雪一团。春皇上瑞与人看。东风吹入太平曲。起舞丹山白凤鸾。
    山光水色动春容。无角铁牛眠尚浓。珍重金衣贺正语。一声飞上万年松。
    栴檀围绕一丛林。吾再掬泉听古琴。别有东风交割处。梅梢擎玉柳垂金。
    野寺晓钟呼睡翁。年光添闰望胧胧。袈裟定被莺儿笑。老眼看花总雾中。
    正法住山千万仞。飞楼涌殿九重天。高科个个龙头选。寿算人人亥字年。凤阙仙桃如笑日。莺边御柳半垂烟。花园重布法王令。一喝机前宾主全。
    个个尊年超宝掌。人人万福蔑曾郎。少林春色冠天下。□杖头边僧凤翔。
    水献河清颂。云从临济龙。春风无限喜。添得万年松。

少林万年欢

    无孔笛兮毡拍版。大家齐唱万年欢。春皇呈瑞少林雪。吹入凤箫听不酸。

和德禅和尚年头之作

    门庭辐溱五湖僧。池水不通床角藤。好雪窗前换人眼。诸峰削出玉千层。

奉和微笑堂上老师元旦示众尊偈

    法山千仞耸。住世几椿年。万象须弥笔。三春太雅篇。宫花含露拆。园萼带晴妍。四海斋钦仰。古今妙喜禅。

和集公试笔韵

    春从笔下融。妙悟入薰风。今日天宁主。昔年佛果翁。

九日寄人

    萧条院落雨声中。立尽龙山吹帽风。蝴蝶飞边应有句。黄花秋淡露丛丛。

无题

    庭前红白梅。春到一时开。遥识帝城北。为花神御催。

牡丹花盛开啜茶当酒因戏作

    姚魏芳名冠古今。多将一醉低千金。风流清众乱离里相共拔贫花不斟。

春日寓怀

    碧云日暮惹闲愁。□杖嶙峋床角头。梅在溪边门半掩。白鸥不下水悠悠。

春月闻蛙

    劈耳蛙声月午天。无端透彻未生前。我侬一着胜渠处。闻到驴年不会禅。

天宁寺樱花

    岐下山樱天下稀。若王华顶觉前非。飞花漠漠避无地。带得满身红雪归。

漫兴

    老矣莺歌三月懒。悠哉蝶梦半途迷。春风缘遍王孙草。生铁昆仑万国西。

山诗一章谢明镜易公侍丈惠白踯躅

    白杜鹃花天稀。一株移得玉成围。剑南樵叟唯丹萼。应向春风悟昨非。

花下话旧

    老矣乾坤一旅亭。花间胜集慰飘零。风光莫负霎时乐。雒社耆英亦曙星。

留别云门主翁

    投宿云门散百忧。吟花眠雨更迟留。端嘉诸老偶然会。冠我平生兹夜游。

闻大仙寺海棠盛开作之

    尺书来报海棠开。不奈旧房归兴催。永夜能烧老坡烛。恐花睡去委苍苔。

漫兴

    应机接物鬓斑斑。倒卧横眠守一闲。柳絮走过无佛处。三山锁断万重关。

对花漫赋

    今年红是去年红。老眼看来似雾中。遮莫人呼王和尚。袈裟吹乱落花风。

司马温公独乐园

    深衣独乐鬓萧条。蝉冕功高帘听朝。野竹秀花才五亩。终无春色带青苗。

暮檐雨竹

    一庭寒玉两滂滂。珍簟论诗坐晚凉。今日彭城对床喜榈间堪扁绿筠堂。
    檐竹战风凉雨来。叶间鸟雀似催诗。无端曾作晚晴贼。脐噬三生杜牧之。
　　此君亭外此君君渭子湘孙恩不群。一霎过窗砌如画。半丛风露映斜曛。
    檐竹雨残暝色加。一茎烟重两茎斜。窗间可待毛锥月。傥与晴梢定等差。
    带雨新篁玉露鲜。巡檐袅袅小婵娟。凭谁唤起湖州笔。描得鹅溪一疋烟。
    霜筠带得舒王句。夏箨裁残汉祖冠。今雨暮檐标格别。诗声风碎翠琅玕。
    雨洒幽篁爽气浮。苍梢吹乱暮檐头。乘凉快策扬州鹤。占断渭川千亩秋。

七夕祈雨

    桑林请六感天心维昔苍生获早霖。诵大云经仰河汉。二星休啬一宵阴。

芦花被

    收拾芦花两岸秋。裁来作被转风流。酸斋可愧渔郎意。一首诗轻万户侯。

枫林夕阳

    上方枫树锦层层。望入晚鸦携手登。他日金銮莫相忘。半跏风叶夕阳僧。
    晴峦重叠锦屏风。霜叶翻鸦斜照中。姚魏休夸花及第。枫人独占状元红。
    衣锦将军迹未陈。手裁花木感游人。寺前红叶夕阳冷。霜忆乌台枫紫宸。
    霜叶趁晴宫锦鲜。织成吴越旧山川。从教钟送夕阳过。张亦枫桥夜泊船。
    情如小杜晚停车。爱此枫林红胜花。满座诗人齐指处。几重云锦晒西斜。
    山山黄落卷寒声。独爱霜枫晚带晴。步屧转迷红世界。夕阳亭北锦官城。

枫桥口号示同游诸禅侣

    道吾舞矣德山歌。奔此枫桥一赏何。水面枯荷幻泡影。松间红叶玉颜酡夕阳僧向溪边扫。夜泊船从钟里过。体露金风现成句。云门意气逼关河。

观音菊

    出圆通未入圆通。应物现形秋菊丛。业识茫茫众生界。衰容冷淡倚西风。
重阳之后篱菊烂漫而开。漫赋一绝付昉子同作。
    节过重阳雨未晴。败檐点滴带诗声。倚窗吟断折残菊。仿佛抱丛寒蝶情。

寒炉

    豪家兽炭几通红。谁识炉边老冻脓。待得乌薪吹暖气。静煎雪水听松风。
    品字柴头烟雾凝。无宾主话冷冰冰。残山却怕芝泥降。鼻涕垂颐煨芋僧。
    雪月满山栏懒^8□。甘成下等拥炉僧。因思长庆纳败阙。一爆明明火里冰。

子陵钓台

    和璜钓帝赝渔叟。万古磻溪带恨流。七里滩高无官路。一竿斜日水悠悠。
览土岐府第
    肩舆终日傍山行。白首独含怀古情。衣锦将军有余烈。严霜枫树拥重城。
卧隐轩
    一卧轩窗万事休。琴樽犹带晋风流。黄花未落卯金手。慰藉义熙年后秋。
留题法城庵之壁
    瑞云千仞郁难攀。古殿峥荣紫翠间。投宿连宵接诸老。枫林恨隔主人颜。
题杜埔端午赐衣诗后
    炎蒸五月困衣时。风葛雪罗清且奇。料得恩荣端午句。切于再拜杜鹃诗。
    乾元元历夏端阳。齐赐宫衣鹓鹭行。巧写恩荣在诗史。千年风葛至今香。
    乾元蒲节太平秋。臣甫赐衣恩露稠。闻说自天题处湿。汗淋学士有名不。
法山寓怀
    生来薄福绝檀缘。祖塔不禁听雨眠。槐国半漂蝼蚁垤。云根难补女娲天。
庵居偶作
    把茅分得一溪云。栽竹疏泉昼掩门。松霭层层山裹寺。稻田漠漠水侵垣。断霞隔岸疏钟麓。片雨过桥数店村。明眼衲僧吟不彻。栏前烟景变晨昏。
偶题
    万里青天吃棒时。汗流浃背五须弥。三更月下哭还笑。临济德山都不知。
    南询童子不求过。遮莫百城善路多。若道文殊再相见。五台拊手笑呵呵。
岐下偶作
    三国山河是故乡。物移星换似殊方。担夫尔汝渔争席。露枉呵呵笑一场。
漫兴
    绿萍身世暂须臾。首鼠未乘沧海桴。也好掣颠无定相。赝渔蓑底一浮图。
    乱后江湖绝消息。破袈裟下算游程。梦中四十年前面。楼上三千里外情。去雁芦花烟雨岸。翻鸦枫叶夕阳城。安能拘落天河水。一洗人间兵马清。
芭蕉扇
    芭蕉扇也芭蕉扇。巧制青缣作叶了。一阵清风何所似。王和尚揖破袈裟。
    蒲葵松箑不同群。便面巧裁蕉叶纹。挥洒要须麻诘笔。炎天六月雪纷纷。
    剪取芭蕉庵主蕉。制成扇子冷飘飘。无端化作犀牛去。三十三天快^8□跳。
安枕室
    花影上檐春昼长。睡工夫外没商量。风晴日暖南华蝶。靠倒灯王三万床。
水晶帘
    毗蓝吹裂水晶州。收拾作帘清暑缕。帝网山河千万朵。一时卷上月明钩。
    一槌槌碎水晶宫。捏聚作帘炎暑中。拌洗人间三伏暑。珊珊时响不赀风。
山云幙
    煨芋烟中寒涕流。山云为幙傲王侯。红莲贵矣青油俗。不许上师明月钩。
寄人
    投笔凤楼三十年。凭君忉怛复胡为。定遭具眼白鸥笑。把铁围山作面皮。
贺智栋落发
    沩山大仰药山高。今古何曾隔一毫。^8□利赤梢各启蛰。青龙峰顶浪先桃。
云门艮背记室。顷者游履细鸟。寓居卑湿故。不远而迁吉。愚未遑驰贺。漫作川八一章以代谒刺云。
    天涯偶合两萍迹。桑下愧君移宿轻。山色定娟于月色。市声知孰与滩声。云门布袜奈泥滓。剡水船蓬期雪晴。寄语黎村椎髻辈。芹暄先慰寓公情。
余永享壬子夏前。于天龙寺薙发。时方五岁也。临曹源池观鲤鱼跃。而今倒指实六十三年。如梦相似。感而作之
    龙门薙发五龄春。集瑞轩前观跃鳞。六十三年一弹指。梦中变灭境兼人。
云门老禅在都下历年未还。近闻寓锡于东山灵源精舍。想与常庵雅藏日日聚头清话。颇忘归期耶。托便呈二章。前以督云门归驾。后以供常庵轩渠
    腊雪在时君未归。五桥春水思依依。有情急结若耶袜。千里莺边花欲飞。
    会无多日别多年。柳絮光风心欲颠。十梦春来九蝴蝶。洛东古刹牡丹天。
寄颙藏主
    人被九关隔。月犹千里同。何当寻旧约。分杨听松风。
长享戊申之秋。解龙兴印而闻居于堆雪矣。中秋云临。众或请和月垂示。漫作一偈代之
    灵山话了曹溪指。物外独超王老师。今夜堆云三五月。非禅非道自清奇。
    昔者密庵从应庵于衢之明果。一日辞而还乡。应庵送以偈。时辛未上元也。今岁戊申灯夕雪晴。树首座翻然有省觐志。米山无物可賮。聊用祖师旧韵以壮行色云。
    衲子游方志。天涯任倚门。胸中真五逆。目断白云痕。聚首龙兴席。纷纷六四坤。丁宁复门送。□杖雨倾盆。虽未付禅版。风雷从脚跟。不是褪花杏。岁寒期再遵。
温泉口号
  温泉之医人焉。虽卢扁不及也。但马摄津二州自昔有之。若言其效验。则随病证耳。未易优劣。余文明癸卯之春。忽罹风恙口吻喎斜。治以灸药少愈。或谓浴但汤则可也。辄乘秋晴。与二三子共行。中路闻山氏大将军将发行。遂转趍津汤也。津之温泉在有马县东。为医王垂迹灵场。山有寺即号温泉。世以律居。山中颇多奇事。不遑枚举。今诗中往往记之。
    欲到马州一来马县。西风八月客衣单。陈仓栈道转身句。暮雨朝云行路难。佛迹想应开辟水。灵源流出自然丹。归时若使口喎愈。不用母丘觅药丸。
    店翁如故意殷勤。五口解包颜共忻。健婢司汤时报浴。病人扶杖忽成群。辘轳牵落客栏月曲磴蹈开樵径云。白马不来风日静。山中旧话一炉熏。
    都卢大地一禅床。百里阳阴岂异乡。行李虽微关吏紧。逻斋却羡野盘忙。鱼坊酒肆毗尼境。地狱天宫游戏场。放下杓头君自见。净琉璃界露堂堂。
    温泉灵地一都会。灌沐顿医天下人。邻舍语音吴越杂。旅亭情义蜀闽亲。喎斜三嗽足吟啸。肢体半沈堪屈伸。怪得古来斟不尽。如来愿海浩无垠。
    妨东移宿喜幽假。白发秋风一病身。溪响空山鏖远梦。室依修竹绝污尘。昼眠静倒须弥枕。邻宴聒斟兜率醇。休道我傍无侍者。便他十二好辰。
    乱山高下备尝险。路入温泉望眼明。塔杪断霞迷树色。桥边残雨趁钟声。医王殿下露肥药。玉女祠前风弭旌。默祷从来有神助。归程三日定新晴。
    金气侵肌汤沐宜。光阴二七一梭移。路头十客九跋脚。烟际诸峰双塔ＪＨ。泉暖如燃丞相井。瀑飞恰挂谪仙诗。明朝别后又谁到。篱菊折残黄蝶枝。
有马汤归
    青山如笑片云迹。露宿风餐有底忙。野水踪横桥下合。田家远近树阴藏。村村落叶三秋雨。处处枫林一夜霜。最是断崖苔石滑。杖头有眼脱厄亡。
偶谒江山一览之丈室谩奉呈一章
    疏慵无事老甘间。卧见城南堪画山。云际长江柳阴艇。拈来特地立机关。
    官军不东乡国安贴。盖是瑞龙法兄道力之所加也。景仰有余。骋一介拜贺矣。裁答外更赐谢章。绻缱铭肝。谨攀高韶托之雁信。
    先声漫道大军临。苔卧牙枪掷绿沈。早识龙天护名刹。山无变色是精金。
正法山头三祖师之塔。品立而衡梅院独未构飨堂。晨香夕灯风吹日炙者半纪矣明年当七周忌。亦恐使人白地炷拜也。劣弟薄福住山百计无补。每瞻礼自以愧赧。盖开山中兴两塔。共是瑞龙法兄禅师攸作新也。今于先师一塔。何不顾之耶。呜呼钟之在笋ＨＭ也。待撞以鸣。不可不劝发焉。仍作拙偈呈上猊床下。所望遥垂高鉴。特出只手一茎草上忽现琼楼玉殿。不亦盛哉。
    梅阳一塔耸云端。无殿无廊香火寒。业债难偿七年雨。止啼黄叶扫阶看。
贺龙田住庵
    檀缘偶结贫须达。杖履新临吟佛陀。数顷布金黄叶雨。天童百万汗颜多。
云门主翁。今夏来补典座局。赋偈谢其劳。^8□立秋后三日也。
    凤世冤家又聚头。笊篱木杓转风流。全机新定叵酬句。一叶些凉无价秋。
虎溪天下之胜概也。贤愚皆游焉。余何人乎。在其国未知其国之眉目。今兹七十三岁。励老懒一行特拜两祖师塔。岂徒玩弄景致者耶。仍有小偈。
    踯躅期春枫约秋。因循未遂虎溪游。这回不是为山水。活捉本师三世仇。
    典座之职。掌众之斋粥务在清洁而已。吾山崇泉上人。下崇就卑。驰骤于库下。普供一村缁素。兼及修造。其勤劳亦至矣。作偈美之。
    雪峰千五善知识。木杓头边果若何。丛林近代无斯作。今见堂中鳖鼻蛇。
天宁和尚赐绤衫壹领。作偈奉谢厚意
    丝来线去心机密。雪叠风含眼界凉。逗到无针无劄处。炎天梅蕊一身香。
今岁冬月有闰。寒威逼身。与黄杨木同其厄。忽天宁堂上惠楮衣壹领。暖信通肤座间回春。虽每岁有此惠。感恩倍恒。谩述山偈聊矢忱谢。
    楮衿新叠玉芙蓉。遮莫三冬添一冬。轰起天宁迅雷喝。春前启蛰老青龙。
    大梁和尚赐楮衣。素朴轻清长短称意。虽云香罗。较何尘泥。禅诗聊充谢。香林纸袄涿州衣。绵密工夫隔铁围。欲对梅花夸暖意。直须骑鹤雪中飞。
    今雨老禅。览余谢天宁纸衣之小偈。特赐和篇。先是老禅有两种盛贶。纷冘粗面谢耳。今用前韵作二章。其一谢段子坐具。其二谢鹅溪新衣。
    尼师坛绿布苔衣。称坐那愁雪打围。时具威仪众中刷。纵非马胜鸟回飞。
    东缣叠雪胜宫衣。诗瘦惭吾减带围。厚意重重吟不彻。溪林秋过叶皆飞。
    梁山楮衣之惠攀例复来。和气若春。顿学觉排遣祁寒于梅花世界之外。余病躯不离炉背。未可跬步。卒赋狂斐以为他日驰谢之先容耳。
    蜀锦越罗工制成。风流争似纸衣清。着来虽兔冻吟苦。陈谢匪诗惭楮生。
    夫知有佳山水。而懒于登涉者。岂匪隐伦之过乎。余岩栖瓢饮。挂杖屦而弗出。奈烟霞之嘲何。一日偶览云门常庵山行唱和之作。不觉面发赪矣。天宁堂上。既见和二章。其中言去岁枫林之会。鸣呼此会。余亦预席难以钳口也。思索之间鼻祖忌云临。一偈以侑苹蘩。即日天宁云门相继击节。懦夫何不激励也。然而少林剑去久矣。不可刻舷也。霜叶有余妍。可与言诗而已。遂叠和三章。始以呈大宁堂上。次以东云门老禅。后以投常庵侍丈。
    凭君莫话去秋游。情到枫人难卒休。谁管呼为间达磨。单传落叶一坑收。
    名迹耳闻身未游。老羸畏崄寸心休。斜阳阳枫锦蜀江水。此景几诗裁得收。
    谢东山后少斯游。径蹈溪声行且休。知就云门钓新语。树凋叶落亦双收。
赋一章远呈云门主盟研右。聊谢留滞兼述别后之怀
    去雒东来知者希。谢君半载卜邻扉。风炉煮雪泯宾主。月殿题梅铲是非。芋火懒。望丹风阙。苇间同忘白鸥机。江头别后赠无物。十八滩声一枕帏。
乙已孟陬余寒祁于冬也。凤宿树公。新制春服持来赠予。绨袍恋恋。又何足比也。作狂斐一章谢温存之情。
    素练照春香雪吹。那图慰我一寒来。从前若不同床睡。冻杀残骸也不知。
    罢龙峰之日有小偈。养德老和尚。辱赐尊和。后数日达于丹丘之退栏。泉石为之震耀。十袭以为珍耳。再用前韵奉呈猊则忱谢。
    自家屋里有杨州。锤拂那劳继祖猷。回首犹惭宝峰席。姑苏台畔话春秋。
次韵奉谢佛性主翁来过
    偶然邂逅绝疏亲。得得又来真友人。吟外搔残霜雪鬓。机前骂倒紫金身。松声过枕暗涛碎。荷气扑衣凉雨新。恰好东山左边底。曹溪一宿迹犹尘。
更用前韵答佛性主翁
    不知不会最相亲。语默都非达道人。万事半宵胡蝶梦。一言多劫野狐身。望迷津树暮烟外。思入山樱春兴新。德峤歌兮道吾舞。若论心法是魔尘。
    米山腊八督众长坐达旦。追绎雪山之前规也。有树侍圣。为阖堂设药石行汤果。乙夜外面风头硬雨雪瀌瀌。然床座回春。众无寒粟之肌。盖侍圣之惠也。老拙薄福住持赖遇他助化。莫胜愧叹。一偈以谢之。
    长坐堆堆得未曾。谢君别甑拔贫蒸。却疑金粟乞香积。便见丹霞骑圣僧。拥叶双趺寒似欓。团蒲七个破如棱。娘生眼里绝星翳。雪后诸峰碧玉层。
和春桂西堂韵
    临济正宗三圣驴。真如翠竹近如何。前程有待帘前紫。此日龙渊主席虚。
奉呈金宝堂上大和尚。谢衡梅飨堂助缘。用去冬题画燕韵。
    喜师一诺义尤真。立向东风斫额频。他日华堂燕贺。黄金才上柳条新。
    呈龙光堂头猊侧。奉谢衡梅飨堂助缘。用曾呈瑞龙韵
    东风吹喜上眉端。早觉货泉排遣寒。轮奂功成若归去。半窗春雨借山看。
谩用端字韵。呈汾阳丈室矢贺枕
    一狮子百亿毛端。风卷西河威烈寒。软翠浮岚山裹寺。悬崖撒手几人看。
去冬梅庵漆桶老人。观余化缘小偈于金宝山中。辄和一章。今春得东来之信。又用前韵谢答。
    无边刹界一毫端。云在万年松顶寒。争识湘南又潭北。先师塔样少人看。
次韵天宁龙田唱和之作
    老拙今年七十四。缠沉痾而濒死者岁余。幸遇卢扁妙手。残喘线联。遂获再迁大仙。松菊依前无恙。先谒大梁和尚。茶话。尔后来往无虚日矣。适书云节龙田邻庵钟鼓乍兴。怪而问之。则济北权德老人董莅也。不亦悦乎。於戏五十年前。识其面于毗卢顶上。则人皆期以远者大者。世乱已来。东漂西泊。人境共违。举而论焉。则中肠为热。如今斯举虽匪荣耀。茍山川适意。则知足天宫亦不可易也。矧梁山余波所及是德惟馨。若言九折湾不可容万斛舟。则谬矣。余仅病起犹艰乎跬步。漫赋小偈代驰贺。翌蒙和答。大梁击节。龙田又有谢大梁垂访之琼章。余闻得同气相求。辄步芳韵。以为他后惠来之基本。也。诗曰。
    懒将梨枣养丹田。落魄江湖七十年。君若不来谁共话。绿萍踪迹白鸥天。
    昨者真正和尚见枉高驾于野寺。余老羸入春已甚。未克趋谢。翌日又以贯花一章。赐吾会里鹗见两座元。贺转位也。卒借严押呈猊右。谢存抚稠叠。
    巍巍象驭入山来。惊动天神又地祇。二子休夸兜率草。岐阳千仞凤凰枝。    阳峰座元壬寅之春。轮侍于云门影堂。香灯余暇赋二章。同社互酬。余亦戏和其韵
    白首懒陪风雅游。龟毛兔角一床头。东栏梨雪亦无赖。胧月使人生百忧。
    情知余力课诗多。一月春如掣电过。临别风光难掷。满帘花影日初和。
答一云叟
    龙阜和仲知藏。早擅才名秀拔乎流辈之上也。不幸值世乱不睹其飞腾焉。丛社为叹惜也。余壬子岁杪归老于浓之山中。一日有客自称一云。启扃而接眉宇。则四十年前和仲也。恍然若梦。昔在苏子瞻一字和仲。时人称为人中龙。夫龙无定居亦无定相。有飞天者有跃渊者。乖者蛰者。窜伏乎爪甲下者。盖变化叵测也。是以凞丰元祐间。是亦坡非亦坡。是非虽殊坡恒一而已。故云是非何处定。抚枕笑平生。余于一云亦云。
    人不知吾吾即尊。一蓑归老任乾坤。遇君恰似梦中梦。枯苇渡头鸥鸟门。
谢石门惠秋杜鹃花
    谢君秋后杜鹃花。寺似鹤林幽趣加。十九重阳不多日。有情来看一枝斜。
借金山竺溪老禅韵。贺藤金吾来归
    旧闻衡岳识韩山。云雾复开向上关。几个丈夫归鬓黑。鹃余胧月五湖间。
    太史公留滞者。终南之颜色也。岐下人于鹿山泛梗词伯。赤云粤一日扣余泉扉。惠以湘竹管笔。不可默受焉。漫写二十字矢其谢耳。梅花翁傥见并索一笑。
    襟宇士峰雪。笔头龟谷花。湘江可流恨。万里隔鸥沙。
贺药山烧渔网之慈制用梅庵老人韵
    月暗江城严警声。侵渔谁网苇间横。药山山下李翱后。珍重金吾夜禁行。
卒依某人莲经和歌之韵
    朝野相通铁石交。妙莲一轴玉辉郊。月卿无限黄金泪。劈破虚空作纸包。
    龟养山中中元观灯之盛。莫如庚申岁矣。泛梗诗伯作颂见示。谩依其韵。
祖龙日月鸟投笼。项羽歌骓刘大风。^8□耐鸿门会示玦。灯明古佛瑞光中。
借天宁和尚韵贺云门牛栏室
    市中买沃古今难。罨画青山入退栏。遍界骂天伏头眼。四云门作一般看。
冬至前一日初雪。谩赋谢天宁和尚赐楮衣
    被穿唯念一阳臻。无复牛儿卖与人。微雪卷帘梅有信。楮生来报十分春。
寄题蟠龙寺孤秀松
    夫插一茎草现琼楼玉殿者。瞎驴九世端师翁也。作四时词排春水夏云者。典午第一陶达磨也。转心于境视古于今。蟠龙之游不也奇绝耶。门前有一株青松。余卒然指之云。岂非渊冬于岭嘉树乎。宜名孤秀松。后月余赋之。
    春秋无限景。孤直莫如松。偃蹇一株雪。阴凉千万峰。
    今年早献万邦风尘。途路多劫盗人困来往。林寺残衲拥叶趺坐。无复桃源可避仅有杞菊为餐。但觉去年贫彻骨。今岁寒彻髓矣。爰五宁和尚制楮袍寄赠。盖每岁沐此惠。而今岁急难感荷特重。加以佳章一唱三叹。墙壁回春几砚解冻。何但邹衍吹律寒谷暖至哉。便依尊韵奉酬厚意之万一。
    大梁佳气郁葱葱。纵立一尘应彀中。斯日严寒拜温问。任他虐雪与饕风。
    衡梅老师和尚。颁赐黄柑二十颗。有玉偈两篇。后辱慰趺坐拥叶之寒乞也。鸿恩难荷。谨和尊呈上猊床下。伏望慈悲改抹。
    压倒永嘉三寸黄。树头蜜果檗山阳。不堪清赏劈开看。毒气噀人寒似霜。
    冻云锁月一闲房。冷笑青锉夸铁肠。趺坐夜来寒彻骨。满床风叶半吹霜。
春和微笑堂上老师大和尚尊韵
    七月念三日。所赐玉偈。淹滞于浓阳不达山中。及九月晦日有一僧持来。遂拜受披阅。惊而且告言。是吾至宝也。何自懈于传达。致令吾谢答失时耶。其僧口不绝罪过。孔夫人曰。既往不咎。遂宥之去。既而圭复有日。适得鸿便谨污尊韵。无以迟晚之责万幸。
    故国却殊方。花园杳怅望。三山一蓬岛。十梦九梅阳。雅量包天地。风规动庙堂。何时侍猊侧。四海德惟香。
老师和尚付法衣。作偈奉谢焉
    正法山头云一缕。半肩搭起重千钧。呆翁不受聩翁嘱。今日劣孙难效颦。
奉次微笑堂上老师尊韵
    宗纲大振圣图安。一瓣祝香抽寸丹。更向法山呼万岁。衔花玉凤有余欢。
次韵贺养德和尚赐禅师号
    师门辐凑五湖禅。阁上宸奎映日鲜。草木山河发春意。新条何必待来年。
毛锥子一枝。赠井上雅乐助答惠炭
    凤炭远从丹岳来。寒炉顿觉挽春回。闻君吏隐多间暇。冻笔可呵东阁梅。
谢虚上人惠白紬
    陇上白云持赠来。一寒范叔入秦时。滹沱麦饭古今事。厚意未酬君莫疑。
少林寺樱花
    朽质不妨游兴新。高吟相属两三人。四方八面樱花雪。一个胡床坐断春。
辛苦酉春兴呈左大史邵庵合下。奉谢诊剂灵验
    白发残僧万死中。神仙妙诀活微躬。若分一七与春色。天下花应难老红。
    龙兴僧堂落成。堂上老师有偈依韵奉贺
    米峤新开龙象场。并吞临济与韶阳。温公叹服礼三代。王氏问来僧满堂。香气暗凝秋雨被。钟声时殷月明床。主山欢抃安山舞。万衲趋风倾四方。
梦诣北野神祠
    菅相风流在。寻诗庙下来。遥望松似荠。近看雪皆梅。花月九天笔。枫宸一轰雷。片云何处过。弦管凤城隈。
春湖浴凫图
    余昔从事笔砚。颇有诗痴而拙焉。弃去游方凡二十余年。声律都忘了。然雅音过耳。则犹如疵之遇虾蟹也。盖宿习然。南丰山每春元夕大置诗筵。可谓盛典也。而青龙精舍但隔一江。犹如浙之有灵竺也。而居众皆村野。未尝知慕其风韵也。及余之来。方通邻好矣。乙已灯夕南丰之会愈新。命及山野。自顾拙才而辞焉。已而闻其题春湖浴凫图。忽谓此岂非吾烟蓑雨笠之所目击者耶。不觉一节一奏。则自然诗也。数日之后写呈侍右。以入渔棹之歌。江湖其舍诸。
    潋滟湖光蘸晚晴。芦根春暖浴凫声。青云鼓冀几鹓鹭。敢问沧浪一濯缨。
赵州侍郎见兔子图
    佛祖一刀杀。毗尼曾不瑕。无端惊兔子。千里摘杨花。
俱胝竖指童子图
    淋漓梵天血。回首痛心休。碧落碑无赝。乾坤一指头。
洞山过水图
    两个一新丰。正偏谁立宗。澄潭虽照影。死水不藏龙。
香严宣宗观瀑图
    瀑挂银河五老东。云游结伴气如虹。飞流一洗会昌恶。直变乾坤作大中。
雪鳌图
    从前九到又三登。跶倒鳌山气岸崩。近代丛林无此作。图通中等点胸僧。
四睡图
    痴痴兀兀。物我相忘。海棠睡息。狼毒肝肠。
八景图
    渔村山市雪晴夕。秋月浦帆远寺楼。莫厌湘江一蓑雨。几多旅雁宿沙头。
李白观瀑图
    庐峰飞入谪仙篇。惊倒银河落九天。怪事还过于瀑布。镜中白发丈三千。
剡溪图
    雪月山阴画不如。和舟遥访戴逵居。只应夜色恼人去。兴尽归来都是虚。
牧牛图
    水肥草^8□思依依。牧得歌兮骑得归。峭壁攒峰路应崄。闪鸦撩乱报斜晖。
    觳觫溪边喘未休。桃林牧去夕阳收。举鞭敲落吴天月。近代无人问我牛。
题画
    江上春山叠乱青。树牵离思晚冥冥。唤舟欲入画图去。惆怅兰桡不暂停。
　　玉削芙蓉雪后山。山前湖水碧潺湲。矶头路入桃源去。渔艇无人芦荻湾
    山裹寺楼楼裹山。无穷胜概杳望间。蓑翁一入桃花后。七世不渔芦苇湾。
    丹青谁氏笔三昧。置我润州多景楼。桥似垂虹穿柳过。瀑如振鹭榜松流。瞑瞑钟霭拥危阁。闪闪酒帘迎远舟。挂在高堂无一事。江山千里兴悠悠。
梦中题画
    幽居占断小杨州。野鹤轩昂水竹稠。待月只应蜕琴服。江山千里思悠悠。
扇面
    浦口冻云吹雪添。渔蓑不耐暮寒尖。移舟只合换鱼醉。隔岸梅花映酒帘。
    对花惭愧多。业镜白头波。才誉付年少。悠悠渔棹歌。
    雪残梅坞路。风解柳塘澌。何夕一灯雨。细论黄鸟诗。
    蜑烟连远浦。钟霭拥危楼。归艇载诗否。潇湘一望秋。
　　一字归鸿阵。三家挂月村。客愁吟不尽。四塞又黄昏。
    平生江海志。对画思悠悠。隐显远帆影。犹疑天上鸥。
    涪皤双井梦。野水一间鸥。两地有何隔。乾坤元祐舟。
    江天万里白鸥波。顾影升沈感慨多。寄语潇湘黄发杜。相随那耐一渔蓑。
扇面渔墅夕雪
    西子湖边雪亦奇。晴栏觅句坐多时。寄言分我白鸥席。要傍寒芦钓一诗。
    临江村墅暮寒多。一阵北风吹雪过。今夕聚星堂上席。何人诗思入渔蓑。
前开善古韶禅师顺世七年之秋的子桐冈知藏在丹米山。严设忌斋。余与禅师有四十年之旧。一香不足酬焉。仍敲鉴而歌焉。语直叙情。固不成章凡二十韵
    大唐国里大雄峰。草创天下法王窟。日域禅居是后身。重兴礼乐布绵蕝。祖祢不了殃及孙。开善提持住山^8□。平生偃蹇眼无人。老气峥嵘颜凛烈。锁春亭废凤楼颓。室无长物唯贮月。月缺复盈人不同。年年岁岁鬓添雪。一门叔父号村庵。诗之尊宿世优钵。花晨月夕每参详。自许夺胎得换骨。晚节懒游翰墨场。法华时鼓广长舌。恰如砥柱屹中流。谁料颓澜俄回敚生死于师何有哉。梁摧哲萎我肠热。万里江湖鸥鹭情。朱弦流水一时绝。夜雨七年灯火青。篱边残菊候虫咽。谩把遗篇咬嚼看。软于绵兮硬于铁。之子犹喜黄刑存。风前玉树襟宇豁。会当云路睹飞腾。丛社早以其萃拔。自离师后自知非。抛业游方探虎穴。白云驱傩古灵蝇。拨草参玄效先达。不举巴陵三葛藤。直将此心奉尘刹。炉熏一炷逻逻招。勿怪报恩天渊别。
　　明应癸丑季春日。谒瑞龙堂上和尚。兹日适营双亲忌斋。仍挽留当供。且有尊偈。谨依韵末。
    双亲严忌一时临。苦海悉枯牛迹涔。雨过春山抽紫蕨。拳头难隐打爷心。
    多生佛母黄梅县。无位真人赤肉团。业债重重酬不尽。和风塔在柳丝栏。
春日和某人七周忌之韵
    一念阿僧祇劫灰。刀山剑树喝成埃。等间拈得七年梦。写作小诗回向梅。
谨依养德和尚严韵。献上正续大宗禅师真前聊代香
    拈须弥作一毛锥。句句惊天霹雳机。将谓云门藏北斗。证羊蜂桶宁馨儿。
依韵悼梅心西堂顺世。
    梅本铁心凌雪开。岂图梦蝶遽惊回。一声玉笛奏花落。万象森罗齐举哀。
如浓州扣云门室。次示东山常庵知藏为萧庵老师小祥忌侑香偈。有感而作。
    生缘佛手又驴脚。眹迹难藏明镜台。斯日东风适交割。龙华枝上贺当来。
悼锦芳宗文书记
    记室越人也。寄锡于丹丘正法蕞寺。霜辛雪苦。助余道谊于一方。虽隔山河亦犹肝胆也。明应八稔己未腊月念三日。溘然化去。讣音经年达尾阳。披缄一恸老泪难掩。聊述小偈酬平素情焉。仍写投嘉仲知藏。
    文关西透老南关。未必生缘在越山。山若有神呼万岁。电光灼破腊梅颜。
和瑞龙和尚心宗禅师一周忌之颂
    雪鳌旧话崇寒肠。炷拜酬冤是影堂。东海昆仑叫希有。尽阎浮化一丸香。
卒依瑞龙和尚心宗禅师第三忌香语之韵。兼祝堂头瑞世云
    三年景刹那移。月笛关山一任吹。济北犹留荫凉树。出头天外化龙枝。
拜谒虎穴塔之次。卒打乱葛以侑一香。仰蕲慈照
    法旆俄迁动大千。宗风灭向瞎驴边。祖庭谁敢叹秋晚。棒喝交驰济北禅。
玄珠藏主值萱堂三十三回忌。设蔬饭一堂。山僧感厥孝义打一偈。
    五逆藏胸三十三。一香今日默和南。梅花亦瘦小春月。泪眼遮残经半函。
龙兴邓林令弟四年前寂于豫州。山川修阻闻讣太迟矣。托便寄偈矢追悼之仪
    鸰原宿草几秋萤。忽地仿闻愁泪零。万水千山没交涉。刻舷愧我认青萍。
元章溘然。棱叔典座将其衣服一袭赠于余。视之凄恻焉。作诗追悼。
    别离有限恨无穷。叠雪白紬如近公。只惯同床穿底被。犹疑残梦在斯中。
和春泽主翁悼般若韵
    闹红尘里涅槃禅。猫则日兮驴则年。可惜莓苔一抔土。沉埋天下翠岩船。
前越州太守藤公居士挽诗用云门老禅韵
    卧治清廉措大家。胸藏水镜不诛邪。春风忽扫王随雪。世俗谛中优钵花。
余养一灵犬。以毛白名云梨花。驯扰者十年矣。辛酉仲冬忽来于窗前。如惜别者。此夕俄毙矣。仍改讳道白上座。以亡僧礼葬之。且作偈悼焉。
十年梨雪春阴梦。一别枫桥秋雨情。啀实吠虚总无事。全身脱去涅槃城。

东阳和尚少林无孔笛卷之五
_
东阳和尚少林无孔笛卷之六

            侍者某等编集
            远孙元贞挍定


像赞
出山像

    鹊肩芦膝雪山巅。一见明星动五天。村外梅花亦成道。着鞭须在祖生先。
    带雪毳成狮子皮。髼颇出窟欲何之。终身俣袖兜罗手。容易漏春微笑枝。

圆通大士

    巍然端坐。不闻不思。宝瓶柳色。一任斜吹。通身遍身那面正面。咦。急须着眼看仙人。莫看仙人手中扇。
    用大悲做阐提人则速。乘弘誓出那伽定则迟。迟不迟速不速。衲被蒙头百不知。
    临崖看浒眼。苦海浩无涯。几度僧祇鸟。衔来劫外花。
    山皆普门境。稳坐白花岩。无限图通理。鵽鸠终夜谈。

文殊

    香烟无际绳衣半身。丰容鬒发阿魏水银。拶。手中经卷亦何义。疑杀熙丰吕善禅。
    贝叶伽梨七佛师。改颜却现小童来。两肩鬒发乱萧飒。一一毛头百亿狮。

不动

      幻化网中大圣。踰伽教内至尊。牙如剑树口似血盆。左眼裂右眼绽。光透地轴天门。迦楼焰中握起秋水。毗卢海上蹈藉昆仑。绾百尺绳系缚魔外。用三密钴镇压乾坤。咦。为挽天河成瀑布。洛叉声碎碧潺湲。

善财童子

    一步不曾南。赚过五十三。相逢别峰见。褪杏绾ＳＴ鬖。
    风标了角铁心肝。濡首逸多陶铸难。亲入蟭螟眼中看。百城烟水一泥团。
    刹境无边在一毫。南询平地起波涛。风行草偃觉城外。功到无功汗马高。

达磨

    东土鼻祖西干骨楂。努流星眼猷剑树牙。是甚^8□仪相。元来蔑戾车。噫。若要过江藏幸字。芦花应笑脚罗遮。
    豁开顶门眼。做得孟八郎。虽曰弯九年弓射落神光臂。奈何中一杯鸩输却曹瞒肠。^8□。泼屈眴兮风飒飒。朝游支竺夕扶桑。
    活眼睛兮杲日丽天。盖胆毛兮清风匝地。脚跟下事难为直指。且现半身惊拶呈似。休呈似吾早知尔。一苇暗渡龙庆江。万波流恨没梁魏。咄。是甚^8□野孤精魅。
    赤悬神州太平贼。用汝滥觞。黑山鬼窟九年弓。无人入壳。凝闲电眸袖射雕手。噫。肚里参天荆^8□林。雪庭一臂不曾救。阿刺刺。谁袁达谁李磨。见杨花落也惊走。
    廓然无圣。刚现半身。凤台毒鼓。雷声九垠。
    眉吞巨海。鼻耸须弥。虚空界窄。现半身来。
    闪电眸兮照破梁魏。盖胆毛兮惊奔佛魔。直指单传总不识。是甚^8□袁达李磨。^8□。平地将奈洋澜左蠡何。

太原孚上座

    维杨雪月冠江淮。清夜那妨醉卧街。唯用楼头乌轨角。等间酬得一柴崖。

圆悟和尚

    小玉声中。唤钟作瓮。金鸭香消。全无鼻孔。

传大士

    儒释道中看叵分。双鱼拍版重千斤。不如空手把锄去。耕破松山鹤外云。

少林春禅师肖像赞

    上古风规浮图标牓。见时俭闻时丰。依厥模画厥样。虎哉虎哉。睡于大原之野。佩如是印黼黻佛国乾坤。凤兮凤兮。翔于岐阜之阳。乘菩提轮逍遥龙宫海藏。摄三机乎门户间。辊九鞠乎冰凌上。日日行悉檀于香积厨。时时撒真珠于紫罗帐。五世甘棠犹存蔽芾阴。诸方杏子盍愧褪花谤。与夫做得百万天童。孰若交参十八泥像。咦。^8□桂盛开东震花。黄金铸出大人相。

书神农像后

    大矣哉炎帝出于义轩间。明天文究地理。教民始耕五谷。天下由是粒食。以省杀生罪。尝百毒放药性。以救夭殇难。本草一经利济之慈。不减十二分教。於戏称佛为三界医王。盖神农亦真佛心天子也矣哉。

赞钟馗

    终南呼吸几风烟铁面干思眸凛然。科举纵成长龃龉。丈夫宁斗小婵娟。脱身武德^8□围地。应梦明皇桑字年。截断人间恶芽孽。袖中三尺镇坤干。

赞天满天神

    风流丞相是菅家。去扣龙渊老榾楂。万里归来无别事。一枝佛法小梅花。
    万事抛来付彼苍。龙渊室内密参详。无端漏逗传衣句。一朵梅花一瓣香。
    搏桑飞笔。震旦授衣。一段风流罪。折梅万里归。
    扶桑风月主。延喜股肱臣。七字天封后。梅边有别春。
    脐噬儒冠多误身。伽梨传得老菅神。人间除个径山主。谁识一枝天上春。
禅悦院殿从五品前骏州太守德海宗弘禅定门真仪赞
    利将苗裔藤原克家。麾三军于京府。拜五品于诏麻。望之则目光射人。范老子胸中数万甲兵。何足敌也。近之则雍容闲雅程先生座上一团和气莫以加焉。燕寝清香念念兮安养数珠直裰堂堂兮毗耶。宜矣哉阶庭贻厥兰玉久如。与日月具瞻光华。至若其大安拶黄檗底机锋。则与普灯诸贤臣。未可以定等差而已。
益绍院殿前野州太守性云见公大居士寿像赞
    冯济川修四方教乘。及镇长沙时。忽着禅衣拈□杖。溘然化去。苏颖滨号东轩长老。承嗣上蓝。后虽拜黄门侍迩英。疏绝尘缠。如二公可谓在家菩萨冠巾和尚。达黑白未分前底英贤。土岐野州太守性云大居士。玲珑机智矍铄老拳。带曹洞下宗风。排五位枪旗乎劫外。含道林师神俊。放一棚铁鹰乎那边。爰逼桑榆暮景。尚抛造物陶甄。盖其家声地位无愧颖滨济川。顷者将为身后革本宅成禅院。以与耳孙长善根植福田。令子石门宣公知藏。预命工图写肖像。要递代光贲楚筵。五彩既成矣。三熏而展焉。则曲彔上安坐。而伽梨塔在肩。或者谓欲云之金粟佛。净名犹在室。将道之梅呾丽。善慧未还天。是甚^8□相。谁欤识旃。余曰。噫。在昔公先祖属司农卿之乱。而重义轻命。方今卿劣孙。瞻益绍院之真。盍感旧思前。聊又述赞。岂非机缘。夫晋顾恺之画谢鲲于丘壑间者何也。繇厥素志于世邈然。若观所画以为实则愆。若言否则偏。悠哉一丘一壑。亦形容个心以传。到此雪里芭蕉方皋马。未足以为妙为玄为玄玄者也。看看。僧繇拱手叹希有。铁树着花春万年。

兼松天关居士肖像

    异矣将谓之僧。则文经武纬鬓霜未扫。怪哉将谓之俗。则得座披衣心地先灰。肩上一片安陀会。风飒飒兮如同三玄甲。手中百八摩尼珠。月团团兮不屑七圣财。若非开元青莲居士。恐是毗耶金粟如来。咄。未必苍官属京兆。冲开碧落□徂徕。

瑞龙寺殿前左京兆国文安公大禅定门真仪赞

    大哉成赖公世家。恭惟贞观帝宗室曾皇祖。始降尊拜将。统十一州都督。无不风行草偃。剩至削鬼窟摧黑山。诸昆季连升殿应制。经三四品科阶。洎乎海晏河清。独能射ＹＦ鸟咏樱雪。寔是源家嫡流。专为日域勋阀。公兴此门既秉其哲。藉焉镇内庭之嘉声。煌煌焉尹京兆之武烈。斫额望之峭兮巍兮。一座玉山从容向之悠兮蔼兮。三春红日。道也用六艺以游。交也兼五常以接。康正太平之秋。殿大将后阵。则颇牧军容倾禁林。应仁相伐之夏。搀群雄先锋。则桓文羁气彻天阙。星霜屡迁戎马未决。遂乘下泽周旋。便应东藩保节。伏枥之心犹驰。据鞍之勇未歇。重入雒而省上台尊。再屯江而平北郡孽。于兹乞骸还浓府。府内日饮无何少顷投老寓药山。山中云多自悦。明应六年。嗟夫何时丁已四月大事了毕。舆论曰。蚤岁蹋强弩压倒洋屿会里张子韶。晚年披缁衣平欺定林堂前马君实。当知金华降神彰人瑞乎龙章。岐阜钟秀现佛身乎凤质。盍回九重春于仙桃之园。宜袭千万世于甘棠之笏。劫石设磷真仪长吉。嘻一段风光画不成。万头碧眼。争甄别明应八年龙集己未孟夏日。前大德英朝谨赞。

前长州太守三秀宗端禅定门真赞

    藤家奕叶利将遗芳。进五品阶荣耀画锦。游六艺苑智通天纲。早侍金吾筵。白接ＷＧ兮日日驰突。晚归京兆府。青油幕兮时时翕张。闻其韶頀。以忘脔味者。之谓观乐歌风吴季札。入其帷幄以成功者。之谓运筹决胜汉子房。至于扣禅金宝承嗣衡梅。则亦以拟首山门下李与杨。吽。黑衣秃鬓六十六。若非戒和尚。恐夫苏雪堂也哉。

信叟智笃禅定门真赞

    天生利器宿蕴清通。入粗入细。莫有可不可。于俗于真。谁论功无功。冠巾而从淝水之军。则无双俊鹘。薙染以侍义天之室。则众角真龙。一脚趯翻胎莲土。两肩荷担谶桂风。点关门不锁晋余水。国庆蔷薇几度红。

瑞仲禅门真赞

    活捉九万扶摇风。作五彩犀牛扇。生擒百八烦恼贼。为一串摩尼珠。咄。是甚^8□相。赵州东壁挂葫芦。

自赞

    色见声求。水银阿魏。诸相非相。谁辨同异。一个两个是甚虫豸。踞兔角床脱龟毛履。顶耸三峰眉分八字。咄。无端凌灭临济宗风。直得辜负瞎驴授记。咄咄。
    斋藤敬仲居士。命工绘余质以请赞。时明应十年辛酉春王正月初吉。东阳老汉自讦。

又

    谁欤惟肖。我亦不识。或谓。这汉授业七朝国师门庭。便知。蚤岁承续三会圆极正脉。忽被风吹别调。无端瞎眼横岳。据曲彔木。峭峭巍巍。拈粗竹篦。奊奊^8□^8□。还作云山主盟。颇觉夙缘纯熟。士木之形金蟭以饰。麒麟楦兮麒麟楦。一任天下人贬剥。咄永正初元甲子夏五吉日。东阳英朝自题。

又

    呼翠竹为真如错。唤黄花作般若错。毕竟有若非仲尼。画师画师莫将五竺铁铸一大错错。右依司农丞需。东阳英朝行年七十七。书于少林精舍南荣之下。时永正初元甲子仲秋二十三日。

道号
天荫

   藻鉴无私老睦州。一株盖覆尽阎浮。喝雷棒雨彻霄汉。不许稠人轻出头。

大雅

    乾坤正气集成章。黼黻宗猷道益光。转入阳春那曲。云门临济百花香。

朴庵

    万户淳风击壤声。一床高卧乐柴衡。梅花不洗许由耳。箕颍水从开辟清。

希云

    剑客漫寻三十年。一枝桃萼眼皮穿。痴人休戽夜塘水。白日飞龙已在天。

省华

    铁树抽枝劫外春。不随桃李竞芳辰。无端漏泄别传旨。金色头陀一笑新。

东淑

    不待毫光万八千。新罗夜半日升天。当阳一拶没交涉。谁把金针暗里穿。

物外

    月白江西十八滩。大雄智藏涉多端。南泉拂袖超然去。万丈簸扬平地澜。

享仲

    德通万物发源初。草木丛林悉溢余。三月龙门几桃浪。宁将涓滴测归墟。

杏云

    日边春闹选郎家。十二疏帘红雨斜。只用太山肤寸气。长安城阙暖于霞。

文溪

    曹源一脉五家分。千七百中谁出群。品藻杨岐玉人手。舟峰确论笔纷纷。

惟正

    平常三昧思无邪。此外那须载道车。丛社旦评今尚古。石窗春静两灯花。

文器

    梵语唐言绝异同。百千周孔漫雕虫。太虚空纸须弥笔。不堕东风交割中。

心月

    三星长绕广寒宫。不变随缘西又东。显露圆通真面目。莺吟燕语落花风。

月浦

    江湖蓑笠共周旋蟾桂影斜湘水边。路入桃花人世隔。鸥波浩荡镜中天。

松岳

    磊落苍髯涧壑姿。一株郁密镇坤维。分明临济钁头意。留作后人标榜来。

月洲

    合浦珠还三五秋。铁船稛载下扬州。盘山光境杳无际。分付江湖具眼鸥。

谨甫

    三省三恶六四坤。何如直下了心源。德山歌矣道吾舞。密室元来铁鹘仑。

玉田

    瑶草琼花万顷秋。祖翁契券有来由。龙吟云起本无事。开辟水和明日流。

以柔

    体露昆仑无缝罅。都卢大地黑漫漫。风流唯有广平赋。炼漉梅花换肺肝。

悦庭

    阶前双树矗森森。黛色能天春色林。且喜西来别无意。赵州东院是观音。

元明

    春秋五始属乾符。竺贝更观三照殊。迁佛场开杏花闹。扶桑夜半现金乌。

春溪

    谁道曹源无异流。三川两浙竞芳猷。东山吸尽西江水。洛下牡丹花蕊稠。

竹庭

    帘外一丛三四重。风轻露重细香清。分明斜曲少人会。刹说未休金玉声。

椿岩

    铁树枝头两八千。庄生窦氏漫论年。如今眉寿万春瑞。玉凤衔花缑岭巅。

了堂

    桃花见刺竹闻尘。大彻投机绝等伦。午夜前溪月如画。七蒲穿后卷帘辰。

松岩

    挺出苍官涧壑姿。希声十里入弦奇。谁知临济荫凉地。自有清风别调吹。

玉庭

    东郡昔趋郎罢前。片言圭复得天全。拈为韶石自家宝。秘在形山亿万年。

竺宝

    香至国中光彩多。东西密付竟如何。劝君秘在形山看。刹界三千一释迦。

芳邻

    城南尺五杜陵花。争似素公乡果嘉。前悦后洪都不会。月移梅影过墙斜。

起潜

    月与冰壶合湛然。谁知龙向此中眠。一声霹雳卷云过。万仞禹门波涨天。

芳洲

    四海皇元笑隐翁。龙翔密室不通风。白鸥具眼乾坤别。波暖水香蒲苇丛。

景文

    南询那用涉多岐。稽首清凉七佛师。百草头边大人境。威风凛凛现金狮。

希白

    香至宝珠声价重。巴陵银碗齿牙寒。谢郎钓得同风句。雪月芦花望一般。

光甫

    新罗夜半出晨暾。万八千东毫相尊。衲子家风端的别。杖桃日月一乾坤。

春溪

    水自竹边流出清。鵁鶄溪ＩＦ共欢声。潮头望入桃花洞。未必渔蓑独避嬴。

茂叔

    士林松柏阅年华。季之孟之间春意加。更有风标子君子。濂溪遗爱满池花。

令仲

    敕下既闻湖海清。埙篪递奏多平声。金鞭尚约三章法。月在御街谁夜行。

渊材

    泓下禅龙抱宝眠。登庸衣钵在单传。潜珍若入杨岐手。准拟碔砆辉九天。

松岭

    特立苍官涧壑姿。风声十里少人知。朱弦能保三千岁。恐有子期骑鹤来。

月窗

    疏帘半卷桂花风。坐断江声岳色中。开士不还回向院。洞箫吹彻广寒宫。

抱安

    凭慈忍力。了祖师心。眼中风月。膝上古琴。

玉章

    斑石之内。混沌分开。形山一宝。郁乎文哉。

椿叟

    铁树枝头春八千。老胡不识着花年。君看劫外风光别。一朵红云擎九天。

春岳

    霞拥云围至乐山。人间风日绝跻攀。等间压倒千峰势。鸟不衔花向上关。

光岩

    玲珑帝纲万重山。惺惺主人心境间。一段风流堪画处。鸟衔花入碧层间。

云甫

    铁壁迸开红片片。苍空摇曳碧依依。胸天一气天然别。不作旱霖不敢归。

又

    山嘘爽气应龙吟。一霎霈然天下阴。漏泄慈明翠岩旨。夜阑有月落波心。

玉霄

    鲸吞海水动苍穹。露出十洲珠树丛。一自巴陵撑着月。枝枝光贲广寒宫。敬元
    独坐雄峰百世师。三千礼乐定丛规。晨钟暮鼓太饶舌。说着昔年绵蕝时。

松荫

    挺挺苍官涧壑仙。孙枝子叶日森然。辽东白鹤刹那顷。翠锁祝融春万年。

庆室

    卿云五色拥仙家。燕雀风微帘幕斜。怪得纤纤散花手。和床掀倒老毗耶。

虎岩

    睡菸菟太杀威雄。未露爪牙丘壑中。竹密不知流水过。醒来一啸满山风。

敬仲

    新丰树色拥龙颜。玉帛求贤季孟间。惶恐滩南今不浪。埙篪缓奏太平寰。

义林

    仁山兼智水。黼黻孔门章。谁识祖识祖庭桂。秋霄月也香。

泰和

    心头无可否。花影上帘时。演祖忘人我。唯容三佛知。

文裔

    斑石惟美。混沌已彰。风前玉树。济北荫凉。

信甫

    至道兮无难。呼甚^8□小玉。一句在声前。檀郎认不得。

芳洲

    五叶始开东震花。江湖从是事如麻。白鸥具眼天然别。水绿苹香万里沙。

大机

    文经武纬定坤干。钜宋山河几贵权。霹雳一声动天地。高斋琴鹤尚安禅。

以蕴

    形山秘在夜明珠。万象扶疏印劫壶。珍袭将来我无隐。梅梢新月照西湖。

瑞岳

    山川钟秀圣贤兴。天上五云鸾凤僧。别有道人优钵现。暮栏无限碧层层。

宝洲

    骊珠出海镇阎浮。万里浪平明月秋。赤脚波斯休鼓棹。元来屋里有场州。

蒲庵

    云门临济百花春。争似闲房尊宿陈。试向夜明帘外看。昌阳九节为谁新。

刚仲

    形山秘在乾坤宝。斑石包含混沌初。珍重南泉末尼话。宗门更有兰相如。

云泽

    片片悦多弘景陇。元元望足传岩霖。春雷起蛰转滂霈。红涨桃花浪万寻。

太茂

    阎浮树覆十虚空。收在蟭螟左眼中。欲究图融甚奇旨。莫将红白问春风。

祖芳

    五叶一花东震春。相承的的绝疏亲。辽天鼻孔几英衲。较甚莫窑村外尘。

文英

    羽干齐舞万人丛春在一团和气中。李四张三竞相贺。心空榜上状元红。

以清

    立廉思义伯夷风。全在交游操履中。一带青罗渭南水。他年可问钓璜翁。

叔堂

    共强仙子色香并。一郡佳名冠锦城。伯仲之间川又浙。不妨徐老睡同床。

桃溪

    世外青山胜概多。带流直自武陵过。渔蓑唯裹避秦意。不管落红随去波。

大器

    昼锦堂开韩魏公。故将藻鉴屈英雄。登庸果在晚成日。四海一坡帘听中。

景藻

    月是毛锥岂用彬。可怜梅枣傍池临。要知雪窦翰林句。休向枯椿旧处寻。

云心

    蓬莱有庆曙光中。炯炯三星绕月宫。一片轻踪太疏懒。时时出岫又随风。

秀岳

    末山一只顶门眼。天外出头谁得看。堪笑灌溪云劈箭。元来平地弄泥团。

凤林

    大岛克家令子。幼登老汉筹室。名曰信荣。期以远大也。外祖藤公为需雅号。仍书凤林二字以付焉。且作偈证之云。
    欣欣嘉木向春天。上有鹓雏毛羽鲜。练实醴泉无尽藏。条风块雨斯年。

全机

    赵璧连城曾诳秦。十分声价若为陈。全梭不绞单丝水。直把锦心呈似人。

淑英

    万岁山前草树浓。萧韶缓奏蕊珠宫。红鸾紫凤升平日。春在闺门喜色中。

月江

    珠宫贝阙桂花风。三五秋光含露浓。卷起湘帘见天下。船无惊浪大瀛东。

秀巍

    远近高低云际峦。一峰削玉碧巑岏。情知遥览德辉下。日日衔花千仞鸾。

本光

    一片古菱涵肺肝。山河万朵好生观。琴台不挂暮云影。月在天心居自看。

义云

    露末山顶。超无上乘。暮天杳杳。迢碧层层。

湖隐

    慧峰桂昌门下梅公座元。别称湖隐身后失旧^8□所在矣。今此二大字秘
在令嗣形山者也。请余誊写。且谓作一偈拟补亡篇。不免猥应来命耳。
    咸平天下足殊恩。梅瘦孤山山下村。莫怪横斜负封禅。花中巢许别乾坤。

和岩

    日暖风晴草木匀。翠屏重叠带霞新。衔花膝凤下缑岭。早觉萧韶彻玉辰。

南明

    吠琉璃树映阎浮。佛法何曾隔北洲。何处梅花一枝早。珠帘卷月麝风稠。

廷贤

    良将櫜弓抚四夷。九天凤瑞日来仪。瑶宫春閟养花暮。只许禁林颇牧和。

花屋

    鸟唤花开几度春。檐头青嶂万年新。向心外若别求法。当面蹉过无价珍。

文溪

    胸蟠万卷辩倾河。不悄坡仙七世花。选佛场中登第去。安眠高卧对谽ＣＨ。
□□
    雏僧阡陌气如云。远自曹源滴水分。洗却东山左边底。一枝正脉是川勤。

杂着
屋州犬山青龙山瑞泉禅寺钟铭

    日峰和尚创建瑞泉精舍。乃奉无因师翁以为开山始祖。丛规肃如也。壬寅之冬。命凫氏范金作钟。晨昏考击号令人天。为利也博。兹来乞铭为之铭。
    伊昔荒冈化为宝坊。过者稽颡。伊昔顽铜镕成巨钟。闻者击蒙日祖训徒。暴革贪渝。将无同乎莛发则鸣。神诵有程利及幽明。洪音年宣。与法同传万亿斯年。
大日本国浓州路郡上郡下田乡吉田村临济山大宝禅寺钟铭
    今兹甲寅之秋。法印权少僧都公性相攸郡上创寺山中。特请悟溪和尚为开山始祖。丛规勃兴而钟未勒铭。僧都乞于余。其铭曰。
    维昔祇树基以金布于竺之土。方今扶桑建大宝房于浓之阳。夫钟法器。号令资始。谁言像季。古道既东。殷其春容远近击蒙。霜晨月夕眼声耳色。利不可测。何人发省。僧都讳性秉国之柄。繄孰始祖。驱文役普。真主中主。皇风兮兴佛日兮升。咸得未曾。邦君乃福。檀门乃禄。若响应谷。凭兹鸿音。法界昏沉当下明心。时哉^8□桂崷崒山势万世临济明应三年龙集甲寅十一月吉日。前住龙宝山东阳题谨题。

济北山大安禅寺修塔婆干缘疏

    康正丙子之春。宗橘上人自为愿主起多宝塔于济北巅矣。募众缘之外。亦自舍衣资以成功也。眠指于今。倏忽历桑字星霜。故风瓯语冷。露盘藓侵。日居月诸轮相临危耳。爰有橘道伴宗宝。弗忍坐看百废焉。将践前迹干化一新之。厥志切矣。山曜经曰。迦叶佛宝塔。历世凋坏无补治者。瓶沙王因地告众人曰。佛世难遇人身难得。乃率九万三千人。同治故塔。又同发愿。共生人天值释迦文佛。得闻初会说法。后果符前愿。方今宗宝持一疏扣十方。无贵无贱无真俗无多寡。茍抽檀心者。悉可齐于瓶沙愿轮也。祝祝疏曰。
    大安古刹临济余流。虽云昔日浮图。其奈现今坏劫。山河扶绣户。高标跨穹以倾危。星月绕檐楹。明堂插瓦而乱坠。盖多宝佛五百由旬表样。从愿力生。然阿育王八万四千洪基。用施心立。偿感宿因之□。盖聚儿戏之沙。遍敲绿户朱门。要运云斤月斧。的皪林间孤鹤壮观何时。蜿蜒湫底灵鳗神物尚在。檀波罗蜜成就。白水真人点头。明应八年菊月如意珠日谨疏。

浓州路方县郡鹈饲庄佛日山圆照禅寺再兴佛殿化缘疏

   当寺旧蕞尔古刹也。本愿信士。号鹈饲氏。法名莲一。以康历二年草创焉。厥后庄入官府。而邦君华族。高山远州太守日照居士。割据者久矣。暇日陟白^7□崄。探衫洞幽。遂入此寺而徒倚。回视隳坏。舍净财以作新。郁成胜伽蓝。特请前天龙南宗禅师。为开山祖师。师讳士纲。嗣崇寿正当士显。显嗣建长南山士云。云嗣圣一国师。实慧日四叶的孙也。山号佛日。殿里安卢舍那。然英檀法讳雅称。与华严日照高山之法门相符合。鸣呼奇也。在昔越之太守裴公肃。应三百年谶记修成龙兴大殿。盖亦有以哉。由康历庚申至明应戊午凡一百十九年。是年孟夏二十六。夜天忽降灾。展堂廊庑一尘不立焉。星换物移。魔强法弱。土木之营百计不就。爰有一沙门。未知来处。名曰智运。仰观此荒废。慨然启余言。夫累篑士成太山。潴涓滴为巨海。则与其进也。余何人哉。愿得一疏以扣十方。给孤之功可立致矣。余奇其勇为。辄制俚词而督厥驾云。
    诸佛出身机宜薰弦之凉生殿阁。杂华无阂法界。艮卦之象兆蓍爻。麾三照于高山。指一湖于慧日。若待睹史夜摩从天降。无乃迂乎。如彼瞿昙憍尸插草行。于此切矣。须弥柱虽非斧凿。僧祇窗必在庄严。所庶结悉檀缘。胥期歌轮奂美。山围故国周遭在。格尔岐阜之鸾水流漳下太忙生驾。言扬州之鹤同文万里一诺千金。谨疏。

重上启奉答天宁堂头和尚年头祝赞

    右宓以勤巴谥圆悟如来。佥谓简在。象祖称慈济菩萨。夫谁间然。自非运度生舟。焉得传锁口诀。共惟天宁堂头和尚。诗文禅熟德爵齿尊。大满乃今邓师波异代同调。梁山维昔益阳水即处全真。缅思闻机杼翠微。几度卷珠帘暮雨。相国之廊连三十六院。共竞物华权。临川之笔发万八千光。全归风月主。汗牛书并吞芸香阁。化龙杖不待桃浪春。万年松下击金钟。必有日尔。五凤楼前听玉漏。今何时哉。耸蕉耳于法雷。□蓬头于仁泽。圣代多雨露。齐拜冕旒。出门横大江。忽忘鸥鹭。谨启岁舍着雍敦牂。王正上元前二日蓬莱增端肃。
　　叨拟手启答月谷座元禅师。兼忏雪清规妄谈之罪云。
    右伏以三代之礼在缁衣。感司马光于伊雒。丛林之规兴绵蕝。知叔孙通于大雄。自非虎骤龙骧。其奈鲸喑鼍寂。共惟东山月谷座元禅师。钟岐山秀出玉府群。一段风流唐突东山三佛。无边刹境劈开冲岳十如。譬诸水有德以亨。谁道云无心而出。北窗风兮五六月云入睡工夫。南唐路兮第五桥敢望诗世界。雾豹盍变。风鹏当搏。集云峰下四藤条。早鼓霹雳之舌。文殊堂里万菩萨。竟归青凉之尊。幻蕉子命与时违。谋于世拙。恋白阁知志隐者。宁非眷屋上乌。推红楼应制诗僧。会须披帘前紫不宜已未林钟下浣。

馨林说

    近古诗人看赞僧一联曰。圆顶栴檀树。方袍菡萏花。盖谓花树非馨。惟德惟馨耳。吾门绍栴侍者。名实相称。今震雅称。称云馨林。仍援此一联以为之说。

少要要无孔笛卷之六

    敕。本有圆成国师之的孙。佛日真照禅师之神足。东阳和尚。岐下祥凤林际大龙。结衲子冤出四派之其一。发活祖意究五家之其源。拂子边振宗风。□杖头挑佛日。重续妙心传记。广垂后昆。曾绿宗门正灯。永流万世。匪啻显示少林密旨。况又匡正百丈清规。道风达天听。声价播宇宙。仍谥大道真源禅师。承应二年八月二十四日。
    东阳英朝禅师上岐氏子。产于浓州贺茂郡。五岁上京。礼天龙玉岫种公执童役。既及落丱圆具。天资逸发。读内外典过眼即记。久侍岫公于南禅。去踵诸方丛席。闻雪江深公之道风。挂锡龙安。决志参敲。江喜杰特与以本分。遂传心印。出住丹之龙兴。文明辛丑。奉敕兴洛之大德。开堂演法一香酬雪江之恩。周岁迁妙心。历三寒暑移尾之瑞泉。源司农创浓之少林寺。延请居第一祖。相寻住州之大仙定慧二寺。所到宝刹。竖大法幢。四众宗仰似众水归巨壑。四十余年八坐道场。应机接纳耄期益健。在妙心日。多讲祖录。五山众僧请益其门。永正元年八月。在于少林示微恙。二十二日示徒偈曰。造化小儿休嬲人。灵台不动一微尘。侍僧劳苦以何谢。篱菊半开枫叶新。二十三日源司农。写师照容请赞。师即赞曰。二十三日源司农。写师照容请赞。师即赞曰。呼翠竹为真如错。唤黄花为般若错。毕竟有若非仲尼。画师画师莫将五竺铁铸一大错错。二十四日端坐书偈曰。涅槃四柱一时拗折。看。看。珊瑚枝枝撑着月。凭甚魔宫化墨。魔胆落。喝。掷笔坐化。寿七十七。腊六十四。塔于少林。八会法语门人编缉曰。无孔笛。别撰正灯录二十卷。承应二年秋。赐谥大道真源禅师。

右出于本朝高僧传

    吾祖大道真源禅师语录。号曰少林无孔笛。广本秘珍于海内诸刹。而世不可得而见也。间有宝袭经柜。皆残编断简首尾不备。忝云仍者。迭出谋寿梓广传。及乎访求完本而不能得之。力竭而止焉。予尝谓。若论古曲。不堕宫商。依谱而喻无谱。功专在铿锵。吾祖之妙指妙音。或沦灭于旷岁。而不传。则儿孙何因仿佛其引商刻羽之调哉。于是乎食息芒负。搜索所谓秘珍者几乎二十霜。诸刹主法感予之至情。并发露递送不敢拒所请。差珍异宝罗列于一目。痛快不可言也。其本互有增减异同。较异者拾遗者。遂成全璧矣。便敦请法苑髦杰。重新编次。厘正传写之帝虎。美而善蔑以加也。即入于梨枣垂诸不朽。鸣呼去角则病于牛。添足则殃于蛇。冀后之君子察焉。
    宝永第五岁次戊子八月二十四日。
　　再住华园和南拜书。

东阳和尚少林无孔笛卷第六_
