No. 2522 阿弥陀秘释



    阿弥陀佛者。是自性法身观察体。一切众生觉了通依也。自证一心观见诸法实谛。自证诸法遍知从生心品。是故一心体相。悉摄二谛而无差。九界色心。同备五智而林罗。然则四曼圣众。本住五蕴假身常恒。三密诸尊。常居九识妄心无边。一心即诸法。佛界众生界不二而二。诸法即一心。佛界众生界而二不二。又是心是佛本来一体。更不可求是心作佛。迷却智显。即身成佛。至如已身外说佛身。秽土外示净刹。为劝深着凡愚。利极恶众生也。随机说法。秘实义显浅略。法身实说。开实智遮执情。故悟一心深源。九品心莲。等开九识净心。证三密现觉。五佛相好同成五根色身谁远望庄严实刹谁遥期微妙色相乎。迷悟在我。三业外无化身。真妄一如。五道内得极乐。觉此理趣。即时心是名观自在菩萨。于有为无为诸法。即觉一心平等理无障碍故。此心究竟。离分别取着而证性德一心故。名为阿弥陀如来。是大意也。
    次释名号。天竺称阿弥陀。唐翻无量寿无题光等凡有十三翻名。是则显教所用义。但密宗意。一切名言。无非如来密号。虽然就十三翻名释实义。一者无量寿法身如来。居法界宫不生不灭。是故大日如来或名无量寿佛。二者无量光法身如来妙观察智光。遍照无量众生无量世界。常恒施利益故。大日如来或名无理光佛。三干无边光法身如来妙观察智。无分界无边际故。大日如来或名无边光佛。四者无碍光法身如来妙观察智。放有为无为真谛俗谛。乃至实相实性一切众生。种种心相草木出河等法。俱时证知无障碍故。大日如来或名无碍光佛。五者无对光法身如来妙观察智。等对不可说也。本自无妄想故。待对不可说真觉。离真妄想对观智故。大日如来或名无地光佛。六者法身妙观察智。炽然赫奕照众生意识无明暗。烧烦恼尘垢如炎光故。大日如来名炎王光佛。七者法身如来妙智光。灭众生无明暗。现内证心殿。始悟本不生乐故。大日如来名欢喜光佛。八者法向来妙智。能决断真俗二谛实义。能照察有为无为诸示故。大日如来名智慧光佛。九者法身如来观智。自受法乐。常恒不乐无断绝故。大日如来名不断光佛。十者法身如来妙智。等觉十地尚难思议故。或名难思光佛。十一地身如来妙智。凡夫贤圣力不及。不可称提故。或名无称光佛。十二者法身妙智。本来不染。六尘故或名清净光佛。十三者法身妙智光明。本来常住离书夜时方。无不照处。无不照时。超世间日月故。或名超日月光佛。是故十方三世诸佛菩萨名号。释一大法异名。又十名三世诸佛菩萨。皆大日照中来差别智印。乃至一切众生出言语无非密号名字。迷之名众生。悟之名佛智。是故唱阿弥陀三字。灭无始重罪。念阿弥陀一佛。成无终福智。如帝网一珠。屯现无尽珠像。弥陀一佛。速满无边性德也。
    次释字相字义。^h□字一心平等本初不生义。^h□字一心平等无我大我义。^b□字一和法如如寂静义。又^h□字佛部义。示理智不二一法法界体相故。^h□字莲华部义。妙观察智生法。二空实相本来不染六尘如莲华故。^b□字金刚部义。如来妙智自性坚固。能破一切妄想怨敌故。又^h□字空义。一心法体本自虚妄相空无故。^h□字假有义。一心平等诸法如幻假有故。^b□字中道义。一心平等诸法。离二边无定相可得故。又^h□字有义。一心体相。本有不生无灭尽故。^h□字空义。一心诸法自性不可得故。^b□字不空义。一心计衍。本来法身功德无断绝故。又^h□字因义。佛界众生因一心觉。因一心迷故^h□字行义。断人法二我。证生法二空。至佛果故。^b□字果义。示不二一心如如理智。是则佛果故。如是差别法门即名字相。又如是字相。互无定相。如帝网珠不可取舍。一心平等不可得故。是即名字义。是故离字义无字相。离字相无字义。取彼舍经。取此舍彼。妄心分别。厌娑婆欣极乐。恶秽身尊佛身是名无明。又名妄想也。纵虽间世末代。常观平等法界。同不入佛道乎。

阿弥陀秘释
