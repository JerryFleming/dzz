No. 2572 见桃录叙



    圆满本光国师匡徒于正法山之后。有有马郡主赤松氏之女模堂夫人。为国师创建梵宫于山之兑方。拜请居之。国师以灵云为扁焉。晚再有细川氏纲。营一静舍于大云山麓。以供国师之禅燕。复名以见桃也。皆用志勤禅师机缘。必有说。迨今而不容测其旨矣。因国师平生举场·开堂·示众·立地·偈赞。当时撮搜者题曰见桃录。其录传写所在秘珍。只是多寡不均。踳驳尤甚。遥胄诸老常以为忧焉。甲寅岁胥议编定。乃罗致家家所藏十数本。交互摩研。质鱼亥。补闪脱。铲除叠沓。伦贯畔散。厘为四卷。于是乎。守塔衔众命。来款乎遁窝。告曰。参订既竣矣。请引事情于简首伏惟国师处于海字横溃之世。不坠天源所传之宗猷。道德厖鸿。文章藻缋。卓绝一代。
   圣主禀法。武豪仰化。禅教真俗翻飞慕向。由委化迄于今。垂二百年所。云耳涌随。点定旧稿。??之木。而宣通遗言。以拟毛滴之报答。自匪源深流长。则岂能致之耶。此即是家庭盛事也衰飒十拗。随喜三叹。不觉鸣笔砚。涂糊满纸。敢茂帅众嘱耳矣。凡展读是录者。不可昧却见桃之一着。茍徒摘叶寻枝。或在国师面前。则必不免热棓三十矣。
    元文二岁次丁已壮月二十四日
　　远孙稗比丘谨书

见桃录叙
_
圆满本光国师见桃录卷之一

        远孙比丘众等重编
    住正法山妙心禅寺语录
                侍者某编



师永正十三丙子岁入寺

    山门大休歇地乾坤一人闻门外雨滴声。闏花开南浦春。
    佛殿。报化佛头谁独足立莻莻汝州风。哄落老僧笠。
    土地。东坡居士护法明王护个什闏。山色清净。溪声广长。
    祖堂。吾这狮子窟。不容野狐精。去去。天下太平。
    据室。机关脱落。别讨生涯□杖不在且坐吃茶。
    □黄。此三十三天大威德天子。折尼拘陀为佛作荫凉底一枝。为甚落山僧手。拈分付春风。溌桃笑开口。
    山门疏。枯树老僧山门境致。露柱古佛今日交参是什闏花似锦。水如蓝。
    同门疏。说向太湖三万月。品论惠山第二泉。谁道千里远。元来一味禅。
    拈衣。为北秀者袒右。为南能者袒左鹬蚌相持渔者利也。
    登座。高高溪顶。荡正法船骊龙行处浪滔天。
    祝香。大日本国山城州平安城正法山妙心禅寺。新住持传法沙门开堂令辰。虔爇宝香。端为祝延。今上皇帝圣躬万岁万岁万万岁。陛下恭愿百王百代芥城空而寿山弥高。乃子乃孙桑田而仁泽何竭。
    将军。此香。大树奕叶仙李盘根。爇向炉中。奉为大檀越准三宫。资倍钓算。伏愿九州四海远人服兮戎狄和。二京三都大厦成而燕雀贺。将补衮手转正法轮。
    □使。此香。贵于天上煳林。重于海外婆律。爇向炉中。奉为□使尊官左中辨。资倍禄算。伏愿宗门功第一。名上甘露麒麟。洛社会十三。龄逮元祐司马。以规以祝。维德维馨。
    京兆。此香。爇向炉中。为外护檀越源府君右京兆。资倍禄算。伏以韩京兆起。八代衰。仰才名于斗北。神尧帝为一门事。观义兵于晋阳。吾其庶几乎。民之所归也。
    嗣香。这一辨香。昔大灯国师劈作两片付二神足也。以正法眼付第一神足吾关山祖。以诸庄园付第二禅足他彻翁师。是十目所视也。□碧落碑无赝本者。只花园一枝而已。余薰八传至山野。山野秘之。三重五重裹复子。即今拈出。供养前住当山特芳老骨查。不肯报法乳。出乎尔者返乎尔。
    垂语。世尊有密语。迦叶不覆藏会闏。鹧鸪啼处百花香参。
    提纲。乾坤内宇宙间有一物。黑如漆。护身灵符。颐神妙术。得之者祸胎乎二三。滥觞乎四七。着著有出身。门门书大吉。林际风颠得之作金刚王。正令当行。巴蜀雪消春水来。松源聩祖得之用黑豆法。孤机峭峻。湘潭云尽暮山出。恁闏不恁闏。依俙相似越人为凫。不恁闏恁闏。仿佛不同楚人为乙。吾皇得之。西极混明。东略扶桑。昼降阎浮。夜升兜率山僧今日得之。为国开堂。此事了毕。是故在圣同圣。巾上戴尧天。在凡同凡。杖头揭佛日。焦芽败种齐沾恩。森罗万象全归一。直得。石女立舞三台。木人坐吹觱篥。这新翻一曲。诸人还委悉。闏倘复未然。高提一律去摩诃般若波罗蜜。甚深般若波罗蜜。
    自序出头跋鳌颠倒狂猿。吁何幸哉。天书远召沧浪客。是亦时也。春衣夜宿杜陵花。惭赧惭赧。忸怩忸怩。
    白槌谢。开堂之次。共惟养源堂头大和尚。规行矩步。学马胜威仪。放去收来灭洋屿宗旨。千古丛林改观。三代礼乐重新。兹辱。降尊就卑。鸣槌证法。下座必趋十笏室。展一炊巾。伏乞道照。
    诸山谢。次惟诸位东堂大和尚。诸位西堂和尚。道香难掩。譬如栴檀叶叶起风。禅林有光。宛似珊瑚枝枝撑月。若罄褒词。恐渎大德。众慈贤察。
    总谢。又惟山门东西两序。诸寮办事一会海众。诸位禅师。虽可致逐一谢。此日开堂专为祝圣。不敢繁词。并期小参次。各各昭亮。
    拈提。记得。报恩逸禅师。因僧问。佛为一大事因缘出世。未审和尚出世如何。逸云恰好。一问一答谛当甚谛当。那僧作略认奴作郎。报恩好佛只是无光。有人若问。新妙心出世如何。只对他道九万里鹏才展翼。一千年鹤便翱翔。
    当晚小参。垂语虚堂□杖杀活在我。试触着看。毒花毒果。有闏。
    提纲吾有一柄拂子。千圣不曾桛。列祖提不起。竖起则竖穷三际。横拈则横亘十方。由是明月拂清风。未教赵州一生受用。霹雳惊天地。直得百丈三日耳聋。有来由无来由。即此用离此用。甚希有甚希有。日本国里说禅。也太奇也太奇。大唐国里打鼓。正与闏时同行木上座。忍俊不禁跳出云。和尚与闏道。早是龟毛长数尺。德峤不答话。汾阳罢夜参。谓之真家训而已。山僧咄云。休休□一拶。恰似兔边求角相似。只如头上定乾坤。毛端吞巨海底一句子。如何通个消息去芍药花开菩萨面。□榈叶散夜叉头。
    自序暗证禅师。央庠座主。忝拜宸藻。叨污名蓝。泚颡弗鲜矣。
    谢语。小参之次。共惟南昌堂头大和尚。西源的流。急雪鹡鸰相并。南昌故郡。落霞孤鹜齐飞。莫愧吾法兄。岂曰尊贵堕。春寒花迟。保爱珍重。
    次惟养源堂头大和尚。声价大振。天下仰德爵齿之达尊。典刑犹存。僧中获才学识之三长。谁不岩瞻乎。又惟大心堂头大和尚。大心衲子掉龙泉乎舌端。本色白拈捋虎须乎这里。造次颠沛不失宗旨。谁敢近傍乎。
    更惟山门两序。东斑都寺禅师。两翼相簉。鸳序鹄立分班。百废具兴。鲸暗鼍寂革响。不亦伟乎。
    监寺禅师则监院。扣青林禅。丙丁求火。会和尚接白云祖。玉人治璠。不其然乎。
    悦可禅师其才也。寔纪纲后佛。其机也况陶铸仙陀。不是华侄提唱乎。
    副寺禅师副寺禅师。护法财。护世财。干父蛊。干母蛊。不亦宜乎。
    典座禅师直岁禅师。蒸云母作饭。典座妙手乎。束虚空为棒。直岁活机也。
    又惟西班堂中座元禅师。佛祖权衡。人天眼目。匡徒领众。宁曰。讲经首座乎。降尊就卑。譬诸退位菩萨耳。□不忘瓜葛法系之谓乎。
    后版座元禅师。辅□吾徒。合小释迦悬记。黼黻斯道。蹑大禅佛高踪。正好着力。
    记室禅师。翰墨膏盲未疗。萤雪工夫勉旃。
    知藏禅师知藏禅师。白传诗入大藏经。老韩同传。碧岩集赓公子行。泾渭异流。入与不入公其甄别。
    知宾禅师知浴禅师。大应接客径坞。朝一人暮一人。太原主浴雪溪。火三昧水三昧。古之今之至矣尽矣。
    侍香禅师。戒香定香解脱香。了天性司南于鼻孔。尘说刹说炽然说。谢吾道已东之证明。
    侍状禅师侍客禅师侍药禅师。驰书不到家者侍状也。报客不知在帝乡者侍客也。疗病不假驴驼药者侍药也。桃药李白蔷薇紫。一以贯之。珠帘玉案翡翠屏。三重也有。
    目子。某座元某座元。前资辨事二员问禅。一会海众。诸位禅师。各坐般若丛。百千文殊左右弥布。再开楞严会。四教阿难内外玲珑集大成矣。不亦盛乎。各乞恕宥。
    拈提。记得。达磨大师曰。吾法于三千年后。未曾移易一丝毫许。后来覃葛庐颂曰。东西纵目乾坤阔。玉露澄秋气宇高。山是山兮水是水。何曾移易一丝毫。少室单传自有安期枣。葛庐一偈不贪王母桃。子细点捡。吠虚啀实一犬千猱。休上座打破野狐见解。翻案葛庐风骚去少室别传旨。谁知来处高。将为碧瞳窄。千里一秋毫。
    翌日玉凤院拈香。大日本国山城州平安城正法山妙心禅寺。凡为新住持者。开堂翌旦率合山清众。就于玉凤塔下。讽经一上。臣僧攀其例。谨焚此妙兜楼。以奉供花园太上法皇尊前之次。唱拙偈聊充菲薄奠云。玉凤衔花桑海东。太平门户竞春风。三皇五帝果何物一簗香云擎梵宫。
    退院。祖翁一片旧田园。自荷锄犁称后昆。啼鸟落花留不住。倒骑佛殿出山门。

再住正法山妙心禅寺语录

　　　　　    侍者某编

    冬节上堂祝香。萨诃世界南瞻部州。大日本国山城州平安城西京正法山妙心禅寺。住持传法沙门书云令节。钦焚宝香。端为祝延。今上皇帝圣躬万岁万岁万万岁。陛下恭愿斩新日月歌王事无监之诗。太平山河奉圣主得贤之颂。
    垂语放开线路。一气潜回要看云物闏。试登鲁台有闏参。有僧出众云。冬至日永。缺少一丝毫间工夫。妙高雪漫。相见五十三善知识。有时有节。互古互今。师云。暖律飞灰。绣纹添线。僧云。记得。天泽老师至日上堂。僧问。群阴消尽。一阳来复。衲僧家到此如何转身。答云。恰如老鼠入牛角。端的也否。师云。虾跳不出斗。进云。学人转身处。和尚如何只对。师云。倒却门前刹竿着。进云。天寒人寒。两人一碗。师云。别别珊瑚。枝枝撑着月。僧云。乌□易见但礼拜。师云。见之不取。千岁难逢。
    提纲。欲识佛性义理。当观时节因缘。作闏生是时节因缘。冬至在月头则卖被买牛。木人倒吹葭营管。冬至在月尾则卖牛买被。牧童遥指金鞭。僧堂今朝挂着慈明榜。首座昨夜掇退洞山禅。塞北天寒。十三叶牡丹开雪内。江南地暖。一两枝梅花绽腊前。正与闏时床角漆道士出来。咄一咄云。适来许多绪余土苴。徒费言诠。巍巍乎堂堂乎。同得同证本来因果。尘尘尔刹刹尔。无缚无解。应用无边。不拘时节。全绝变迁。别欲识佛性义闏大树大皮裹。小树小皮缠。
    自序□头鼠目。驴颔马□。江湖流离。将谓木瓜杲风子。天地弃物。元来蓬发休上人。惭汗。
    谢语。上堂之次共惟。养源东堂大和尚。勃窣理窟天然作家。信手拈□竹篦。敲出临济骨髓。治病以长松草。感得普明夙因。尊候如何。保养珍重。
    次共惟。大心东堂大和尚。才地山长。行藏雪洁。丁一株荫凉树既倒之日。扶起正宗。遇五浊优昙□再现之时。来称补处。百里兴云者龙也。千涞览辉者凤兮。瞻之仰之。
    更惟。山门两序。满堂活衲。问话禅客。诸位禅师。机居东头。云居西头。可谓丛社兄弟。蛮属左角。触属右角。足称乱世英雄。各乞昭亮。
    拈提。记得。古德冬至上堂云。恁闏也是。不恁闏也是。恁闏也不是。不恁闏也不是。恁闏不恁闏。总是总不是。何谓如此。阳气发生无硬地。古德提要。恁闏不恁闏强判鸿蒙。总是总不是。两处失功。阳气发生无硬地。穷则变变则通。山僧见处与他不同清风拂明月。明月拂清风。便下座。
　  岁旦上堂祝香。仰圣明。如日如月。祝睿算。同地同天。
    垂语。开造化炉。铸铁昆仑。是闏暂新日月特地乾坤。有僧出众云。万岁古佛出世。何管旧岁新岁之送迎。高提祖印。南极老人下天。宁分无极太极之先后。仰祝皇图。发狮子音。畅鸡旦贺。师云。山门增瑞气。草木发光辉。僧云。记得。赵王访赵州。州不立。以手自拍膝云。会闏。王云。不会。不审佛法王法。是一般。是两般。师云。一锤两当。进云。兹承今上皇下纶命。建立吾正法门。可谓山中雨露新。师云。从这里入。进云。与闏则上皇于上方。赵王于赵老。古之今之岂有优劣。师云。二十年来尘扑面。如今始得碧纱笼。进云。山花笑。野鸟语。师云。吾无隐乎尔。进云。百千雪窦圆悟合为一人。师云。低声低声。
    提纲。年年是好年。春色无高下。日日是好日。花枝自短长。如水随器。不圆不方。在西干名新岁经。本于释氏。在东震曰先天易。始乎牺皇。洒法霈于九野。开寿域于八荒。也太奇也太奇。新罗国里□杖作舞。甚希有甚希有。古郢城边落梅上堂。诸人还闻闏。是甚瑞祥卧龙才奋迅。丹凤亦翱翔。
    自序系匏鲁叟不食。朽木宰予难雕。只愧无所取材。何敢可堪补职。汗颜。
    谢语。上堂之次共惟。山门两序云堂四众。适来禅客位禅师。东有鳞虫。龙为之长。西有毛虫。虎为之长。南有羽虫。凤为之长。北有甲虫。龟为之长。由此观之。吾佛日祖翁□竹篦下。打发四员禅将。凤也龟也龙也虎也。从斯分一源于四派。允有以哉。抑具正法眼破沙盆者。松源破庵曹源万庵。岂不起中溪之道乎。猗欤盛哉。各各道体万福。
    拈提。记得。大川济禅师岁旦上堂曰。正月初一若说佛法。三百六十日被佛法缚杀。若说世法。三百六十日被世法使杀。在川恁闏告报。误认元字脚。打失双眼睛。何故会则途中受用。不会则世谛流布。休上座諚拂子。头上点出光明去。满堂露柱贺元正。不待千年河水清。非佛法兮非世法。绵蛮黄鸟出花声。
    岁旦上堂祝圣。大日本国山城州平安城正法山妙心禅寺陛下恭愿。致君周宣汉武之上。举贤莘夫渭叟之间。
    垂语这正法树开微笑花。有闏风流属当家。有僧出众云。大王万福之赵古佛。金鸡报晓。正凤衔花。侍者三唤之忠国师。木马嘶凤。泥牛吼月。赖临法席。仰祝丕图。师云。日月垂秦树。乾坤绕汉宫。僧云。记得。西岩惠禅师岁旦上堂云。磨盘呈旧面。水确拜新年。无作而作。不然而然。是甚条章。师曰。只待雪消去。自然春到来。进云。法山今朝上堂。不涉新旧。贺正一句可得闻闏。师云。普进云。云北岭冷。海南枝香。师云。侍者参得禅了也。进云。人人襟袖带香归。
    提纲。朝来花万福。莺奏起居声。是甚声木居士在侧。与吾同年同行。论晚节于松朋竹友。约岁寒于矾弟梅兄。其须拂履。其发脱缨。特地出来胡卢轩渠曰。钟鱼鼓板是甚声。虾蟆蚯蚓是甚声。长老长老何不聪明。依俙盲者日月。仿佛聋者雷霆。欲重宣此义。谛听谛听。昨送旧岁。今迎新正。是故一气资始品物流形。四时不忒。春以鸟鸣。秦岭霞秀。洛山雪晴。击节唱歌。东村王太白作诗换酒。南邻张先生门门大吉户户太平。御园牡丹着红。四海香风从此起。官池鸥波蘸碧。五湖烟景有谁争。人境不夺公安现成。举扬向上宗乘。骂释迦打弥勒。商量年头佛法。欺明教瞒镜清。拈却昆仑鼻孔。突出金刚眼睛。虽然恁闏祝圣一句如何施呈龙得水时添意气。虎靠山色长威狞。
    自序□头鼠目。鸟觜鱼□。宗门一世衰。乌呼减师半德。住持千嶂月。胡为失他五缘。惭汗。
    总谢。上堂之次共惟。山门东西序单寮蒙堂交资辨事一会海众适来禅客诸位禅师。宗门恶毒瓜牙。获得贤劫第四释狮子。错锤妙密手段。捉败洋屿五百活马骝。支分末流。譬四派乎江河淮济。护惜常住。配一年乎春夏秋冬。每日转食轮法轮。何时拜台帖钧帖。叮咛损德。各乞谅察。
    拈提。记得。僧问雪溪。元正一日四相尽朝。未审王有何只待。溪曰。四相随年老。真王不预春。一人拗曲作直。一人弄假像真。如举烛用燕说。似刘鼻运郢斤。山僧亦作偈效颦去。三皇五帝百花春。厨库山门雨露新。不借阴阳造工手。天然□杖黑鳞皴。
    岁旦上堂祝香。时属升平。扶桑树头凤舞。春入新曲。碧梧桐里莺啼。一愿致君尧舜上。而施尧舜雨露于四溟。二愿待我季孟间。而移季孟风俗于万世。
    垂语左边去年梅右边今岁柳若问中间底如何。颜色馨香依旧参。僧出众云。太平有象。缘发将领百蛮。王事无监。缁衣礼复三代。法社之盛我道有光。师云。乌藤依旧黑鳞皴。进云。春风入门千花生觜。师云。又胜秋露滴芙蕖。僧云。记得。天泽祖岁旦上堂云。年年是好年。日日是好日。为甚有新旧。意旨作闏生。师云。遇花成花遇柳成柳。进云。和尚今日上堂。不涉新旧底一句。可得闻闏。师云。闻闏。进云。上来且置。住山疗斧开花时如何。师云。见闏。进云。乌□常在。师云。后生可畏。
    提纲。祖师妙诀谁家不春。年之元。月之元。日之元。元来无缝罅。天得一。地得一。人得一。一气转洪钧。因之野外绵绝复旧。雨余钟鼓响新。玉毫光耀紫栴檀。拜屈善住天子。青山涌出黄金宅。惊起释提桓因。尘尘说法。刹刹说法。处处全真。物物全真。乌张三吃酒。黑李四湿唇。放开则夜都落地。把住则并汾绝津且道。放开是。把住是。瞎漆桶。痴兀兀。醉袈裟。笑訚訚。若复未会看看。尽大地一个木上人只将补衮调羹手。拨转如来正法轮。
    自序千年常住。百日主人。半德减师。苏长公效庭坚体云尔。至尊列位。韩非子编伯阳传者乎。汗颜谢语。养源和尚雪髦狮子。金翅鸟王沩峤善养其源。山下檀越萧然行李。叶波别传何法。水光林影勃窣伽梨。不翅谙三千威仪经。况复划六十华严易。道体万福孟春犹寒。
    大心和尚大愚不愚。正法无法。风生八极。虎丘虎头虎尾一时收。云连九天。龙泉龙子龙孙两处化。哿哉后学甘露。佥曰。本色住山。人其不仰乎。师之所存也。山门东西序。都寺悦众宝公。不改生姜名。华侄谁道桃花溌。玲珑尔音。黼黻吾道。
    前版后版。释迦不前。弥勒不后。易地皆然。临济如夏。云门如春。维时至矣。
    记室知藏。一人透过积翠三关。一人打开少室大藏。扫烂葛藤于胸襟。耀文章花于盆盎。
    侍香侍状。侍衣侍药。这个印香严本寂。鼻孔辽天。那个跨华林大空。威风遍野。想彼红粉侍者。得此乌□道人。中有一个丛社风流。□龙人物更尽一杯酒。莫认三唤声。夫是之谓侍药职。
    堂中万缁郎。适来十禅客。诸位禅师。渥洼奇种驰志。骓騑骃骆骊ＳＷ騵。云台诸将论功。井鬼柳星张翼轸。个个立在转处。人人尽有光明。三年关山月谁是。知音一日长安花。各自着眼。至祝至祝。
    拈提。记得。西岩惠禅师上堂。拈□杖云。只如鹫溪老汉。于百万众前拈一枝花。直得。金色头陀。破颜微笑。□且道。是梨花耶。李花耶。梅花耶。杏花耶。卓一下云。一时分付与春风。子细点捡。首鼠两端。世尊信手拈来。春到人间无弃物。西岩依模脱出。月移花影上栏干。山僧諚。梨梅杏李一般寒。金色头陀被热瞒。□杖花开太平日。春风着力试吹看。
    结夏上堂圣。大日本国山城州平安城正法山妙心禅寺。云云。陛下恭愿。与天地合其德。与日月合其明。与四时合其序。与鬼神合其吉凶。
    垂语。开圆觉伽蓝说安居偈子。诸人还闻闏。葵花无眼。芭蕉无耳。参。
    提纲。十五日以前金乌东转。十五日以后玉兔西移。正当十五日傍有漆道士。眼如薄萄簗。手攀珊瑚枝。圆陀陀地得得出来。筑着祖师鼻头。松直煳曲。吐露古佛心胆。绿暗红稀。拾一溪云作衣□。接千嶂月称住持。或时与夺纵横。转圣作凡。脱却舍那珍御服。或时开遮自在。转凡作圣。拈起向上恶钳锤。濡首遍吉。贬向二铁围。空里磨盘生八角。惊走陜府铁牛儿。与闏时节。腊舻鹅雪。不假修治。说甚闏护生禁足。论什闏取证克其。虽然如此。只要杀中透脱活处投机欲知无限伤春意尽在停针不语时。
    自序七十古来稀。菱花照雪。两三竿也足。修竹掩门。惭汗惭汗。
    总谢。上堂之次供惟。鹄立东西序。蝉连左右侍。满堂一会龙象象。泰山不辞寸壤。故能成其大。河海不择细流。故能就其深。顾吾法山。高而如溪无顶。深而似海无底。谁不瞻仰乎。各请亮察。
    解夏上堂祝香。大日本国。云云。陛下恭愿。南明公北明公掌左辅右弼之职。东王母西王母奉天长地久之篇。
    垂语。翻关山月作夷则律间闏一二三四五六七参。僧出众云。大云庇九丘。临济之龙呈露头角。清风生八极。慈明之虎活弄爪牙。兹临自恣令辰。仰祝皇图万岁。师云。三雨全清六合尘。进云。蓂叶风凉。桂花露香。师云。吾无隐乎尔。僧云。记得。鹿门灯禅师僧问。西天解夏以腊人为验未审鹿门以何为验门云。雨来山色暗。云出洞中明。恁闏酬对端的也无。师云。公验分明。进云。西天鹿门吾法山优劣如何。师云。问取露柱。进云。灯龙合掌。露住证明。师云。门外金刚因甚汗出。进云。溽暑犹甚。伏惟珍重。师云。名下无虚士。
    提纲。正人说邪法邪法成正法。邪人说正法正法成邪法。何故法无定相。逢缘即宗。薰风一联之诗。赚杀杲木瓜禅和子。碧岩百则之话。惹着勤藞苴老冻脓。力口希咄咄咄。风从虎云从龙。恁闏时节同行漆道人慕路相逢。能杀能活能擒能纵。口吧吧地道。秋初夏末各自西东。万里无寸草。何处留朕踪巨灵抬手无多子。分破华山千万重。
    自序虽同无著对文殊。称末法比丘。不异岩头唤钦山。作后生长老。汗颜。
    谢语。圣泽和尚。禅源无竭。圣泽有余。老松卧壑。万牛不动。五丁愁少林向秋。众角虽多一麟足。至祝至祝。
    大心和尚。真正正传。大心心印。禅之炮炙。禅之本草。换骨颐神。或底微笑。或底拈华。直指见性。歆羡歆羡。山门两序。一会海众。诸位禅师。合百亿红弥楼山为一山。高则高矣。较吾山门则只是蚁垤而已。合百亿香水海为一海。深则深矣。较吾海众则只是蹄涔而已。可贵哉。
    拈记。记得。虚堂老师解夏上堂云。十五日已前休。十五日已后住正当十五日。休也休不得。住也住不得。虚堂叟逢人且说三分话。休上座为他全抛一片心。台前不有花含笑。可是东山一夏休。便下座。
    冬至上堂祝香。大日本国。云云。陛下恭愿起春秋笔。曾出一角之麟于西周。上封禅书必致比目之鱼于东海。
    垂语一冬二冬。叉手当胸。会闏阇梨。饭后钟参。
    自序少丛林汉。大萝卜禅。登狮子座。流野孤涎。渐汗。
    谢语。养源和尚。甘棠故笏。苦海慈航。愿听法要。莫倦度生。
    大心和尚。哦岐阳雪。不是十三生苏轼乎。化震旦风。可谓第二位颜回也。瞻之仰之。
    山门东西班。满堂三千指。适来禅客。诸位禅师。人人如百千日月绕释天。个个似万丈波澜归大海。吁嗟伟哉。於戏盛矣。
    结座划前有易。热则热。寒则寒。删后无诗。山是山。水是水。四序循环一气资始。繇兹梅花先漏泄。换却达磨眼睛。桃李终不言。敲出临济骨髓。格外玄谈当阳直指。何用。开周历员元正。登鲁台书云气。若约衲僧家。当甚弊皮履。正与闏时唤作□杖子便是。唤不作□杖子便是。不是不是吾道一以贯之。曾子曰。唯。
    岁旦上堂祝香。大日本国山城州平安城西京正法山妙心禅寺。云云。陛下恭愿。虎拜稽首。屠苏白散。龄祝万年。鹄立侍臣。礼叶乐花。德迈三代。
    垂语。把一枝笛奏万年欢。这里还有知音者闏。阳春白雪和皆难。有僧出问云。太平有象。三台鹤舞花间。睿算无穷。千岁龟游叶上。时其至矣。德惟大哉。赖值夏正。愿沐周燠。师云。红日照扶桑。僧云。记得。世尊举花。迦叶一笑。意在花不在花。师云。雨个落草汉。进云。百万买一笑。风流属当家。师云。谁家不春。祖师有妙诀。进云。昔将正法眼付迦叶一人。可谓灵山及第。师云。众角虽多一麟足矣。进云。今日花园开一枝乌□。谁昨微笑人。师云。看脚下。进云。与闏则灵山一会俨然未散。师云。谢证明。进云。如来禅且措。如何是祖师禅。师云。亲者不问。问者不亲。进云。也胜秋露滴芙蕖。师云。雪亦输梅一段香。进云。宗门迁固谨谢答话。师云。鹤鸣九蓑其声闻天。
    提纲。说妙谈玄。太平奸贼。拈槌竖拂。乱世英雄。临济金刚王倚天照雪。德山木上座骂雨打风。彀翻禅河教海。蹋倒虎穴魔宫。尔来说剑者堕迂庄圈缋。学射者游后羿彀中。无限衲僧跳不出。犹有梅花路未通。是故熊溪面壁九年。胡僧眼瞎。马师振威一喝。海兄耳聋。桶底脱时。事事无碍。机轮转处。法法圆融。如水投水。似空合空。正与闏时。南山北岭云起雨下。千门万户柳绿正红。祖意明明历历。佳气□□鑁鑁。泥人举扬宗旨。石女仰□圣躬。毕竟以何为验。布衣稷契诗书泽。治世巢由畎亩忠。
    自序奔尺寸禄如蚁附膻。夸一小伎似虎挟乙。惭汗惭汗。
    总谢。上堂之次共惟。山门东西班。丈室左右侍。单寮蒙堂前资辨事。满堂一会海众。适来问话禅客。诸位禅师。东有马鸣。西有龙猛。南有提婆。北有童寿。号为四日。能照众生感情。摧邪见山。然正法炬。顾斯山吾佛日下亦有四日。曰龙泉。曰东海。曰灵云曰圣泽。□□然照天地。昭昭乎辉古今。鸣呼盛哉拈提。记得。古德云。佛法年年依旧。胡饼日新鲜。古德恁闏示众无义味话。说口皮边禅。风流可爱。公案未圆。超佛越祖谈且置。贺正一句如何敷宣。昨夜春风吹入门。初机桃李贺新年。衲僧活计无多子。间听松声被底眠。
    岁旦上堂祝香。大日本国山城州平安城西京正法山妙心禅寺。云云。陛下恭惟。太伯孙领倭国。日升若英。小月走都汴河。家种葵藿。
    垂语正月木犀树。乱世优□花。若有仙陀客。秣我马。膏我军参。有僧出众托出骊龙五色珠。灵光照彻尽阎扶。请师不借春风力。向上钳锤下得无。师曰。老将筋力不为能。进云。四寒狼烟断。九天凤瑞新。师曰。时哉时哉。僧云。记得。僧问赵州。如何是祖师西来意。州云。庭前柏树子。是什闏陈葛藤。师曰。一回拈出一回新。进云。此山近移柏树于法堂前。不是乃祖恶芽ＵＤ。师曰。移入宫墙别是春。进云。赵州道底且置。灵云桃花着红也未。师曰。待柏树子成佛向汝道。进云。犹有梅花路未通。师曰。只待雪消去。僧云。参寥觉范合为一人。师曰。莫惭吾侍者。
    提纲天何言乎四时行。地何言乎百物生。莺南燕北。柳暗花明。玄玄玄分张林际骨髓。咄咄咄换却杨岐眼睛。重则重于九鼎重。轻则轻似一毫轻。也太奇也太差。青山白云开遮自在。不可量不可说。清风明月与夺纵横。虽然恁闏贺正那一句。如何施呈去。东夷降。也西戎伏。野老农夫乐太平。
    自序暗桃李俗。又来前度刘郎。黄杨木禅。好去闰位王莽。
    总谢。上堂之次共惟。山门东西班。丈室左右侍。满堂一会龙象众。适来问话禅客。诸位禅师。丛林礼乐。一新凤衔花。鸡报晓。华藻文章三昧。犀玩月象惊雷。鸣呼盛哉。各各道体。起居万福。
    拈提。记得。松源师祖住香山日。岁旦上堂曰。岁去实不去。岁来实不来。山僧都不会。露柱笑咍咍。山僧亦作偈击节去。春风露柱笑咍咍。咄个岳翁聋似梅。木上座呼新长老。山门八字向南开。
    除夜小参垂语。腊月扇子。除夜纳凉。若有寒毛卓竖底汉。尽此一杯杏姜汤参。有僧。出众云。春入旧年。德山小参不答话。月印众水。断际全机继后踪。幸临法筵。愿闻家教。师云。今日早暮矣。僧云。记得。息耕老师岁夜小参。僧问。门前爆竹通消息。何必重新举话头。师云。刺脑入胶盆。端的也无。师云。冷灰豆爆。进云。灯笼合掌露柱点头。师云。诺诺。进云。法山今夜小参不堕息耕圈缋。天到梅边有别春闏。师云。有。进云。来年更有新条在。伏惟珍重。师云。勿谓今年不学而有来年。僧礼拜。
    提纲。腊雪连天。烹露地牛消得恁闏。春风逼户。唱村田乐热杀阇梨。阇梨即云水。云水即阇梨。学北禅家教。董百丈丛规。只是寻常茶饭。衲僧底未为奇。舌走雷霆。林际金刚喝。神号鬼哭。气吞佛祖。松源黑豆法。斗转星移。冷舻水地丧尽生涯。去年贫有锥无地。今年贫无地无锥。法山今宵分岁以何与大众来。龙肝凤髓暂待别时莫嫌冷淡无滋味。一饱能消万劫饥。
    自序击柝抱关三更五更。自御黄巾贼。打斋持□一个半个。谁爱紫衣僧。依旧可怜生。元来没巴鼻。惭愧惭愧。
    谢语。小参之次共惟。山门两序东顾一夜雨。滂澎打倒蒲萄棚。知事普请行者人力。□底□。撑府撑。撑撑□□到天明。子细看来。吾山都寺禅师。打雪商量。日日论庐陵米价。了花因果。夜夜分石□灯檠。
    悦众禅师。举宗因喻。论说陈那因明。分序正流。剖判华侄提唱。
    西顾凤林堂中。座元禅师。张云门乐于洞庭。丹霄凤凰。现瑞应花于浊世缁林ＩＲ臻。
    后版禅师。小释迦说梦。推木枕于率陀宫中。大禅师出头。靠藤杖于集云溪下。
    记室禅师。僧中谪仙。酒杯酌翰林月。林下懒衲。袈裟裹煨芋烟。
    知藏禅师。偈示佛日。千年象教回春。振起儒风。四库目录稽古。
    更惟满堂三千指。丈室左右侍。问话禅客。诸位禅师。一毛头狮子百亿毛头现。百亿毛头狮子一毛头现。若罄褒□。恐减威光。各乞昭亮。
    拈得。记得。古德岁夜小参。因僧问。一切生死以何为舟航。德云。年尽不烧钱。那僧问端。敲舻求火。古德答处。门钉桃符似不曾。若有人致如上问于休上座。只对他道。烧叶炉中无宿火。读宿□中有残灯。
    元宵上堂祝圣。大日本国山城州平安城正法山妙心禅寺。云云。灯节令辰。虔热宝香。云云。今上皇帝圣躬万岁万岁万万岁。陛下恭愿。惟天聪明。惟圣时宪。惟臣钦若。惟民风从。
    垂语。少室一灯证龟作鳌。试出头天外看。珊瑚枝枝撑着月。有闏。
    提纲。十五日以前。金乌急玉兔速。十五日以后。泥牛吼木马嘶。禅厄闰年。宣州杲风子参得黄杨木。机运闪电。首山念法华唤作□竹篦。胡打乱打。全提半提。张三饱吃酒李四醉如泥。口吧吧地。问东答西来也来也。杖兮杖兮。向上宗乘事。未梦见在。远法师因甚不过虎溪。阿呵呵。天共白云晓。莫待五更鸡。
    自序修吭矮身载方朔于滑稽传。巧唇薄舌嘲子云于太玄经。惭愧惭愧。
    总谢。上堂之次共惟。山门东西班。丈室左右侍。耆宿单寮蒙堂前资。辨事一会海众。诸位禅师。多宝塔中二如来。开□显本。楞严会上四菩萨。屈尊就卑。不堪感戴。各乞允容。
    拈提。记得。临济栽松次黄檗问曰。深山里栽松许多为甚闏。济曰。一为山门作境致。二为后人作标榜。黄檗问端移花兼蝶到。临济答处买石得云饶。有人若致如上问。只对他道。能为万象主。不逐四时凋。
    结夏上堂祝香。大日本国山城州平安城西京正法山妙心禅寺云云。陛下恭愿。飞龙在天。肃宗宗帝即位于灵武。客星犯座。严先生应诏于炎刘。一丝九鼎。万春千秋。
    垂语。劈破禁纲。不守三期。要闻教外旨闏。杜鹃啼在落花枝。有闏。有僧。出众云。两个黄鹂啼翠柳。临济宝主历然。一双胡蝶上葵花。达磨兄弟来也。祖师禅且置之。愿听祝圣一句。师云。王登宝殿野老讴歌。进云。寒岩四月始知春。师云。律吕调阳。僧云。赵州古佛示僧曰。洗□盂去。其僧便悟。此意如何。师云。掬水月在手。弄花香满衣。进云。学人未悟。请师慈悲。师云。三十棒。进云。不到荆山争得璞归。师云。侍者参得禅了也。
    提纲。十五日已前。翠岩眉毛一茎两茎落。十五日已后。黄檗□杖七尺八尺余。护生须是杀。刹尽始安居。是故能仁克期于九旬。蜂房作狮子窟。濡首度夏于三处。龙光射斗牛墟。龙蛇凡圣。泥玉车书。昆仑核子随机吞吐。虚空布衫信手卷舒黑面翁在侧。出来轩渠云。西天腊人舻守株待兔。东士铁弹子缘木求鱼。不啻瞒顸佛性。况复儱侗真如。虽然恁闏。这里何以分亲□陶潜懒入东林社。在在青山可结庐。
    自序这雏道人称赝长老。有愧北岳移文。恐坐东坡诗案。汗颜泚颡。
    谢语。上堂之次共惟。养源东堂大和尚。古道颜色。宗门爪牙。克家的流分禅源于末派。无边真照揭佛日于中天。不任泰瞻斗仰。谁辨泾浊渭清。
    次惟大心东堂大和尚。气吞诸方。脚蹈实地。千万世之林际后人有标。七八生之云门知识无种。吾莫间然。自爱珍重。
    又惟山门两序。满堂四众。诸位禅师。两序鹄立。雁行四众。象旋狮掷。甚希有甚希有。登摩利山片片皆栴檀。也太奇也太奇。入金刚窟寸寸是药草。集而大成。岂曰小补。各乞道照。
    拈提。记得。偃溪闻禅师结夏上堂曰。十字街头大圆觉海。逐色随声。家风落赖。讨甚西天样子。一任东倒西擂。偃溪提唱绝胜古今。言端语端。寻常未免臭气。头正尾正。只是不逢知音。和我□前月。弹君石上琴唵齿临唵部临下座。
　　冬节上堂祝圣。大日本国山城州平安城正法山妙心禅寺。云云。陛下。恭原有道。四夷守。无征万邦安。
    垂语。冬日添线作一钓竿。有闏要知向上事。莫话子陵滩。有僧。出众云。真照无边汉女。宫中一线日长。太平有象。鲁候台上五色云兴。振起宗风。祝延睿算。师云。早朝不审。晚后珍重。进云。枯木开花。虚空迸裂。师云。果然。僧云。记得。松源祖冬至上堂曰。晷运推移。日南长至。是什闏祥瑞。师云。日日是好日。进云。不涉阴阳底列一句可得听闏。师闻闏。进云。和尚道底与松源道底还有亲□闏。师云。亲者不问。问者不亲。进云。南山打鼓北山舞。师云。迦叶门前风暃暃。进云。诸佛智慧难解难入。谨谢答话。师云。孤负少年僧。
    提纲。元亨利贞始乎一气。常乐我净本乎一心。一心即一气。一气即一心。是故暖律轻轻。飞灰则云物汹涌。冻雨霏霏。作雪则山岳平沈。小人道消斡回玄造。君子道长剥尽群阴。净裸裸露堂堂。东西得自在。明历历白的的。南北分商参。石女空中拍手。木人石上弹琴。如云韶掩夷ＤＤ。只是不逢知音。床角□杖子。闻得忍俊不禁。搅长河成酥酪。变大地作黄金。骂慈明臭老婆。傍提横按。逼临济白拈贼。活捉生擒莻耐。蒙庄座主说剑夸周宋镡。虽然如此。一阳未萌底时节。诸人向何处参寻暗穿玉线。密度金针。
    自序全俗全真。坐青油幕下作谢宣面。至愚至陋。临明镜台前。迷演若头。怜宗。
    总谢。上堂之次共惟。山门两序。云堂万衲。问话禅客。诸位禅师。领百万众于舍卫。步步狮掷象旋。列七十子于孔门。个个龙蟠凤逸。盖支大厦者非一木。况感六瑞而散四花。鸣乎盛哉。
    拈提。记得。古德冬节上堂曰。有物先天地。仰之弥高。无形本寂寥。钻之弥坚。能成万象主。瞻之在前。逐四时不凋。忽焉在后。古德拈语可入佛。不可入魔。山僧也一一代他去。有物先天地。紫金光聚照河沙。无形本寂寥。天上人间意气多。能成万象主。曾□文殊领徒众。逐四时不凋。毗耶城里问维摩。
    岁旦示众云。古道。兀正启祚万物咸新。元正启祚时。诸人如何下一转语。山僧有一偈。供养大众去。千涞衔书玉凤翅。元正启祚祝吾皇。春风吹起关山笛。打鼓梅花叫上堂。
    岁旦上堂。珍重同行木上座。今朝随例打商量。新年佛法无多子。三尺龟毛添个长。
    谢暾典座夏斋上堂。吾肥典座叫锅儿。蒸五台云作饭时。大地都卢无底□。盛黄梅七百僧来。

骏州大龙山临济禅寺语录

　  侍者某编

    山门超长沙七步。透临济三关。更有那一关在。富士雪铁壁银山。
    佛殿。殿里底何物。飞花舞晚风。看看。天开二十五圆通。
    土地。张大帝鬼神爷。四百年护汉家。以诗赠汝。思无邪。思无邪。
    祖师。三芦东渡。余波未收。今日捉败了也。袁达李磨贼头。
    据室。维摩室以月为明。山僧室以雪为明。别别三尺竹篦子。打破毗耶城。
    府帖塞外将军令。旧邦其命新。补哀调羹手。拨转正法轮。
    山门疏。淼文章波澜滞。吞陆海吸潘江。花簇簇锦簇簇。异代同名梦□。
    拈衣。黄梅夜半传卢公。一丝九鼎。金轮溪下付华侄。大法千钧无缝铁昆仑。两肩担不起。
    登座。起于奋迅三昧。活狮子作马骑。灯王佛灯王佛。还我一座须弥。
    祝圣。大日本国骏州路大龙山临济禅寺。新住持传法沙门谨焚宝香。端为祝延。今上皇帝圣躬万岁万岁万万岁。陛下恭愿。国家安万石。玉烛调四时。多君苞桑计。百世其本支。
    檀那。这香爇向宝炉。为源府君奉资倍禄算。櫜扶桑之弓。则东尽斋四履。匣青萍之剑。则西连魏三河。石女舞成长寿曲。木人唱起太平歌。
    嗣法。这香爇向宝炉。酬虚堂十世前住大德后住妙心特芳老汉法乳之恩。
    垂语。圣谛第一义。早是落便宜。要知诸佛出身处。闏薰风自南来参。有僧。出众云。绵蕝束茅。百丈规矩曾拜紫诏。布金袰草。三代礼乐今在缁衣。赖值佛法东渐时。愿示祖宗南顿旨。师云。三门依旧向南开。进云。允哉河出图洛出书。师云。划前有易。删后无诗。僧云。记得。虚堂老祖丁九九数再住径山。有□祈雪。可谓奇外之奇也。师云。寒时寒杀阇梨。热时热杀式梨。进云。寒岩四月始知春。师云。鹧鸪啼处百花香。进云。老和尚应九九数。赐□许初住吾山。况有雪颂乎。佥曰。老虚堂再出世。师云。家丑莫向外扬。进云。溪山虽异云月是同。师云。别别和风搭在玉栏干。师云。金舂玉应谨谢答话师云。此是选佛场。心空及第归。
    提纲。乾坤之内。宇宙之间。中有一宝。秘在龙山。因府主请而开堂。提住山疗斧。拜天子诏而入寺。鸣下濑玦环。吾祖昔住双径。此郎今领百蛮。东海儿孙八十一黄尘乌帽。西湖长老五十三白发苍颜。圆觉场中列圣象旋狮掷。通明殿上侍臣鹄立鹓班。黑漆□杖子打魔佛。宝剑金刚王斩痴顽正与主闏时。不待弥勒下生。夜摩□璃。兜率玛瑙。不印香严本寂。钱塘鹦鹉。吴岫鹧班。明月珠光灿烂。流水经响潺溪。万年松抽万年枝。以规以祝。炎天梅吐炎天□。难望难攀。潜珍开无尽藏。良策定太平寰□帘见雪卷。深户映花关。
    自序欲居九夷。鱼叟匏瓜不食。将归三径。晋人松菊犹存。兹逼英檀命。拒辞不允。强升猊座。作野干鸣。惭汗惭汗。
    白槌谢。开堂之次共惟。龙泰堂头大和尚。瑞龙兴大智云。非池中物。睡虎典多罗藏。立教外宗。众所归也。谁不仰乎。兹辱降尊就卑鸣。槌证法。无堪激切屏营之至。下座必趋十笏室展一炊巾。
    总谢。又惟四来耆宿。一会名缁。诸位禅师。狮子产狻。出无量释迦于贤劫。鸡卵生凤。接河沙妙德于心源。不啻仰四天下独尊。况复称十地上大士。各各道体。起居万福。
    拈提。记得。僧问松源曰。只如大师郡王于一毫端不劳弹指。成就如是清净宝刹。与昔贤干是同是别。师云。动容扬古路。不堕悄然机。此僧问端。掬水月在手。松源答处。弄花香满衣。休上座亦代聩翁聊表微云。乳溪耸碧。锦镜流辉。

尾州青龙山瑞泉禅寺语录

    侍者某编

    山门瑞泉一滴。激扬松源驾与青龙者。来入个门。
    据室。扣玄室中。佛魔交接打草惊蛇。移花兼蝶。
    拈衣。依俙曹溪直裰。仿佛灵山金襕。别别一把柳枝收不得。和风搭在栏云干。
    祝圣。大日本国尾州路丹羽县青龙山瑞泉禅寺。新住持传法沙门谨焚宝香。端为祝延。今上皇帝圣躬万岁万岁万万岁。陛下恭愿。仁德回春。四三王六五伯。喜气消雪。右白虎。左青龙。仰弥楼山为寿山。湛香水海作福海。
    开山攀折梅花雪一枝。住山薄福报恩来。无端穿却昆仑鼻。四海香风从是吹。
    退院。自代乃翁称住山。三年光景鬓斑斑。一声杜宇袈裟角。割取蓬莱左股还。

偈颂

    佛涅槃

    鸟啼花落涅槃台。竺土山河冷似灰。割取须弥千百亿。瓣香唤醒卧如来。
    西方有美背花归。生死涅槃皆昨非。无色界中多少泪。洒为细雨湿春衣。
    是正法耶邪法耶。多罗八万撒尘沙。番番诸佛出于世。先始梅花终楝花。
    紫金光聚照河沙。不识生耶是灭耶。欲向东风问斯意。和莺吹折一枝花。。
    业风吹起二千年。大地山河佛骨膻。今日一锤锤碎了。鸟啼花落又苍天。
    西有美人无赖查。袈裟一别隔天涯。愁肠断尽昆仑铁。犹是春闺梦里花。
    说玄说妙作闏生。一字全无借笔耕。此老元来太平贼。果然陷却铁围城
    大小瞿昙叫度生。看来夺食又驱耕。帘前细雨溅花泪。五百由旬一化城。

佛生日

    他是西方一美人。银盘洛出晓妆新。袈裟错被毒花触。肠断毗蓝园里春。
    东海鲤鱼薄伽尊。韶阳棒下两倾盆。尘劳八万洗何尽。满架蔷薇露一痕。
    竺士山河襁褓中。不祥儿坐梵王宫。满身泥水狗何吃。一棒还他跛脚翁。
    咄哉了角黑昆仑。坐断华堂称独尊。犹结冤□二千岁。打花风雨老云门。
    韶阳棒下不能平。药峤杓头弄化生。别泼吾家虫毒水。全身陷却铁围城。
    未出母胎三十棒。西天东土祸殃生。蔷薇误被微风触。露碎水晶帘外声。
    元是如来净法身。周行七步曳泥尘。药山杓柄长多少。叶底残红雨洗春。
    露柱怀胎也太奇。果然生这不祥儿。余殃未了二千岁。洗出蔷薇雨一枝。
    韶老棒头天下疼。等间敲出紫金容。若无雪耻蔷薇雨。也是阇梨饭后钟。
    西天老沙门。报冤却以恩。献花春在手。洒水月无痕。

佛成道

    昨夜面南见北辰。眼中八万四千尘。瞿昙老也虚堂老。今古识羞无一人。
    棒头有眼火星飞。逼活瞿昙陷铁围。坐到驴年不成道。满山风雨急归来。
    六年岭北雪生涯。错认星儿老释迦。成道任他空劫外。工夫犹未到梅花。
    还我瞿昙活眼睛。六年间坐钝迟生。依然未出旧窠窟。西有长庚东启明。
    苦哉天竺古先生。雪北六年功不成。错堕无星秤子上。三千佛国一毫轻。
    雪岭闻时九鼎重。明星见后一毫轻。今朝纵是叫成道。犹有梅花老主兄。
    贪看天上一枚星。错作多罗多万经。今日欲重宣此义。黄莺出谷又叮咛。
    六年雪北不毛地。一卷兵书打妄谈。星落营中死诸葛。卧龙旧迅活瞿昙。

智门莲华话

    透得智门公案中。荷花雨过一枝红。大唐国里无人会。吹起香风日本东。

蛰龙

    泥蟠岂久屈池中。不待桃花三月风。别有衲僧霹雳手。拈来□杖靠虚空。

须弥枕子

    山形枕子任逍遥。大仰当机推不摇。忽被秋风吹梦破。须弥百亿小芭蕉。

仲秋颂破砂盆话

    七花八裂太虚空。正法元来在汝躬。蚫跳密庵旧窠窟。秋天明月一盆红。

临济半夏上黄檗山

    风颠破夏等间还。蓦地踢翻黄檗山。若不为他行一棒。寻常黑豆老痴顽。
    黄檗山头灭正宗。喝雷棒雨活机锋。寻常摆尾摇头去。济水那边化大龙。

铁狗

    铜头铁额黑昆仑。活吃紫金光聚尊。不入赵州皮袋里。一声吠月落花村。

云门褄之一字

    云覆千峰天未晴。那僧问处太迟生。褄之一字雷霆舌。吹散檐间积雨声。

佛法如一只船

    驾起慈明一只舟。垂丝千尺截凡流。骂风喝月浪花底。不钓金鳞誓不休。

鳌山值雪

    店上未眠僧一枚。今朝成道六花堆。当时若是岩头老。和却鳌山蹈倒来。
    三人一队野孤精。何事连声叫老兄。个个看来白拈贼。鳌山成道假银城。

灵云见桃花

    呵呵大笑豁然时。触发春风桃一枝。打失娘生本来眼。灵云亦暗证禅师。

铁□杖

    一条□杖靠虚空。铁树形成全绝功。若使南泉行正令。普贤妙德落花风。

须弥笔

    东海涵松苏利倾。须弥百亿一毫轻。分明纸上灯王佛。跳入西来五字城。

成就四法

    妙之一字佛难宣。元是非莲非普贤。待四法成迟八刻。花开天地未分先。
大江和尚住百丈之日。有拜祖塔偈。依其韵。
    百丈山高向上禅。真丹国也搏桑边。纵然野鸭飞过去。只在大江春水前。

追悼
次不二和尚悼西源翁之韵

    翁负吾耶吾负翁。犹添冤苦哭苍穹。他家亲得白云子。天外青山有父风。

悼邓林和尚

    久响龙潭多少风。平生四海一禅翁。雷霆意气血盆口。吹灭纸灯霜叶红。

悼玉衡座元

    玉衡座元吾衡梅祖翁之徒也。守大愚祖塔而晨香夕灯无怠焉。一日触造化儿
溘然逝矣。寔亨禄四年春二月王蓂也。吁吾门不幸莫大焉。闻讣者靡弗叹息。予亦作偈以助诸徒一哀云。
    璇玑北转玉衡南。五十年前二十三。吾岂酬知无一瓣。鼻端先向晚梅参。

悼景堂和尚

    大心衲子活机锋。三尺龙泉灭正宗。□舌犹在雷声□。雨点□□□长松。

悼天龙寺真乘院祝英座元

    龙门十日折残花。不见其人感慨加。无色界中多少泪。作西山雨洒袈裟。

悼宗顺杜多

    三十才名可惜哉。胸中书传变寒灰。家山一片好风月。春在梅□归去来。

悼大藏西江轩雪□首座

    大藏五千文字禅。西江一滴错流传。先花吾首座行脚。春雪吹残□半边。

悼谦仲护首座

    空记同名南岳碑。阎浮五十七年移。薰风不解吾徒慢。吹折炎天梅一枝。

悼宗庆庵主和瑞应和尚韵

    瑞应堂上老师。追悼家兄宗庆庵主。余攀高韵助一哀。
    不识家兄何日来。□钟落月决然离。老松阅世卧云壑。定有奘公东指枝。

次韵悼誉禅尼

    龙女宝珠认一沤。辉腾今古价何休。荷花红碎新池雨。疑是芭蕉不耐秋。

悼某禅尼

    返魂一炷铁昆仑。欲报元来不是恩。大义渡头千古恨。落花流水绕江村。

悼天庆祐公禅尼

    卒赋一偈寄玉何藏主。悼天庆祐公禅尼。以偿不赴襷年斋筵之罪云。
    去年今日别风光。断尽梅花铁作□。小玉声中人不见。枕屏残梦觉犹香。

次韵悼先天居士

     橘家跨鰚又跳楼。昨日慈恩今作□。剑树刀山芭叶雨。不风流处也风流。

悼光翁亘公大禅定门

    远者吞声近者悲。回头冬日影西移。牡丹一闰春如梦。王老庭前召陆时。

次韵悼德胜居士

    八十年非今日知。虚空消殒转身时。欲藏无去无来处。叫月梅花孤雁枝。

悼宗鼎宗斑二禅门

    龙吟金鼎虎藏山。脱却凡鳞露一斑。父子不传真消息。依然花带旧红颜。

天释和尚十三回忌

    恭以吾大法兄前住龙溪天释大和尚。大梅梅子而龙云鼻祖也。外示朴直。内怀温雅。臞然不胜衣。颇有古衲子之风焉。潜行密用谁窥其仿佛佛。热喝痛棒谁触其机锋。可谓百世临济也。愚昔志于游方发一步之初。扣老兄于妙法精舍。三到九登吃霜辛殆数岁也。夙缘所感恩□难酬矣。老兄一日受师命。而遂董瑞泉之法席。缁素欢呼。遐迩欣伏。祖道江辉莫盛焉。瘴雨之攸濡。蛮烟之所染。俄尔微恙。溘然戢化矣。一门不幸可惜哉。其徒瘗履乎尾之犬山。图像乎摄之龙云。尔来乌积兔久。偻指今兹永五戊辰孟春二十有五蓂者。乃十三白辰也。其高弟妙法和尚设斋筵于先庐。斋供龙象之众。至乎。愚亦不获默止。叨唱村偈以共厥丹悃。盖将深心奉尘刹而已。伏乞昭亮。
    元是吾家老大龟。嗣先师不肯先师。金襕传外无人会。间却春风花一枝。
景川和尚三十三回忌。依松岳和尚香语韵
    塔号大齿多少年。雷迁电绕斗牛躔。胸中五逆藏不得。热铁花开阿鼻烟。

景堂和尚七回忌依韵

    德爵齿蔑以加。吾禅鹦鹉叫拏茶。岐山雪白象王猠。银色普贤来献花。

普门寺某三回忌香语

    再现普门南海涯。栴檀沉水佛陀耶。拈来物物非他物。小铁围山大白华。

普门寺明岩座元三十三四忌

    普门示现老师翁。历数卅三在汝躬。不待春王正月朔。一炉沉水木犀风。

宝泰寺大器座元七年忌

    吾首座曾行脚来。炉香未冷七年移。仑昆鼻孔无功德。听取炎天梅□诗。

不孤轩德首座十三年忌

    百亿须弥小博山。八万阎浮一沉水。十有三年德不孤。菊余秋香梅吐□。

以心传公小祥忌

    大永六年季春十有一日。乃以心传公少祥忌辰也。聊唱伽陀一篇。以充菲薄之奠。
    记得去年今日事。鸟啼花落一回新。当阳拈作小香瓣。唤醒春闺梦里人。

大玄宗济上座三七日忌

    临济三关打破了。吹毛磨尽急提撕。满林霜陨秋光冷。一曲伊州残月西。

汝云妙庆大□五七忌

    梅湖藏主为祖妣汝云妙庆大□五七忌预设斋。手誊写六喻经。唱贯华一章。以酬抚育之厚恩。愚也聊攀其韵
    生死海中无一沤。涅槃岸畔绝同流。半篱残菊真沉水。信手拈来专为秋。

荐渊了正源信士卒哭忌

    丹州人事一色幕下忠臣。远山氏渊了正源公。丁今兹永正丁卯夏五下八之日。轻命重义。阵前战死矣。所胃重赏之下必有勇夫者乎。盖忠臣出乎孝门者也。傍难难忍。况复父母兄弟之情乎哉。遂作野偈一章。以当百日之奠云。
    都卢大地法身香。薰彻心源透十方。一色明边君自看。秋天依旧远山长。

远山氏某七年忌

    七年一枕黑甜余。慕父风兮读父书。。乌□远山无限好。先庐修竹影萧□。

月溪常圆三十三年忌

    刹那三十有三秋。剑树刀山解说楼。不信回光返照看。一天明月入江流。

圣泉居士三十三回忌

    透霄汉也彻黄泉。这个一香三十年。不扫自家门外雪。只看春在早梅边。

先考十七年忌

    酬佛恩耶报父恩。露之一字老云门。劈开十七年前面。屋后青山笑不言。

柴屋居士十七年忌

    先入东关为看山。主人去十七年间。松门柴屋依然在。只恨听名不对颜。

某三十三回忌

    武阀曾从失此郎。几乎三十有三霜。无端拈出酬恩去。秋后满山枫叶香。

先妣三十三年忌

    真个娘生旧面皮。元来子母不相知。一恩三十三年后。雪重梅花腊月枝。

宗欢宗喜父子五七日忌

    君臣父子整三纲。殒命战场忠孝彰。剑树刀山百杂碎。当阳拈作本来香。

宗室禅门十七年忌

    热喝嗔拳五逆儿。掀翻阿鼻火坑来。报恩是也酬□是。吹雪炎天梅一枝。

古月妙圆禅定尼七周忌

    一千佛母老摩耶。百万人师老释迦。今日酬恩消底物。腊天风雪七梅花。

华屋宗荣百年忌

    曾从华屋落泉台。荏苒光阴一百回。我有江南宝薰在。秋风吹入月中梅。

为骏阳僧荐其慈母追室妙清禅定尼

    报恩一瓣鹧鸪斑。深似海深高似山。山是士溪天下白。相逢不识对慈颜。

旭芳宗泉禅定门三十三回忌

    蜗牛角上一英雄。留取功名。麟阁中。碧眼黄头休说梦。天堂地狱大槐宫。

玉叟玄继居士一周忌

    忠臣元出孝门中。近代麒麟第一功。五月牡丹花若梦。午帘雨过记微风。

宗琳居士七年忌

    今日相逢一笑新。分明记得七年春。檐头滴滴蔷薇雨。洗出阿爷净法身。

春阳宗照信女十三回忌

　　春阳秋露十三回。杜宇声中唤不来。别有圣胎长养处。一枝结子绿苔梅。

瑞云开基玉峰大师十三年忌
　　
    秋风叶落十三年。老泪湿衣何夙缘。劈破昆仑作香片。瑞云吹起玉溪前。

明叟宗鉴禅定门七周忌

    天文八祀八月二十九日。乃明叟宗鉴禅定门七周忌之辰也。孝子预于仲春二十九蓂。供佛斋僧之次。命苾刍众顿写一乘妙典。仍倩小比丘宗休手。梵这松子膜。以酬罔极之恩云。其偈曰。
    这香佛不传传。秘在怀中已七年。今日看来松子膜。冲开碧落彻黄泉。

春溪智云大□七周忌

    今兹文丑盂春二十六蓂。乃宜春轩主翁之蓂萱堂。春溪智云大□七回忌也。休也七年之前。夜雨烧香。七年之后。春风烧香。盖夙缘所感耶。作偈以助孝子之一哀。
    七年春梦老婆婆。为劝一杯红杏霞。谁也前身戒和尚。香烟散作百东披。

诗
大云山龙安寺岁旦

    龙安龙宝一龙孙。当处豁开甘露门。不借春风多少力。大云吹起尽乾坤。
    大云山里孟春寒。敢不受诸方热瞒。腊雪吹添新白发。逢花犹作旧时看。
    佛法年头无却有。祖师鼻孔旧耶新。乾元一气从隗始。花亦黄金台上春。
    大王万福春来也。花满扶桑六十州。若问眉毛长几尺。报言西岭雪千秋。

次德林和尚岁旦韵

    新年旧岁事如何。昨日今朝也任他。翁德辉春吾鬓雪。菱花半掩独高歌。

岁旦

    年年何用问新旧。佛法南方绝古今。屋后梅花无尽藏。门前柳色万黄金。

屋州青龙山瑞泉寺岁旦

    托出青龙颔下珠。春光烂熳接天衢。满堂花醉三千指。佛法新下一点无。
    鸿钧一气转天关。杨柳舒眉花解颜。万古瑞泉流不尽。七珍八宝涌如山。

河州东吴庵岁旦

    新年佛法有耶无。□杖殷勤来问吾。解缆春风舟一只。载千秋雪到东吴。
    新年□杖旧同参。今日相逢无俗谈。建法幢兮立宗旨。一茎春草活伽蓝。
    斡回地轴转天轮。造化功成一气新。侍者报言花万福。太平春属太平人。

和儒士某少年试毫

    结发从师伊洛涯。缥囊缃帙色交加。天工欲试春风手。先发六经三史花。

和童子试毫韵

    砚池波暖洛梅辰。月是毛锥字字新。无复长绳系莺日。读书终日惜余春。
    梅花标格雪精神。一岁新时诗亦新。持赠渠侬寸阴壁。从今可惜少年春。
    春风呼笔贺新正。竹报平安花太平。谁把蒙求中一句。教雏莺得学诗声。
    廿四翻风从此吹。鲤庭桃李竞开时。小童若是邹人子。学礼如何不学诗。
    内苑花开胡蝶风。新诗入样墨痕浓。读书莫道来年在。春再不回颜不红。

和希周髫年试毫

    仁气一陶花木浓。春城无处不恩风。奇才何事朱崖外。合在玉堂云雾中。

题高野山

    高野山高绝点尘。松杉夹路古碑泯。花熏云雾烟霞底。自是龙华三会春。

题藤代

    山水尤奇天下多。花香多月影看如何。潚湘八景又添二。吹上沙和歌浦波。

题鸦山

    北苑风烟君可颁。吴僧煮茗说鸦山。鸦山虽好谁商略。待我前丁后蔡间。

题富士山

    何年鳌背负山来。百亿须弥绝点埃。四十由旬士溪雪。眼高看不到天台。

依人题士溪韵

    坡仙闻昔到斯间。独爱全身云水间。白尽乾坤士溪雪。眼高宋地似无山。

松风石

    出尽夫余万里和。松阴六月以风鸣。老来无力推残暑。嗽石枕流听此声。

继鹿尾见花

    移鹿野春斯地看。千年象教一枝残。幽人指点花耶雪。片片和风上玉栏。

茅野看花

    云拥山樱千万重。多年天外望金溪。出花还又入花去。春夜朦胧古寺钟。

赠小僧

    古寺归来间记曾。十年前事谷成陵。山禽不语无人问。一榻秋风白发僧。

寄播阳太守赤松兵部大夫

    风流太守久闻名。水远山长情更情。拍手呵呵相见了。老僧门外送松声。

次韵洞下僧

    不远鲸波万里长。袈裟角裹草鞋香。青鹰入室果何征。记否浮山残梦床。

次韵寄梦庵老人

    湘山如黛洞庭须。月色朦胧雨气濡。中有画师难写处。诗僧间倚石屏孤。

宗艺喝食落发

    丹山产此凤凰儿。六艺文章好羽仪。井上碧梧风不动。栖巢高耸万年枝。

读欧阳修秋声赋

    醉翁亭畔响飕飗。声在西南定可秋。今夜暗中摸索识。梧桐一叶亦曹刘。
    声在西南迷醉翁。暗知秋意属梧桐。宋家四百年天下。吹醒山川黄落风。

题盆石

    奇石持来天与翁。九华何必在壶中。青螺如涌平沙上。无复江山出日东。

和某来韵

    月话秋兮花话春。问天何幸伴吟身。诗歌自有风流种。白发三千雪满巾。

和松岳和尚茶话韵

    欲原沩峤梦。侍者点茶来。茶罢梦醒后。钟声被月催。

送策彦西堂赴大明国

    北老禅机截众流。南游何日大刀头。海门风定鲸波稳。一叶舟中四百州。

送策彦西堂再赴大明

    千里莺啼远送人。白头何日又逢春。归舟早载西湖月。呈我梅花面目真。

饯仁泽老禅归岐阳

    诗家第一碧瞳胡。归去黄花有若无。九月岐阳定微雪。关山梅树觜卢都。

饯津首座归东关

    榔气担来士溪雪。袈裟带去御园花。冤家何事添冤苦。杜宇一声天一涯。

送希庵老禅赴越

     误作杜鹃君莫莫闻。渊明去后晋无文。先花归雁知何事。飞入越山深处云。

送梅江藏主归关西

    欲话山云海月情。春风奉使出京城。君听三叠阳关曲。莺向花边不惜声。

送三省先生

    卜匪龟兮荚匪蓍。斯心四圣未曾知。机前划破与君看。六月梅花太极枝。

送明山藏主东归

    再会无期奈老颜。东游万里白河关。残红新绿满山雨。杜宇等间呼得还。

送哲上人归肥阳古寺

    渠侬何事忆高城。话尽三年海月情。西出阳关能记取。落花啼送杜鹃声。

饯天得首俯归岐阳

    海东得得来和尚。传祖师心宗大兴。万里乡关犹未忘。逐云飞去老乌藤。

送僧归九州

    甘棠茇舍慕先宗。秋入客衣归意浓。再会无期吾老矣。海西月落五更钟。

送功岳座元归骏阳

    松连三保持衣藤。天女献花龙点灯。来亦无心归亦好。孤云倦鸟一间僧。

重阳前日送十洲归乡

    茅鞋□笠草袈裟。晓出长安残月家。可怪斯行先节去。渊明终不负黄花。

送真安藏主归艺阳

    误认他乡作故乡。巾瓶相侍五年强。拂衣好去家山路。秋海棠西欲夕阳。

送宗扩藏局归旧梓省母

    那处春山不故乡。娘生面目露堂堂。归来示法老僧看。秋在信州红海棠。

枫林残照

    枫桥何事等间过。山到晚秋胜概多。欲把一麾回落日。乌藤亦是鲁阳戈。
    秋在花耶春在枫。夕阳斜挂满林红。红围绿拥寒山路。吟入牧之诗句中。

待杜鹃

    仿佛去年听杜鹃。暮云深拥蜀山边。一声定可晓天雨。□掩长松独不眠。

藤绕庵

    卜地江南南更南。藤萝深处鬓毵毵。垂花挂蔓三千尺。缚住春风作一庵。

待花

    最怪东君马不前。为诗谁着祖生鞭。三千一念持花意。白发闲僧柱眠。

叶底残红

    细雨滞香新绿深。过墙黄蝶绕枝寻。满城春色永嘉末。一片残红正始音。

春池梅影

    池亭只为爱横斜。曾自难波移此花。道者家风若相似。晴澜吹月上袈裟。

蛰莺

    牺莺势户未曾开。幽谷寒深似待雷。温顾若通舻雪底。春风先起卧龙梅。

五月菊

    在夏黄花胜在秋。山房五月小笆秋。一枝卧雨羲皇上。不待元嘉以后秋。

秋后观山

    斜风黄落雨斑斑。一鸟不啼秋后间。司马灰寒数溪色。元嘉时节独观山。

红雨

    朝埋游履迹凝雪。暮洒□帘影讶花。可是巫山神女梦。为红为雨到君家。

凉萤度竹

    秦皇竹帛积成堆。萤火烟消冷似灰。小碧□前无月夜。乘凉空照寂寥来。
    腐草化萤凉意微。雨时添影月时希。分光不照书□夜。修竹丛西缓缓飞。
    新竹绿浓花不如。微凉吹暑入郊墟。夜来萤亦殷人鉴。莫照昔时非圣书。

寒雁

    旅雁声寒芦苇涯。江风彻晓不堪吹。霜辛雪苦翅翕短。归意待花花较迟。

竹□听雪

    唤醒十年尘梦迷。半□雪竹响高低。斯声不到画堂上。何事荆公独噬脐。

松寺听鹃

    耶溪古寺月斜明。留个长松杜宇鸣。何事问君归意切。一声即仿佛千声。
    耶溪新绿胜花不。日暮杜鹃啼出幽云隔东关未归客。松声虽好却添愁。
    个长松树换新铭。无复诗人着意听。啼落若耶溪上月。从今挂榜杜鹃亭。

寒云欲雪

    冻云欲雪拥层峦。半卷□帘倚玉栏。不向阳台为暮雨。梅花被底梦应寒。

东川无杜鹃

    南人雪与北人梅此地如雪杜宇来。未免疑团亦好旅檐残雨客肠摧。

水边梅花

    梅在江南野水涯。惊人春色两三枝。横斜影落黄昏后。添月鸥边也一奇。
　　寺近闻钟
    殷殷□钟闻不迷。海山近接古招提。春来更有出花色。一簗红云斜日西。

中华书言日本凝露台戏题

    日出处东移汉家。瑶台凝露洛阳涯。合苏四海苍生渴。养得芙蓉八月花。

旅宿晓

    异乡为客别先生。月落江村欲五更。白集归舟士溪雪。袈裟不裹杜鹃声。

花锦

    剪取游丝百尺长。春见织出锦衣裳。花前莫怪无家客。欲带一枝还故乡。

花前见月

    清水岩前爱白樱。有花有月二难并。兹游奇绝慰衰老。□色争光不夜城。

梅关

    锁断东风不漏香。春游佳客恼诗肠。鸡声啼破函关月。谁识花中有孟尝。

扇面八景

    雁落平沙月上时。洞庭七十二溪奇。湘南湘北雨耶雪。水远山长归去来。
    帆腹含风归艇轻。市人争利不争名。半江日落渔村外。寺隔数溪钟一声。

师山水图

    人倚柴门期月不。斜阳欲落钓鱼舟。西湖十景潇湘八。红树芦花一色秋。
    青箬绿蓑张志和。斜风细雨十年过。山中虽好可无月。莫较江湖诗景多。

题竹间两省图

    竹间两雀吕耶刘。为借商山羽翼不。四海英雄鸿鹄志。大谋岂在稻梁秋。

扇面图

    先天有物谓之梅。凭仗画师资始开。桥上杜鹃村上雀。一编心易百花魁。
    花到赵昌虽逼真。华光墨亦不精神。珍禽枝上向吾语。今古知梅只一人。
    海外远移安石榴。开花结实夏远秋。辛酸甘苦备尝得。眼在神农一舌头。

题墨芙蓉

    芙蓉寂寞水之滨。淡扫蛾眉冷大真。在地连枝总虚语。秋风红脆马嵬尘。

题东坡画竹

    一竿也足此风枝。翠袖佳人潇洒姿。坡老胸中三斗墨。作湘江雨不禁吹。

题画梅

    颜色馨香谁写真。世无相马九方甄。诗僧若问花来处。太极光阴不记春。

鸡冠花图

    颈带绛罗头戴冠。木鸡□倚玉栏干。花中纵有孟尝客。透白云关千古难。

海棠双禽图

    □妍唐室几千红。宠在海棠春睡中。李杜相双如二鸟。为君翼弊落花风。

黄莲青雀图

    汉苑春风王母迟。却疑青雀偶归来。蟠桃末实三千岁。暂倚黄花借一枝。

扇面

    好个画师到此休。不涂红粉自风流。分明纸上西来意。雪里芭蕉笑点头。

圆满本光国师见桃录卷之一
_
圆满本光国师见桃录卷之二

        远孙比丘众等重编



像□
出山释迦像□

    西竺老沙门。报冤却以恩。献花春在手。洒水月无痕。
    香南雪北。失却路头。相随来也。个老比丘。
文殊□
    把狮子窟。作活伽蓝。问多少众。前三后三。
达磨□
    流蓬直指。落叶单传。大唐国里。将谓无禅。徒费柴米。面壁九年吾祖来也。月在青天。
    问讯梅耶又杏耶。九年面壁是拈华。一时赶出合行棒。魏主梁王非作家。
    兀坐九年春。拈华间达磨。昔日对梁王。蓦面何不唾。
    六宗叫受降。蹈倒葛藤桩。到处无人肯。空过龙庆江。足跨三国。眼贯五天。东走西走。衣破履穿。
    面壁九年。堕圈缋里。若道会禅。西天万里。
同
    眼看东震。意在西干。失却了也。鼻孔半边。
百丈□
    将谓奇特。坐大雄溪。小丛林汉。匡徒立众。
临济□
    势似沛公先入关。吹毛盍斩老痴顽。莫言佛法无多子。黄檗山头吃棒还。
四睡□
    四睡一觉人虎已分。无底蓝儿盛峨嵋雪。焦尾苕帚扫五台云。丰干饶舌非我同群寥寥天地知音少。唯有松风不耐闻。
布袋□
    二童笑里似藏春。梅里分身总未真。向布袋头空打失。长汀风月自家珍。
神农□
    救民医国世难逢。着鹿皮衣显圣容。大地都卢禅本草。舌头具眼只神农。
钟馗□
    终南进土阙北忠臣。虽不攀桂可以荐蓂。三尺宝剑四海风尘。辅李唐主为杨太真。驱逐疠鬼折伏邪神。于今于古护法护人。移花兼蝶谁家不春。
□福禄寿
    曾降尘土。南极老人。向北斗里。藏长法身。福海无底。寿山嶙峋。眉毛生也。珍重万春。德云比丘大休叟。
灵照女
    不涂红粉面如花。有漏笊篱无赖查。庞老赚过儿女子。止啼黄叶满贫家。
□白居易
    江南有野梅。空劫以前开。不扫即心雪。自然春到来。
北野天神
    万里飘然成逐臣。比来天地一诗人。三千风月不吟尽。松老梅飞北野春。
    宽延圣代降菅原。现宰官身一普门。吟取三千好风月。梅花枝上定乾坤。
渡唐天神像
    诗语通禅歌威神。冠巾和尚假耶真。梅香直透龙渊室。花向扶桑漏泄春。
    北野君元北阙臣。径云深处现全身。三千风月一衣□。分付梅花总不真。
    弃掷宽延王佐才。鲸波万里不舟来。径山文武大炉□。炼得身形早到梅。
    径云吼破一声雷。禅熟来耶诗熟来。此野春寒旧庐雪。终身合作卧龙梅。
    龙渊窟里得龙鳞。此野君家别置春。万古乾坤开辟后。梅花世界一诗人。
    扣龙渊室叫东来。吹起炉中文武灰。攀折径山三月桂。拈成北野一枝梅。
    青衫白发老袈裟。非梦真参见作家。攀折径山三月桂。等间拈作小梅花。
    四万三千首锦囊。径云敲月一禅床。是非合付梅花梦。惹得虚名满大唐。
□今宫大明神
    扶桑六十六州中。神德昭昭仰此宫。护法护人威猛力。满山松竹亦仁风。
邓林法兄像□
    南浦末派。西源的传。丛规井井。瓜瓞绵绵。店上阻雪则与吾有素。帘前赐紫则对御谈玄。兔角挑起日月。龟毛吞却坤干。住新宝林只缺虚堂八十。掌老黄檗不屑临济百千。谁知正法眼藏灭。向这瞎驴边。灭不灭再把恋胶续继弦。
    宝林诸徒绘邓林翁遗像。就予需□。事非可拒。联赘野语。充宝林常住供养。大永三年林钟吉辰。劣弟宗休烧香拜□。
三纲见禅师寿像
    大阳皮履裹袈裟。再使异苗抽毒牙。宝镜台前本来面。依俙相似赵昌花。
前住光通仙裔鹤禅师肖像
    眼中丁谓纸上张公。毒气未除。师蜀川乌头子。文字不立。祖熊溪绛衣翁。鸣板敲床。辉光法道。拈锤竖拂。振起宗风。夺椙老全机则古帆挂后。黄河向北。划牺皇艮卦则杂华资始。红日升东。咄要看真面目闏。犹有梅花路未通。
    竹溪筠长老图先师像。就予需□。信口乱道。天文龙集癸卯林钟日。
前住普门泰云安禅师像□
    斯老慈颜醉似霞。兰溪剩馥茁其芽。无端入得三摩地。宴坐春风小白花。
天文癸卯秋八月。灵云庵衲宗休□。
密传座元□
    他是有邻贻厥。自称玉溪密传。坐断曲彔木上。问甲子答米年。记灵踪盘龙窟。灭正宗瞎驴边。真个灭耶不灭。夕阳长在我西。
    小师等绘持德密传继禅师之寿像以需□。信口乱道云。
前住长法春谷杲公藏主写照□
    天源分流。太虚接响。洋屿神如蚌蛤。异代同名。虎丘机似菸菟。大藏在掌。万岳千溪。折□杖头。十洲三岛。曲彔木上。佛法不会。岭南卢能。徒拾堕樵。俗气未除。岩中幼舆。空留遗偈岁暮天寒。松柏绿长。
大永年腊月日
摄州西江开基雪□最公首座像□
    龙护宝所激扬大藏波澜。孤首古丘分张少林皮髓。仿佛三皇上不。依俙半月相似。首座行道也威音劫初。首座说法也率陀宫里。英气暃暃如生。玉音琅琅在耳。宝积之松作何色。不夺境不夺人。雪□之兰抽其芽。有是父有是子。眇视双径云。吸尽西江水。还会闏。这个諚□咄众角。虽多一麟足矣。
    西江开基雪□最公首座有二神足。曰怡溪。曰温叔。命工绘师之像。寄予以需□
　　大永甲申腊月吉辰。
季友契公首座寿像
    钟谷遗响。百里震惊。龙津龙子。头角峥嵘。五逆儿孙。电卷雷走。一喝宾主。云起风生黑漫漫地。慧日永明。
大藏中兴开基华屋宗荣首座大师偈□大藏金翅。直取狞龙。搏九万里风则接禅源派。动三千刹海则探洋屿宗。不费脚力。坐通玄溪。净裸裸。赤条条。寸丝不挂。脱尼总持皮肉。明皎皎。白的的。一法所印蹑大爱道遗踪。铁壁通线路。须弥跳针锋。要看真相闏。花影月重重。
圣寿开基天庆祐大师寿像□
    混沌画眉。春山青兮春水绿。灯笼合掌。江月照兮松风吹。相逢不识。借问是谁。取人头取人腰。子湖之犬嗾。刘铁磨。得吾皮得吾肉。少林之狐诳尼总持。生涯只有三事衲。圣寿以固万年基收。
天庆大师顷令工绘寿像。需□语于老拙。拙辞曰。汝德大而吾才短矣。何不投江湖名宿炫其名遗其德乎哉。尼曰。不无大手笔。盖直指之才单传之器难哉。请叙一二以垂无穷足矣。一言铭肝。不及再辞。热觚赘其上云。永正十四仲春上浣日。
明□宗珠庵主像
    四海九州唯一翁。传茶经外得新功。前丁后蔡春宵梦。吹醒桃花扇底风。
前左金吾额田耕云笑夫居士像□
    纸上张公子。袖中邵尧夫。辅弼于汉室。优游于洛都。蚤侍右京兆。晚除左金吾。衮衮源流恭惟同出自。草草居士更有赤须胡。握住林际之宝剑。劈破天泽之衣盂。笑雏道者。骂赝浮屠。绿芜霜寒。或时独兔臂一棚鹘。乌帽尘暗。或时追犬鞭十影驹。送夕阳迎素月。开琼筵坐花衢。次孟津而密谋。八百人不期会。临淀河而战死。三千卒为前驱。惜哉名父子。遗恨失吞吴。颜色犹依旧。莫作墨梅图。
永正十三霜季秋上浣日
前贺州大守仁翁舜法禅定门画像□
    绘月者不绘光。精神可掬。种树者如种德。灵寿深根。卜菟裘于江左。赏牡丹于洛园。喜读兵书。谙龙韬虎略术。勤知王库。御狗偷鼠窃冤。文武道未坠。典刑今尚存。竹椅蒲团。坐禅曾师璨可之□。莲漏香火。念佛晚候远持之门。积善家余庆在。有厥子有厥孙。
右立入氏前贺州太守仁翁舜法禅定门之肖像。孝子就老拙求□。不及拒辞。信口乱道。永正庚辰小春日。
    德云院前刑部通叟宗普大居士肖像□一王一姓六十六州。高蹑矢田前踪。新赐剑履。故称义家后裔。丕缵箕裘。诚哉千兵易得。眷夫一人拔尤。桃李园中宴群臣而醉月。梧桐名上处刑官以司秋。退灵鹫席骂释。登呼鹰台依刘。玉笛江楼。如今枕上无间梦。锦绣闾里。少日才华接贵游。其和也。霭霭然如春之行大地。其量也。浩浩乎似海之纳细流。活处投机。将谓丹霞居士别户相见。元来德云比丘还参得闏收。
右德云院殿前刑部通叟宗普大居士者。乃远州太守胜益第三骨。而叔父一云叟之犹子也。壮岁游艺据仁。可谓乱代英雄也。春秋三十八上不幸而逝矣。不克无山崩梁坏之叹。仍孝子国庆命工图像需□。□以祝远大云。大永第四三月二十有六日。前正法山大休叟书于龙安室。
牡丹花梦庵居士像
    洛社耆英。恭惟本姓出。久我也。天历贵种。矧亦中院为先君乎。五浊现乌昙□。三昧笑赝浮图。或时采药草窥仙窟。或时拜芝诏朝帝都。讽古今一千首而拟周诗。律合雅颂。讲源氏六十卷而配台教。味同醍醐。托余情于花鸟。催归兴于炫鲈。和歌连歌感神感鬼。内典外典学佛学儒。手里团扇千亿放翁。飘飘风襟月臆。头上长帽七世坡老。萧萧雪鬓霜须。行李不俗。隐梧忘吾。伟哉如香孩儿属猪。出其群拔其萃。栩然似漆园叟化蝶。在则人。亡则书。清也清也。还要看真形模。闏梦非庵庵非梦。牡丹花春一株咄。
花园主大休叟烧香□。以梗等清禅者之需大永龙集戊子盂夏四蓂。
一元院殿先天宗普居士像□
    温公宋地之大医王。仁德育民治国。真卿唐朝之一元老。才名辉古腾今。将谓□桃俗李。由来甘草人参父子兴家。领摄刺史。既逮累代。君臣重义。奉源京兆屡惜寸阴。众星韩斗。久星传霖。继薛嵩业而担蹴鞠场。半梅半泥半雪。学雅经流而达和歌道。一觞一咏一吟。虽华其词语不芥于胸襟。平庑霜寒。呼鹰登台。雁影阵阵。长楸日落。追犬呜镝。马踪骎骎。考政于禹谟舜典。试武于齐锷周镡。传黄石一卷书。以冠苴履。参碧岩百则话。点铁成金。活吃瞿昙。如鲈鲙炙。生吞弥勒。似鹅汤燖。言言也褒也贬。着著有纵有擒。当机倒毗耶居士之床。默处雷走信手拈盐官国师之扇。意气风暃。乾坤内称独步。宇宙间绝知音。堪笑化鹏蒙庄。扶摇万里折垂天翼。合成卧龙诸葛。遗恨千载失吞吴心。流水东去。残月西沈将相王侯岂无种。枝枝叶叶皆栴檀林。
    药师寺国长公画先考一元院殿先天宗普居士之像需□。信笔记厥大略云。
    亨禄初元戊子菊月日。正法山主大休叟越州太宗藤原朝臣松井云江守庆居士寿像□
    木公荣冬。斯郎能持晚节。藤氏譬日。其祖曾执朝权。名喧四海。德溢八埏。奉右典厩源家。则指麾幕下诸将。任前太守越国。则旁求野外遗贤。进退以礼。忠孝兼全。罹世之骚乱而踪迷淡路。遇时之嘉运而生还太田。锦绣照闾里。旌旗领山川。加之慕洋屿风衣盂三拜。入龙潭室纸灯再然。百八摩尼转回佛祖。一条白棒打定坤干。杜暹飘然孤僧早谢尘事。李源元来信士未尽俗缘。葛洪井畔秋老。丹阳廓里云续箕裘业。子孙万年。猎亨禄三祀龙集庚寅夏五吉辰前妙心现居龙潭大休叟□。
平氏松田古岩宗松居士像□
    葛原之王子王孙引枝牵蔓。松田之难兄难弟□蔕同根。传文武道出忠孝门。裹五员于鸱皮。淅潮八月发怒。投灵均于鱼腹。湘水五日招魂。腰间剑照霜雪。手里扇握乾坤。噫亨禄辛卯腊月日。
云岫昌庆禅定门肖像□
    前河州太守庄所重信公者。平氏芥河之华族。累代之武阀也。去岁辛卯五月二十一日。触造化小儿而逝矣。春秋四十七龄。未及知命。乌呼可惜哉。公存日洞家僧讳之曰昌庆。没后余字之曰云岫焉。今兹也家嗣绘厥像。需□辞于图上。不克峻拒。卒赋村偈一章。以塞其请。寔亨禄五祀壬辰夏五初吉也。
    葛原奕叶正盛孙。曾出王门列武门。积善余庆犹不尽。一张弓挂搏桑暾。
石云庵主太玄宗白居士寿像□
    后生有扬子云。嘲玄尚白。本姓为藤原氏。恶紫夺朱。烹雪敲舻。茶烟半榻。酌花醉月。松醪一壶。追慕莲社十八贤。大念佛小念佛。坐破薄团六七个。死工夫活工夫。其右也拈日本扇。其左也转水晶珠。俗而无发。僧而有须。非僧非俗。是甚形模。吾道一以贯之。参乎参乎。
嗣子石黑诠尚绘老父寿像需□。感厥孝志不克拒。书以为行实。
赵州太守源朝臣额田西河宗昭居士像□
    额田某。图其父宗昭寿像。需□词于予。曰。某之祖父世家越之中。暨国之骚屑入洛。无几僦屋鸠岭之麓。而居有年矣罹丙丁之灾家谱烧失矣。再入洛侍右京兆胜元公。及公命药师寺元长领摄州刺史。令父宗昭辅佐之。自尔以来被坚执锐。百战百胜。其功亦大焉。予亦与宗昭有方外交。聊摛小偈塞其请云。
    合在麒麟殿阁中。佐贤太守立忠功。化身千百亿春色。何事梅花画放翁。
土岐撑月道珊居士寿像□
    文王是仁义释迦。岐下栖凤。儒童彼菩萨孔子。周末获麟。将谓第一圣谛。直得百亿化身。竖洞山五位旗则气劘魔垒。抛般陀八正彗则胸扫俗尘。艺兼文武。道合君臣。绣户映花。或时讲鲁论。名光乡党。珠帘卷雪。或时咏和歌。德感鬼神。唐书载东夷之国。建茶试北焙之春。被夷吾于方袍。将错就错。画放翁于团扇。逼真不真。水尾滥觞源流衮衮无竭。圯上进履。家声日日维新。譬之留侯菊。祝以蒙庄椿。咦。补衮调羹手。拨转正法轮。
    右常阳信太庄江户崎主。姓源。世称土岐治赖。字撑月。讳道珊。庵主自绘寿像。远寄需□于予。予耄矣。固辞不允。仍摛俚语。以为公之实录。
三友院殿前右京桓松岳桓公大居士□
    川党领袖。源家栋梁。具文武才。蓝舻于多田满仲。传骑射妙。权舆于八幡太郎。东西驰马鸣镝。左右追犬逼墙。宰相古得再温公。云山改观。京兆今合十韩愈。星斗增光。或时会耆英于洛社。或时起义兵于晋阳。移本朝风则咏歌。觉难波之什。余上已景则赋诗。飞曲水之觞。名喧四海。威振十方。照□萤囊研精覃思。窥艺术圃。翔空凫舄蹴鞠练腿。擅游戏场。以松以竹以梅。牓之三友院。有兰有莲有??。拟之四爱堂。加之在圣同圣。在凡同凡。脚下一条红线。逢佛杀佛。逢祖杀祖。掌内三尺金刚。燕寝水沈森戟。龙安夜话连床。人品高哉。光风霁月。意气暃乎。烈日秋霜。咦。绘花者不绘其香。天文龙集癸卯林钟八蓂前妙心大休叟宗休焚香□。
西月庆照信女寿像
    紫罗帐里系衣珠。百陋恰如逢一姝。浓抹淡妆无限意。丹青只合画西湖。
阪井备前守香林宗远像
    此郎牓阀敢谁论。从古忠臣出孝门。只有是一周勃。秋霜三尺定乾坤。
是云宗拂像
    高屋氏。讳宗拂。字是云。世为积德之门也。形虽处俗颇尘表物也。天文庚子夏五初一日。触造化小儿溘然逝矣。孝子不堪追悼。命画师写照。满面霜暃如生也。一日绍介于一僧。求□于肖像。吁予之所感者孝也。其志可掷焉。叨题一偈云。
    名高屋里主人公。五十一年春一梦。打鼓看来都不会。云雷吼裂太虚空。
兰庭常秀像
    山田氏兰庭常秀道人。予入室参徒也。盖如天衣下有秀铁面。不幸而逝矣。嗣子弥太郎命工图其像。一日持来需赘语于余。展之暃乎余勇如生。不克无感。仍作偈塞请云。
    弓挽强兮箭用长。护吾法社作金汤曹溪镜里本来面。花有清香月有光。
天文十三甲辰八月日
自□
    百亿须弥条□杖。三千刹界小袈裟。将无法付大龟氏。梅里下生春在花。
赋山偈付愉龟年。大永癸未林钟初吉正法当住大休叟
    这无明秃憨□。皤腹修吭矮身。拈达磨华。将错就错。画灵山月。逼真非真。苕帚扫自家雪。袈裟带御园春。瞎漆桶笑訚訚。谁道藞苴勤巴子。从来蓬发休上人。
亨禄庚寅林钟吉辰。为元从座元花园宗休□
    画蛇添足竹篦子。种电寻根木面翁。若是当机行正令。韶阳临济落花风。
    我无定相。逐恶随邪。着金伽梨。入佛界。入魔界。用黑豆法。作主家。作宾家。瞎人天眼。暗撒尘沙。白逞威狞。当门一只艾虎。谁触毒气。据至三尺筠蛇。续西源派脉。穷东海津涯扶起临济树春风又发花。
    天文八稔龙集己亥三月初吉。松源十三世花园大休叟宗休。应玄津首座请。书于灵云丈室
    三十年胡乱。元来掠虚头。唤作马则马。唤作中则牛。错错要见灵云。闏桃花逐水流。
    太原座元绘予幻质求□。信笔赘其上天文龙集乙已夏五。住花园大休叟书。吾扶桑国佛日再暾。捉败白拈林际骂倒黑豆松源唯余一喝。五逆雷奔。
因暾首座请大信叟自赞天文乙已夏五念八
    龙而头上无角。蛇而眼里有筋。朝吸尽西源水。暮吐出南浦云。闻其名不如见。见其面不如闻。重一发轻千斤拈来天下与人看。□杖开花春十分。
    胸中五逆不能藏。坐我阿鼻热铁床。临济儿孙普天下。唯余一喝要商量。
    祖台首座绘予幻质求□。作偈以塞其请云。天文丙午八月初吉前妙心大休叟宗休书。
道号颂
石庵
    坐断云根老衲衣。半岩春雨掩禅扇。银山铁壁迸开了。百鸟衔花别处飞。
月航
    江水涵秋玉兔辉。孤帆高挂截流机。广寒八万四千户。一叶舟中稛载归。
东庵
    吠□璃界一封疆。坐断孤溪不下床。佛日再暾明历历。眼头高挂在扶桑。
天庵
    月斧云斤架法梁。把乾坤作一封疆。大机大用大人境。坐断普贤三昧床。
梅意
    万里西来间达磨。门前湖水起波澜。暗香□影黄昏后。月在天心君自看。
义岳
    高标卓尔直超宗。块视华山千万重。势薄层云何所似。秋天一簗玉芙蓉。
友室
    知心自古世间无。卜此芳邻德不孤。入得还他梅与月。鸳鸯未了绣工夫。
兰谷
    虽同蕙弟罢参地。不许梅兄入室春。元是曹溪那一滴。流芳千载果何人。
月堂
    秋风扑鼻挂花香。始到心空及第场。光境俱忘底时节。呵呵拍手下禅床。
花庵
    熊溪鹫岭一枝同。移入此门分外红。只为主人意安乐。太平无日不东风。
春溪
    太古乾坤一气浮。非冬非夏又非秋。绿杨芳草东西岸。牧得沩山老牸牛。
南芳
    打破曹溪明镜台。梅花面目绝尘埃。重离六画分开后。四海薰风从此来。
天觉
    得一以清得一宁。世尊错是认明星。了然不动如如体。月在屋头花在瓶。
太虚
    竖盖乾坤横十方。法身边事露堂堂。谁知撒手长空外。塞雁影沈秋水茫。
天先
    苍苍何色盖坤维。直得纯清绝点时。不待义皇春一划。梅开太极已前枝。
泽翁
    天地由来积德门。主人大坐直当轩。云梦八九胸中芥。庞老西江何足吞。
桂溪
    东土二三联奕叶。西天四七发芬芳。孤危峭绝难攀处。熊耳丛高秋色长。
阳甫
    一气生时天霭然。别春何必在梅边。金乌飞上扶桑树。达磨元来不会禅。
一翁
    元来天地是同根。四海之中独称尊。行道威音空劫外。强遭王老唤儿孙。
照岭
    影杲杲时空寂寂。峭巍巍处坦荡荡。三千刹界光明藏。百亿须弥日月长。
灵源
    神龙岂是池中物。脱却凡鳞登禹门。白浪滔天添意气。由来水出自昆仑。
玉中
    少林毒种遍扶桑。天下一株之荫凉。子叶孙枝繁茂处。秋溌桂久昌昌。
玄虚
    三要印开众妙门。依然天地是同根。欲知佛老深谈旨。黑漆昆仑空里奔。
荣溪
    苍龙窟里夜沉沉。波浪声收万壑深。明月清风无价宝。高山流水没弦琴。
劫外
    行道威音王以前。虚空拍手叫同年。欲知少室别传旨。枯木开花时节缘。
悦岩
    破颜尊者叫同参。宴坐空生费讲谈。禅味忘时真法喜。石屏雨花响毵毵。
见外
    若形文字语言中。更向那边立我宗。堪笑善财强寻觅。德云不在妙高溪。
龟伯
    舞袖翻风老饮光。吹篪仲氏绝宫商。饯行一句明朝吉。海上蓬莱日月长。
一是
    万法归空绝点尘。知非四十九年春。当阳直指即心佛。今日看来日下人。
铁船
    打就浑钢势太顽。浪花卷雪倒银山。古风高挂挂后消息。载得海西风月还。
松屋
    栋梁材大几经年。厨库山门境致全。十里风声听愈好。三条椽下打安眠。
仰岳
    可望从来不可攀。一溪屹立袰云间。针溪头上蚫跳去。块视须弥百亿山。
春□
    不借东皇第一功。豁开户牖百花红。无端捉败心猿了。唤醒南华化蝶翁。
古岩
    历尽阿僧祇劫长。崄崖万仞绝瞻望。空生莫作旧时看。花落毵毵春雨香。
一宗
    东震二三传派脉。西干四七叫同流。天龙佛法无多子。振起玄风竖指头。
龙川
    四海五湖同一如。拏云ＨＥ雾上清虚。禹门激起桃花浪。回首诸方点额鱼。
花屋
    九衢车马竞芳尘。吾爱吾庐别置春。不借凤楼修造手。桃红李白美哉轮。
月溪
    胜游何必在南楼。绿净春深气似秋。独许寒山开口笑。舻轮西落水东流。
江甫
    流水滥觞波势增。海东扶木日初升。出门一笑无人会。达磨元来宋少陵。
梅□
    有物先天名未安。谁穿户牖被香瞒。牺皇一划华严易。小碧纱前和月摊。
心溪
    佛祖元来传不传。琮琤日夜响潺湲。意中消息耳中得。为雨泉声落槛前。
汝舟
    运济支那四百州。桅竿菅索截凡流。殷人去后无良弼。空载芦花明月秋。
春庭
    神光立雪二三尺。达磨拈花八九年。别有东君传信息。黄鸟话尽玉阶前。
湖隐
    云归南浦水西源。朝市山林皆有烦。高卧安眠何处好。白鸥门外鹤乾坤。
春学
    燕子日长花发初。少年丛中惜三余。欲知西祖西来意。先读东丘东鱼书。
褒英
    春秋笔力势雄哉。千万人中称俊才。将谓少林消息断。雪村深处一华开。
旭溪
    金乌出海一飞轻。先照高山升若英。拶到德云相见处。黑昆仑放大光明。
直庵
    捏聚乾坤竖毒拳。釆椽不断自天然。德山临济无门入。雪月风花一老禅。
梅室
    不是西湖处士家。老禅方丈住南涯。猊床三万二千月。一夜工夫只为花。
菊裔
    花持晚节不曾移。晋后风流隐逸姿。檃括三玄三要语。小笆犹在傲霜枝。
古帆
    铁船陆地起波来。空劫之前未挂时。把五须弥成一片。东西南北任风吹。
月浦
    远离海峤出云衢。推转舻轮暃暃乎。影落波心般若体。蚌胎吐出夜明珠。
林叔
    恭以逋仙同自出。相逢灵彻记何曾。一衣一□西湖月。分付梅花树下僧。
安芳
    寥寥心地自平均。珍重归家稳坐人。四海香风吹不起。开花结实汉园春。
梅湖
    □影暗香到家句。随波逐浪截流机。有僧若问花来处。春在孤山雪后枝。
玉海
    元自圆成磨不磷。珠还合浦物咸新。夜来撑着珊瑚树。月白风清无价珍。
材庵
    林无凡木一封疆。这里可容狮子床。不借作家宗匠手。百千日月挂雕梁。
春芳
    温然一气自东来。花发破颜微笑时。诸佛番番出于世。梅兰莲菊不同时。
怡庵
    花满门阑喜色加。夜垣何比马箕家。主人安乐活三昧。拾暮山云间煮茶。
喜春
    不耐欢悰积善家。韶光九十日相加。一枝佛法无多子。先付破颜微笑花。
芳园
    小牡丹花蔑以加。东篱秋色属君家。少年丛里回头看。晋后风流犹在花。
柏庵
    指示庭前那一株。九年面壁碧瞳胡。若论赵老双华甲。太古庄椿在半途。
玉英
    晚成大器琢天球。千万人中独拔尤。色自粹温何所似。黄花爱看晋风流。
喜云
    曾经十地真菩萨。终始无心出岫来。持以赠君怡悦否。风吹一簗落天涯。
菊溪
    金茎一滴涛无疆。篱落水边犹傲霜。四海香风吹不尽。逢花问取几重阳。
月岑
    指来不是话来非。鹫岭曹溪共显机。今夜出头天外看。山河大地发光辉。
器伯
    似玉名圭磨不磷。六瑚八簋得其人。祭神如在庙堂上。北野梅花南涧蓂。
柏翁
    庭前立雪岁寒姿。古佛赵州酬得奇。天地同根同甲子。苍髯叟亦万年枝。
春庵
    环屋皆山称醉翁。蒲团纸帐坐春风。袈裟撩乱三杯酒。兴在檐花细雨中。
西柏
    竺土大仙传以心。抽龟毛叶翠森森。无端转作东来意。吾祖某棠一树阴。
檀溪
    摩利山中无杂树。枝枝叶叶起香风。流传海外真消息。从此曹源一滴通。
桃谷
    洞中春色异人间。路自武陵溪上还。不为秦皇洗尘垢。飞花逐水日潺湲。
觉林
    佛之一字污人口。只闏嗽来薝卜风。公案现成犹未了。二株溌桂绿丛丛。
钝翁
    文武炉中百炼来。看佗铁汉铸成时。太阿宝剑未为利。庞老机关犹是痴。
稻屋
    铁牛耕破一心田。秋水连门八九椽。捃拾法华遗穗法。民村户户乐丰年。
香室
    五叶联芳春满堂。证龟作□一灯光。毵毵花落半岩雨。撼动毗耶三万床。
澄江
    今千年不待黄河。泾渭异流看若何。檃括元晖那一句。风翻素练涌清波。
兰庭
    十蕙虽多输一花。幽芳绕砌小篱芭。风流千古岂无种。子叶孙枝满谢家。
玉渊
    衣里宝珠辉大千。入波惊起卧龙眠。好和庞老西江水。吸尽来看明月泉。
大用
    劫外灵机忽现前。感风暃暃动坤干。莫言佛法无多子。赚过裴休黄檗禅。
希道
    亡羊藏谷有多端。首鼠瞿聃无两端。不识人人脚跟下。一条活路透长安。
松屋
    深根固蔕万年荣。一木支来大厦成。只有寒山较些子。近听愈好远江声。
芳心
    一字元来佛不宣。龙儿八岁称华鲜。月宫岂待三星绕。维德维馨当体莲。
古溪
    高从尘劫绝跻攀。块视须弥百亿山。不是今时那一色。秋天依旧碧孱颜。
龟溪
    出空谷也入禅河。正眼流通迦叶波。鸡足山中藏六后。一枝佛法不须多。
明室
    玉兔金乌不照临。灵光辉古又腾今。从门入者非他物。僧宝元来沧海琛。
凤岭
    岐山有鸟绝同曹。得处安巢唰羽毛。不是丹枫碧梧上。孤岚百尺一溪高。
一麟
    众角虽多独出群。四灵呈瑞气如云。汉王展阁留遗像。鲁叟春秋修阙文。
闻庵
    香严击竹竖拳机。铁壁重重无路窥。和却补陀岩畔月。偃溪流水入门来。
云如
    随风到处虽无蔕。触石生时似有根。临济大龙才奋迅。忽为法霈洒乾坤。
玉岫
    秘在形山无价珍。非金非石绝缁磷。东溪西岭云间处。□出天边月一轮。
觉林
    草木山河净法身。头头物物现全真。心花开发底时节。冷笑华严会上春。
瑞岳
    试问龟哥吉兆多。颓波砥柱立禅河。千年乌跋现何色。其面如花娑竭罗。
希溪
    不慕少林尼总持。庶几当日老闲师。无端截断众流去。劈箭犹迟闲电机。
继芳
    甘蔗拈华春授手。黄梅和月晓传衣。门门从是香风起。露邑路红吹不飞。
无参
    减财从此绝游方。初发心登正觉场。不往西天与东土。玄沙元是谢三郎。
希云
    触石无根出岫飞。浮空不蔕逐风归。放开线路与他看。轻似道人身上衣。
逸溪
    五岳虽高吾可攀。飞来一簗出云间。当轩独坐底时节。块视须弥百亿山。
悦林
    破颜微笑老头陀。拈华宗旨不须多。给孤园里好春色。留作千年乌□罗。
觉翁
    高叫心空吸尽江。角巾毳衲鬓双双。大疑团破底时节。拍手呵呵笑老庞。
月巢
    丹山有凤现僧中。不接碧梧秋识风。占得桂花枝第一。搏霄高入广寒宫。
南阳
    传道宣宗律藏开。把戈佛日再麾回。岭头春色属梅后。四海薰风从此来。
雪庭
    吾这里无心可安。黑漫漫地白漫漫。神光纵得少林髓。输却梅花彻骨寒。
安岳
    得一清兮得一宁。嵩呼万岁两三声。而今天下泰山上。不动干戈致太平。
密传
    祖师心印付将来。何待南天铁塔开。会得真言成佛旨。眼头高不到黄梅。
玉岫
    磨尽尘劳光自生。人人具足本圆成。形山一宝可无价。莫换秦王十五城。
云屋
    邓林一木得君支。将谓冲楼跨鰚儿。为瑞为祥雨天下。须臾盖覆四坤维。
瑞岩
    祥云乍起覆乾坤。轻似天衣拂石根。乱坠空华休试我。银山铁壁入无门。
华仲
    赵州甲子未为多。问路台山勘破婆。鸟奏埙篪百花里。木人笑唱太平歌。
以清
    大地元来净法身。不知何处立纤尘。昙华现瑞底时节。河水千年一度新。
宝岳
    衣珠一颗不磨圆。秘在形山历几年。端的出头云外看。夜光明月照青天。
大川
    激起曹源那一滴。玄玄玄处立宗猷。银河倒蘸须弥笔。白浪滔天学字流。
高节
    多福一丛凌岁寒。霜前雪后报平安冲天意气层云上。渭子湘孙千万竿。
虎林
    典藏云□雾阁间。风生八极出南山。瓜牙备羽翼成矣。临济儿孙露一斑。
补拙
    垢面蓬头老懒禅。鸣鸠呼醒一春眠。垂颐寒涕无心拭。手熟山中煨芋烟。
悦叟
    天开寿域八荒安。却算劄蓂几若干。试听西风一横笛。新翻唱起万年欢。
永年
    黄竹墟西青雀回。龟台金母宴瑶池。春风坐了九千岁。海上蟠桃结实迟。
柏心
    看他华甲赵州翁。错认西为双碧瞳。休与龟蛇□其齿。三星夜夜绕蟾宫。
圣伦
    化彼真丹上大人。儒童菩萨是前身。不居仁里得名否。众角虽多唯一麟。
寿岳
    龟龄鹤算白头翁。不悄三呼万岁嵩。远看近听声愈好。长松修竹祝无穷。
月桂
    云斤削玉辗舻轮。美誉芳声载得新。折取广寒枝第一。作诗远寄与佳人。
大宗
    龙渊深处老龙蹲。日本支那多少孙。一口平吞还吐出。乌头毒气溢乾坤。
松庵
    山门境致人标榜。得栋梁材宗再兴。近听微凤声愈好。三间茅屋半间僧。
橘洲
    千江印月光明藏。古佛传心一个无。塔样机前若相问。南村梅白北村卢。
续芳
    谁把鸾胶理断弦。九年弓自少林传。寒梅破甲六花阵。看箭威音空劫前。。
维馨
    东君春信到君家。从是群芳次第加。传得逋仙香影句。暗中摸索识梅花。
有节
    总持尼效少林颦。分得九年皮髓亲。若论宗门功第一。峻标清节上麒麟。
寿溪
    巍然突出众山中。比老彭依俙不同。鹤算龟龄休□齿。常春藤挂万年松。
传岩
    义薄层云大丈夫。圣朝雨落物皆濡。至今天下安磐石。在野遗贤人画图。
春芳
    花发东皇第一机。根从蟾窟远移来。少年能记状元日。探取凌霄三月枝。
雪庭
    普通年后宋丁卯。巽二先驱滕六多。松柏岁寒犹可忍。梅花太瘦又如何。
铁牛
    镕二轮围铸一头。胡僧心印有谁酬。当机拗折黄金角。少室山前高叫牟。
松云
    固蔕深根亿万年。春空叆叇翠连天。随风若作夜来雨。留个一枝啼杜鹃。
月岑
    昨夜秋风动广寒。桂花影映数溪残。雪斤不借郢人手。削出青山玉一团。
清芳
    带水□泥远社莲。昆仑鼻孔半边穿。归来莫认寥寥地。风送幽香落日前。
兰畹
    蕙草虽多寿岳蔑以加。托根林薮楚人家。从来合在朝廷上。香满春畦只一花。
寿岳莫以尼丘比老彭。金华仙子授长生。嵩呼三十六溪外。四海波平万岁声。
龙云
    神物蜿蜓出石根。至今韩孟约犹存。一飞不借风雷力。浪激挑花登禹门。
悦叟
    春满门阑喜色多。老年花亦带温和。君家自有长生诀。鹤算龟龄不让他。
大业
    三千世界眼中穿。百二山河掌内收。若论此郎功第一。武门阀阅续箕裘。
大成
    家业兴时日转新。美哉奂也美哉轮。篱边燕雀休相贺。三百周诗赋硕人。
义江
    濯足机前落便宜。急流勇退运阇梨。丈夫意气层云上。间却渡头风月来。
松翁
    根有茯苓经几春。传和扁术自颐神。苍髯岂敢染奏垢。万岳千溪一老身。松屋
    苍髯叟有栋梁姿。一木今支大厦来。十里风声听愈好。儒门知识戒禅师。
荣仲
    士林从古出莫豪。云拥新丰树影高。三惊吹毛元不动。太平天下卯金刀。
太阳
    卫足葵花向日倾。致君尧舜抱丹诚。鹅湖山下神如在。阴德至今人诵名。
春芳
    造化无私备有邻。东君雨露百花匀。春于梅与秋于菊。敢保张良似归人。
芳室
    红释迦随春雨过。紫弥勒待晓风吹。天华乱坠珠帘外。撼动狮床三万来。
喜云
    十地初兮十地终。无心出岫又随风。赠君一簗须怡悦。春色光明兜率宫。
希周
    留得螽斯诗一篇。有文郁郁不曾迁。齐家治国似任似。能保苍姬八百年。
花屋
    轮奂美哉桃李中。珠帘甲账坐春风。家家争富瞿昙花。多却一枝微笑红。
继芳
    鹫岭一枝传别春。灯花续焰瑞光新。二三四七相承后。更有寻芳逐臭人。
梅隐
    一枝春色谢人间。赢得水边林下间。试看娘生真面目。月移花影小孤山。
桂室
    根是西天胡种族。少林门下二株抽。输香逊白梅兼月。清似姮娥宫里秋。
见室
    佛眼难窥一丈方。藏机密密露堂堂。桃花乱落曼陀雨。撼动毗耶三万床。
月岫
    宫里姮娥独倚栏。移春花影与人看。千山万岳云收后。光照中溪玉一团。
慧云
    顿超十地未为奇。参佛日禅无著尼。攀折径山三月桂。拈成黑漆竹篦来。
渭川
    修竹林深千亩秋。清流何敢混泾流。钓竿直风稳禁池影。鱼畏龙颜不上钩。
天外
    别传向上禅。坐断尽乾坤。出头天外看。毗卢脚下边。
花溪
    微笑尊者。广长能仁。有水含月。谁家不春。
灯溪
    四七续焰。二三同流。证龟作□。须弥点头。
玉岫
    温润镇密。山色连城。蓝田日暖。昆岗烟生。
润屋
    恩光雨露新。晚节保其身。无尽藏开也。杨州家里珍。
睡足
    胸中物八九云梦。眼底书三万禄渠。雨过海棠春院静。清风一枕黑甜余。
话月斋
    拾暮山云束作薪。煮茶对榻主兼宾。曹溪话月士溪雪。一语应无落俗尘。
万休斋
    白鸥似我未忘吾。迷悟圣凡无二途。瓦解舻消甚时节。心间朝市亦江湖。
半梅斋
    梅因分色逊三白。雪为不香输一筹。刘项元来天下半。 枝南枝北割鸿沟。
大笑斋
    篱边斥鷃小鹏程。开口呵呵天地惊。到此寒山拱手立。柴门月色大江横。
松鸥斋
    多汝书斋实合名。青松社里白鸥盟。近听愈好远听好。十里清风扑鹿声。
愈好斋
    斋主老苍颜。栽松爱境间。微风听得好。天地一寒山。
道号颂
希云号
    定光精舍尾之古刹也。乃大觉门下一派也。其徒宗端藏局扣予室。朝参暮究。孜孜不倦。志勤矣。一日来告云。某讳端。请和尚字之以为华衮。仍命以希云焉。盖古希颜者颜徒。今日希白云者云孙。予所取在兹耳。系一偈于厥上祝远大云。
    非颜非骥是非龙。棒雨喝雷风亦从。金圈栗蓬铁酸馅。甘棠故笏慕先宗。
明屋号
    神高山龙宝禅寺和之望刹也。其主宗朝典藏入吾门挂锡有年。晨参暮请不怠。厥志可嘉尚也。一日侍侧之次前席云。甘有讳无字。请和尚图之。仍以明屋称之。并赋村偈一章。以祝远大云。
    心月孤圆大法轮。杨州不是自家珍。此中花笔表和气。占断风光作主人。
南华号
    河阳一县有雏僧。讳曰荣也。族逆卷氏也。自龆□岁投宜春法兄室。执师资礼焉。染衣之后不几而主盛和坟寺之席。不忽绳墨。缁礼肃如。一日通华侄之好。就予征字。以南华命之。予虽不敏且说之。夫南方离卦也。离言丽也。日月丽天。草木丽地。其德文明而如华虫之有文也。华也。草木欣欣向荣。春秋腓咸是南讹长养之功也。盖南华真经庄座主荒唐之说也。蘧然化蝶。栩然入南华。然而不近梅。虽夸大椿八千之春秋。不奈朝菌一日之荣焉。予所不取也。因记。曹溪能大师唐龙朔中传黄梅衣。而建法幢于南华之地。斯时宗有南北。曰南能。曰北秀。彼一时。此一时。王侯之所仰慕也。宗门之荣莫大焉。加之吾临济大师亦南华人也。于檗峤棒下痒彻骨髓者。临济一人耳。故檗嘱曰。吾宗到汝大兴。繇是观之。或八十生知识或百世师也。荣也。为二师华胄称南华。不亦宜乎哉。他日回梅岭春于河内。布临济凉于天下必矣。祝祝偈曰。
    日轮当午妙苍陀。花果同时看若何。欲识曹溪别传旨。一枝春色不须多。
一庵
    有一僧。讳曰虔。从肥之前州来。乃永明门下徒也。不忘昔因。一日扣予室征字。来意之所感。字之曰。一庵。盖有来由也。昔马师住庵于虔上。鬼神为筑夜垣。果出八十四人于江西派下。下亦护法力乎。虔也。他时异日金鸡衔一粒供养十方僧者。非公谁乎。勉之。书以祝远大。其偈曰。
    九州四海独称翁。山鬼难窥密室中。莫道夜垣非助我。江西从此振宗风。
汝云号
    神应主盟祖泰藏主。乃龙渊之龙孙。白云之云仍也。姓新见氏。备之甲族也。一日扣予室征字焉。予告曰。白云汝祖也。泰汝讳也。以汝云为称可乎。在凡云之言运也。山川之气触石而起。谓之云。舒则弥纶覆四海。卷则消液入无形。卷舒自在。变化不可得而测也。按公羊传曰。不崇朝而遍雨乎天下者。泰山之云也。予所取在兹焉。若据教家论之。吾佛说四种云喻四比丘。一曰。雷而不雨言。其诵十二部经而不为人说也。二曰。雨而不雷言。其颜貌端正好与善友相随也。三曰。不雨不雷言。其不具威仪不修诸善也。四曰。亦雨亦雷言。基偿问修习觉自觉他也。繇是三草二木沾恩。四生九类感德焉。四种之中亦雨亦雷。是龙渊之云耶。雨而不雷。是泰山之云耶。抑亦菩萨十地名法云也。始觉之智归入本觉之理。而始本不二也。是乃汝不二门也。智行运动则起大智云。澍大法雨。不是甘露门乎。佛人也。阇梨即云水。不二即甘露门也。德泽云乎哉法霈云乎哉。他日不崇朝而雨天下者。非汝云而谁也哉。勉旃作偈。以祝远大云。
　　直起龙渊覆四坤。尽扶桑国是仍孙。忽为霖雨苏枯槁。不二广开甘露门。
云华号
    巢林庵头祥公藏局。俗藤氏也。洞家名宿。字之曰云华。系以一偈。然而罹于世之骚乱。而亡飞鸟。失惊蛇。以为遗憾。顷寄楮皮于老拙。求伽陀一章。书以塞其请云。
    盘石托根肤寸新。天呈瑞气地回春。青空一簗真乌□。不耐持来赠道人。
梅江号
    对阳宗信藏主者。西源翁之小子也。侍余侧殆一两霜矣。然而升堂未入室。一日告归于旧梓。盖慈明省母之谓乎。饯之摘梅江二字。以为道称。夫梅之为梅。占春于牺易划先。白而不白。红而不红。分宗于龙朔年后。顿而不顿。渐而不渐。可谓百花魁也。呜呼道实不道花。说命阙文乎。不道实不道花。楚辞遗恨耳。牡丹无实。荔于非花。岂同日语乎。抑又江之为江。滥觞于江西。弥漫乎湖南。月在水犹春在花。清香于花。令姿于水。掬之月。弄之花。春湖白鸥自然宜哉。他时异日漏泄西来意。流传雪月花者。不是梅江乎哉。仍作小偈以祝云。
    西天四七水传器。东士二三花满衣。毕竟非花又非水。暗香□影野蔷薇。永正六冬节后一日。
古□号
    昔有僧。问大龙。如何是坚固法身。龙云。山花开似锦。□水湛如蓝。兹有一僧。讳曰良坚。寄纸求号。雅称之曰古□。余所字其在大龙旧话端耳。坚禅禅。二六时提撕看。古□寒泉非他物。若是瞪目争得见底偈云。
    主人门外旧山河。风定湛然自不波。空劫不以前今日事。落花流水早蹉过。
文仲号
    竹隐轩主虎藏局求道称。称之曰文仲。仍唱贯华一章。以证其义云。
    大器成时载道行。管窥错认老书生。一朝跳出南山里。暃暃威风动八纮。
龙光号
    摄之下郡有古禅刹。曰医王。乃天龙门下之末派也。周表首座主其席也。自幼学医得卢扁术。换骨方颐神术。可谓今日医王善逝也。近顷就予征字。以龙光命之。昔宋司马温公天下宰相也。有僧。避相公讳光字。唱□璃皎佛。古今笑具也。仍作偈以为左证。
    扶桑树万八千东。医国养民唯一翁。不触净□璃皎讳。人参甘草再温公。
春韵号
    令津首座乃水派下僧也。一日入室这次就予征字。字之曰春韶。仍摛俚语一篇。以塞其请云。
    物逐阳和资始生。唐虞礼乐属升平。吾家一曲宫商外。洗尽闻尘流水声。
藏龙号
    鲁史云。深山大泽者龙蛇之窟也。宗泽藏主就予需道称。字之曰藏龙。作偈以为证云。
    多年神物耐泥蟠。岂向池中独屈尊。若遇春雷开蛰户。鳞虫三百总儿孙。
东明号
    东山下小阿师。讳曰升如。就于予索字。雅称之曰东明也。仍制贯华一章。以祝远大。
    先照高山日近耶。仰之仁义老奢迦。出头天外须看取。八十华严春在花。
芳才号
    禅佐藏主号芳才。吾邓林师兄之攸命也。寄纸求偈。
    攒花簇锦好文章。觉范参寥不可当。转正法轮调羹手。僧中今视有斯郎。大永五年孟春。
桃岳号
    智康藏主求道称于予。命以桃岳二字。盖丹田之神认之桃康。义取于此耳。仍唱拙偈一章。以为左证云。
    古来度朔仰神荼。直入丹田摧众邪。不羡洞中春色媛。金轮溪外有斯花时亨禄第四辛卯互侧吉辰妙心住山大休老衲书。
直指号
    吾山后版邓林一枝。讳曰谔也。俗甲族仁木也。就予需道称。以直指命之。因摛偈一章。以证其义云。
    心地平时绳墨正。法梁高架邓林材。要成少室单传器。先自斯门入得来。天文龙集壬寅三月如意珠日。
兰圃号
    骏阳有沙弥。讳曰金。予字之曰兰圃。赋禅诗一篇。以祝远大云。
    九畹移来深托芽。风流有种谢公家。春风竞秀山林里。十蕙一枝三四花。天文十七祀戊申夏五十又二。
桂溪号
    庆昌藏主需号。书桂溪二大字与之。偈云。
    少林恶??子。忽发天香。出头云外。山色苍苍。
觉翁号
    贤等老人寄楮皮见求道称。命之以觉翁焉。盖教中有等妙二觉。自十信位历十地而至等觉。等觉一转而入妙觉。谓之觉行圆满也。佛者觉也。翁者老称也。佛是西天老比丘也。觉云翁云。字义炳然。若约吾宗。一棒一喝之下。顿成正觉者谁哉。四海一暮翁耳。其偈曰。
    迷悟元来无二途。黄尘乌帽白头颅。眼高三世十方外。呼老瞿昙作我奴。
业仲号
    河阳有丹下氏。鲊山源公幕下之臣也。世有忠功。而宗因信男者厥宗也。永正庚辰之春。为源公致命于战场。可谓乱世英雄也。其徒寄纸需因公之字。称之曰业仲。仍赋山偈。以为左证。
    道合君臣非小缘。名字父子一时权。能医邦国功成后。日落葛洪丹井西。
云江号
    越太守藤氏松井宗信公者。源右典厩幕下三代之忠臣也。所谓武门干城。法社墙□也。先师讳之曰守庆。老拙字之曰云江。仍唱伽陀一章。以祝远大云。
    朝来出岫自无心。白鸟明边春水深。到此老庞难下口。旱天为雨又为霖。
荣中号
    多多良氏奈良元吉公者。源右京兆幕下之忠臣也。自弱冠奉主。而不废晨夕。官暇之日。于雪于萤读父书。而遂得射骑之妙也。一弛一张。文武之道未坠地者乎。加之公昔入吾邓林法兄之室受衣。安名曰宗繁也。所谓俗而真。真而俗也。今兹大永乙酉夏。以瓜葛于法门之故。扣予龙安室祝发染衣。厥志勤矣。一日话之次。出楮皮需立字。之命不可拒字曰荣中也。因记。汉朱翁子衣锦归乡。是翁子一时之荣耀也。宋苏内翰赐烛归院。是内翰一场之富贵也。盖公案中于源君之命。而赐禄拜官。位至匠作也。一门之荣莫大焉。内翰富翁子荣。彼一时也。此一时也称荣中不亦宜乎哉。禅偈一章唱。以祝远大云。
    富贵耀前春一场。锦衣莲烛带恩光。若非太守朱翁子。内翰昔时苏玉堂。大永五夏五吉辰。
东明号
    细川右京兆幕下有一老臣。曰秀纲也。姓者源也。氏者中泽也。世任越州刺史也。公蚤嗽六艺之芳润。而以继箕裘之业焉。衮衮源流。藉藉家声。不言而可知耳。先是公拜邓林翁之衣盂。而自称筹室先登。翁讳之曰宗晃。而后字之曰东明也。夫公之为人也。揭仲尼之日月于扶桑。而挹厥末光焉。与天地合其德。与日月合其明矣。晃晃焉就之如日。盖明之为明。以无私照为明矣。然则谁不仰其德乎。谁不仰其明乎所命义在兹而已。公厥念之。
    青帝司春居震方。道儒星月叵争光。元来宇宙无双日。赫赫威名照搏桑。大永乙酉夏五吉辰。
大业号
    宝泉寺殿前常州刺史。全勋大居士。源家栋梁。细川砥柱也。居士曾扣龙安之室。受衣盂于义天师翁。翁讳之曰。全勋。寔宗门之金汤也。居士已薨而乌积兔久之。盖源深则流远。有厥子也。有厥孙也。一日来告予云。吾全勋居士者先龙安之所命民。然而记其讳而不记其字之。是遗憾耳。语为之字焉。厥辞铭肝。弗克拒之。称以大业也。因记。昔竺干猛将发人天百万之兵。张三百余阵。杂华为先锋。涅槃为殿后。被坚执锐攻魔垒。殆乎四十九白。于兹魔军大败。波旬瓜溃矣。遂舍邪归正者二千岁于今。其功不亦大乎。望之如云。其业不亦盛乎。就之如日。於戏谁不仰哉。夫居士者天竺氏之将种也。言家系则有源有本。论行□则有忠有义。与秋天争高也。倘然称大业亦宜也。仍唱一祇夜。以为左证而已。
    用得竺干猛将谋。源流衮衮继箕裘。昔年马上定天下。一剑霜寒两鬓秋。
桃溪号
    藤氏伴野尾州太守。讳永勤。就予征字。字之曰桃溪。盖取灵云见桃之义耳。仍赋贯华一篇。以为左证云。
    武陵一自失源头。千古花流水不流。敢保灵云担板汉。随波逐浪几时休。
安邦号
    药师寺国长公者。梅宫奕叶。橘家栋梁也。幼而孤。敏而学。研精于骑射。覃思于倭歌。几乎有父风。世仕京兆幕下。竭股肱之力。持忠贞之节。寔远大之器也。一日官暇。扣予龙安室而打话之次。近前曰。请师安名。予咄曰。历劫无名。说甚安名。然而坚请不已。遂名之曰绍泰也。公信受而退矣。三四旬之后。寄吴笺需字。字曰安邦。夫安者止也。凡人之处一世。置安处则安。是故人情莫不欲安。吁居累卵之危而图泰山之安。是复人世之常也。邦者古谓。封诸侯为邦。礼曰。大曰邦。小曰国。二义既明矣。盖予所谓安邦不然。昔汉时贾谊上治安策。治安者何也。乃治国安民之策也。上古圣人以为设教施政之大本。窃以公之祖及子孙三代领津阳刺史。爰用治安策。而起苍仓生保社稷者有年矣。因记。洛社耆英司马光。偶与药师□璃光佛同讳。儿童走卒诵之。元祐中召作相。先是民苦王吕新法久之。光及执政柄议以复旧。抑医国活民之术。如救焚溺尔。程明道尝曰。君宝之言如人参甘草。厥无妄疾勿药有喜之谓乎。由此观之。昔时温药师相宋室。而致君尧舜上。今日药师寺守津阳。而置枕泰山安。彼贤宰相。此贤太守。支桑虽异易地然。件件且措。吾宗别有安心药。公试尝过看。必到大安乐地祝祝。
    为刘偏祖左边肩。国属升平四百年。且喜商颜犹不老。橘中一局汉山川。大永五稷季夏吉辰。
辉岳号
    摄之入江氏。有一奇男儿幼而抱栋梁之材。生而为风流之种。咏万叶千载。研精于雪。学六韬三略。覃思于萤。箕裘之业将寒舻矣。一日就于老拙。见需法讳并道称焉。乃授禅杲为之讳。辉岳为之字焉。且告曰。拙闻入江为藤氏的裔。厥家声也辉腾古今。昭昭乎就之如日。巍巍乎仰之如山。曰辉曰岳。不亦宜乎哉。作偈以祝远大云。
    卓尔高标不可攀。日轮推出搏双桑间。三千刹界光明藏。百亿须弥福寿山。
模堂号
    有马郡主赤松氏。有一贤女。乃摄之刺史橘国长公之萱堂也。讳曰清范。字曰模堂。老拙为之作偈。以代字说云。
    百丈业规今尚存。三千礼乐一乾坤。鲁般到此绝绳墨。月斧云斤不见痕天文龙集癸已春日大休老衲书于花园见闏轩。
心源号
    菅家左金吾宗彻居士。就予征字。不克固辞。以心源命之。盖闻。居士参瑞龙门下诸老宿。乌积兔久矣。可谓檗峤下裴休药峤下李翱也。人中乌蔑希世之才也。仍擒祇夜一篇。以祝远大云。
    龙渊派脉属菅原。闻说他东海的孙。莫谓祖师无意旨。黄河九曲出昆仑。
秀溪号
    骏州刺史源府君。入室参玄之次求法讳。名之曰宗哲。字之曰秀溪。按倒上秀者溪。盖义取于兹耳。仍作像以祝远大云。
    富士蓬莱日本东。山颜不老寿无穷。虚空背上抬头看。百亿须弥立下风。
芥舟号
    尾之贤太守武卫源公幕下有秃居士。曰宗余。姓藤。氏织田。累代武门勋阀也。或人表其德而号芥舟焉。近顷介乎楮先生。求一偈于予。予闻之。芥千金屣。万乘而若云梦者。八九泽不芥蔕其胸焉。寔光风霁月洒落之士也。盖所以号芥舟何也。取之于庄子逍遥篇耶。且夫水之积也。不厚则负大舟也无力。覆杯水于坳堂之上则芥为之舟。置杯则胶。水浅而舟大也。郭象曰。夫质小者所资不待大。则质大者所用不得小矣。故理有至分。物有定极。各足称其事其济一也。繇是观之。一尘翳天。一芥覆地。居士生其两间。仰瞻俯察。天地如杯水之浮芥。身为之舟也。然而为识浪不溺。浅深高低适情逍遥矣。飘飘乎纵一苇之所如。乐至矣。厥德昭昭乎天地之间。如庄之日月。予言掩其明。岂不异郭雾乎。鸣呼济川之材舍。诸。用汝作舟。勉旃。
    芥舟平地起波时。空里游丝欲系之。一夜风吹何处去。蟭螟负海入蚊眉。
春泽号
    备之后州有甲族。姓藤。氏广泽也。因食邑号安田。安田光忠虽予未见其面。远寄书信需讳号。讳曰宗光。字曰春泽矣。盖取之渊明春水满四泽之句耳。祇夜一篇。以祝远大云。
    舻解雪消风不波。云梦八九未为多。天浮野水眼俱碧。一个白鸥黄达磨。
月虎号
    尾之甲族。织田又六郎信张。介于冷香轩主求讳号于予。予窃闻。此郎为人。威而不猛。如虎挟乙。爪牙具兮头角全。匪狐假其威羊象其皮之属焉。讳之曰宗乙。字之曰月虎。可乎。轩主颔之。抑虎之为虎也。按大戴礼云。西有毛虫三百六十。虎为之长。生而三不□伏肉。有食牛之机。始入南山隐雾七日。厥文炳然。盖入虎穴捋虎须履尾者。非乙居士而谁也。昔长沙岑禅师玩月次。仰山指月云。人人尽有这个。中只是不得。沙云。恰是便倩□用那。仰云。□试用看。沙一蹈蹈倒。仰山起云。师叔一似个大虫。后来人号为岑大虫。繇是观之。曰月曰虎。不亦宜乎哉。气类相感则吼千溪之月。啸万岳之风。暃乎余勇至今斑斑。在儿孙乙居士之谓乎。作偈以祝远大云。
    毛群三百六十长。兔子怀胎产大虫。跳出南山云雾里。一声吼破广寒宫。
玉云号
    宗圭信女寄纸求号。雅之曰玉云。因唱贯华一章。以证其义云。
    昆山片片覆崔嵬。帝网重重锁殿陔。朝逐风虽出荆岫。暮为雨不到阳台。
云外号
    和之山中有甲族。称山田氏。武门阀阅。法社金汤。不忘灵山遗嘱者乎。是故儿卒诵之。草木识其名矣。宋之再温公耶。齐之诸田氏耶。可嘉尚也。复慕教外宗。日课碧岩集。手之口之不辍。近顷寄纸于予征字。或人讳之曰宗公。盖公之为义。天下无大小称之曰公。不宜讳也。余改公作兴之次。字之曰云外也。按大戴礼云。东有鳞虫三百六十。龙为之长。然则公亦为鳞虫之长。而兴云降雨。非人中龙何也。其变化难得而识。孔云休云。不亦诬乎。仍作偈以祝远大云。
    和国山河瑞气浓。出风尘表露灵踪。由来不是池中物。且待春雷起卧龙。天文十三龙集甲辰菊月中浣日。
汝宗说
    大云山中有一侍史。讳曰派也。乃吾四源翁之含饴也。一日扣予室求字焉。命之以汝宗二字也。侍史曰。其说可得闻。乎。予曰。居吾语汝。夫建法幢立宗旨者。四七倡于西干。二三传于东震。而曹溪一滴自此分矣。波波浪浪淼弥乎江西湖南之间。或五家或七宗。天下滔滔者皆是也。谁不归吾宗。譬如无水不朝宗海也。虽然天下称本色白拈者。临济一人而已。因记。临济一日栽松次。黄檗问云。深山里栽许多作甚闏。济云。一与山门作境致。一与后人作标榜。道了将钁头打地三下。檗云。虽然如是子已吃吾三十棒了也。济又以钁头打地三下作嘘嘘声。檗云。吾宗到汝大兴于世。一问一答师资道合矣。侍史今为厥孙定厥宗。夫予所字不在兹乎。他日若回南浦之春于花园。激西源之流于桑海。吾以汝为临济正宗。勉旃。

圆满本地光国师见桃录卷之二
_
圆满本地光国师见桃录卷之三

        远孙比丘众等重编



立地
释迦如来文殊普贤二大士安座开光

    本是天然老释迦。金刚正眼绝尘沙。象旋狮掷大人境。一会灵山春在花错错。果然果然。
　　三岛江真光寺本尊弥陀如来开光。
    青山录水无量寿。玉免金乌双眼睛。当处豁开安养界。傲霜黄菊一场荣。夫以。末劫渴乱。愿海澄清。含枳里俱三字之义。分上中下九品之名。枯木形段。渊默雷声。利济四倒八邪。空尽诸有。不舍十恶五逆。接取众生。右□大势至。左边正法明。作主作伴。如弟如兄。凡圣同居。缩西方于十万亿。神仙灵境。移三岛于咫尺程。人人入如来地去。个个蹈毗卢顶行。也奇怪也奇怪。白鼻昆仑贺太平。山僧别点出真光。看看宝树宝台七重影。檀门成日寺门成收。

观音点眼

    梵释照天双眼睛。作汤池也作金城。普门八字打开了。永护吾山正法明。

心安净源居士诵法华千部供养语

    萨诃世界南赡部洲扶桑国摄津州居住。奉三宝弟子藤原朝臣亲吉。形虽处俗心如浮图氏。从丱岁日课法华。寸阴分阴。手之不释。口之不辍。始乎一部终乎千部。可谓在家菩萨也。其功大哉。其德至哉。以那由他舌说到尘劫。岂可尽乎。夫法华者诸佛出世之本怀。众生成佛之直路。是故诸经中最为第一。以五时配之。则日午打三更。以五味分之。则酥酪变醍醐。妙之一字三世佛说不尽。历代祖提不起。展则□天□地。收则绝毫绝厘。妙之妙玄之玄。不可说不可说。不思议不思议。莲之为华内虚而外直。出五渴水心华开发。淆之不浊。澄之不清。其色也黄绢幼妇。其香敢八百鼻功德。当体莲譬喻莲。色即空空即色。然则离妙无莲。离莲无妙。开权显实之花。本□二门一时豁开。伏冀心安净源居士。凭这经王读诵之功。不驾羊鹿牛。顿出火宅。叱起象兔马。直超三乘。加之致华封于三祝。盛藤氏于万世。梵释龙天为之证明。鬼主鬼官为之合掌。虽然如是。山僧别有拨转七轴底活手段。居士高着看经眼。翻转八邪辙。作一乘大车。欲到真宝处。风流属当家。

建石塔语

    元来无缝铁昆仑。塔样分明谁敢论。石火光中高着眼。风翻荷叶露团团。

拈香
鼻祖忌

    说禅说道是争端。分肉分皮犹未寒。梁魏山河野孤窟。令人多少着疑团。
    廓然一箭已离弦。面壁挂弓八九年。天下今无落雕手。等间飞过竺干西。
    野孤跳入太平州。破却六宗诳俗流。熊耳溪高一痕月。空埋只履不埋愁。
    眇观梁魏小山河。风卷浪花芦叶过。大藏五千余卷外。片冈别有一篇歌。
    梁魏山河乱若麻。果然贼不打贫家。有何面目西归去。冷笑江湖鸥一沙。
    神光三拜不相当。五逆儿孙错举扬。若道西来无意旨。直须东海变成桑。
    只履西归只履东。九年面壁楚人弓。今朝拾得为香片。落叶吹残昨夜风。
    从这野孤精首丘。丛林千古失宗猷。自家频扫单传叶。莫管梁王台上秋。
    石上油麻生恶芽。西来万里裹袈裟。真丹虽阔无余地。移入扶桑开毒花。

达磨大师千年忌

    千年滞倾祖师禅。卖弄何曾直半钱。触着衲僧辛辣手。野狐涎亦作龙涎。

妙心开山忌拈香

    关山梅向腊天开。和雪一枝拈出来。只为儿孙消五逆。卧龙奋迅起云雷。大日本国山城州平安城西京正法山妙心禅寺。大永元年腊月十二日。山门伏值开山师祖关山大和尚瘗履之辰。鸣钟率众。就于微笑塔下。严备香华灯烛菲薄礼奠。同音讽演大佛顶万行首楞严神□次。住持比丘割这昆仑耳。聊作小香材。上奉慈荫以充涓埃。余薰必亘三际遍九垓。共惟大和尚。活机电转。微笑春回。凌灭正法眼藏。卖弄本分钳锤。嗣国师而谒两朝帝王。卷轮冠无忧履。爱风颠而骂四海英衲。单传器直指才。御炉烟裹袈裟角。方丈雨洒锦绣堆。全依他力。长养圣胎。异代同名屈百千林际于七步。透关具眼空大小云门于半杯。坐来星彩收月华散。喝下地轴折天柱摧。信州海棠花迟。故园有忆。吴宫野草绿老。径路无媒。郊麟逃兮蒌凤窜。夜鹤怨兮晓猿哀。再来何时。且待祖塔变红码□。示寂斯日未见吾山露碧崔嵬。盖袒左者为吕。而趋风底从隗。酬□则头纲八饼。报恩则热铁数枚。报恩是酬□是。更道更道。快哉快哉犹有傲霜一茎菜。向床脚下手栽培。蓙。

邓林和尚入牌祖堂

    列圣丛无赝本碑。诸方莫教海螺儿。鳌山一夜同参话。雪在梅花说向谁。共惟前住当山第十七世邓林法兄大禅。师通方作者见处过师。蚤辞京兆幕府。晚董百丈丛规。尘尘刹刹炽然说法。巍巍堂堂肃如威仪。祖月禅风效达磨氏学倭歌体。怪岩奇石拟寒山子题梵语诗。每详百则公案。痛骂八教阇梨。望鸾凤于云间。泰华溪仰弥高矣。辨龙蛇于格外。淄渑水尝而知之。接上根中根下根群衲。称正法像法末法住持。宾主互换。棒喝交驰。御园春回。草色染成蓝样翠。先庐秋晚。卢橘花开枫叶衰。瞎□杖正好。着力烂枯柴捡束酬知。若不入驴胎马腹内。何其了鹊噪雅鸣时。错错且道。世尊传金襕外。别将甚付大龟。侍者点平胃散一盏来。

兴宗和尚入牌祖堂

    这瞎驴堆容瞎汉。百千临济一丛林。后人标榜山门境。即是吾家大宝雕。共惟前住当山第二十三世兴宗松公大禅师。仰之佛日逢彼传霖。辛苦二年收汗马于心地。震惊百里起瑞龙于蹄涔。际吾宗大兴之日。感由来积德之阴。上有蕬下有苓。诸子抱密付之志。始于梅终于楝。斯翁回已坠之风。时现乌□。地变黄金。真净宗教类大珠。横说竖说。虚堂儿孙在东海。以心传心。明月夜光多逢按剑。高山流水只贵知音。者里还有祖师闏。不道井底栽林檎。咦。

花园法皇二百年忌香语
昙华再现百花园稽首

    法皇无上尊。是报恩耶是酬德。龙涎吐出铁昆仑

龙泉景川和尚七年忌

    扶桑国里一禅翁。舌振龙泉气吐虹。满肚无明七年雨。三千条罪落花风。

特芳和尚十七年忌

    知恩今日报恩易。中毒当时用毒难。将谓先师肉犹暖。□篱残菊带霜寒。

特芳和尚三十三回忌香语

    灭吾正法瞎驴汉。项上铁枷三百折。一炷炉香阿鼻种。业风吹作北山云。

贤甫宗梺首座七周忌拈香

    昔时何事结冤家。蓦地掀翻奈落迦。我有本来香一瓣。和风吹送七梅花。今兹永正第九仲春二十日。伏值贤甫宗梺首座七周忌之辰。厥徒外记愉乎告山僧曰。就洛之北桂荫旧庐。某兄某弟春色随分。或拈花供佛。或折柳斋僧。鸣呼以何为涓埃报乎。愿请师一偈。往以随例也。山野咄曰。一棒一喝不是外记之报乎。无言无说不是山野之偈乎。无垢称曰。施汝者不名福田。供养汝者堕三恶道。外记外记。报恩耶报□耶。蔑以加焉。虽然乞不辍。遂唱香语酬请者也。夫惟古道颜色宗门爪牙。参洋屿黄杨禅则二十年吃辛苦。用松源黑豆法则三千里见跺讹。志凌鸿鹄。眼定龙蛇。盖首座说法如何。画阎浮夜兜率。而先师公案未了。水黄河山太华。余波虽及左右。残梦难裹袈裟。春风楼下爱生前酒。水晶帘中煎睡后茶。加之骂倒七步临济。惊起一宿永嘉。归去来归去来。天共白云晓。没交涉没交涉。泉冲石径斜。此是贤甫首座无尽藏陀罗尼三昧。别要履荫后昆底句。诸人试看溌桂长新芽幸字脚逻沙石上种油麻□□。江南释宗休和南。

前住普门月心照公座元三十三年忌香语

    按杂华人间有香。名曰象藏。因龙□生。若烧一丸。即起大香云弥覆王都。于七日中雨细香雨山僧亦有那一香。生铁铸成底鹘仑得之未兆先。即今锤碎将来软于兜罗锦。起大慈云于白花岩。则退猗兰四十里之臭气。澍小曼陀于金粟室。则夺蟾桂五百丈之芳鲜。上穿碧落。下彻黄泉。鹘仑即象藏。象藏即鹘仑。一回触这香气者。从三摩地入得普门。诸人还入得闏。别别绿杨昼暗鹧鸪舗。大日本国摄州路慈云山普门禅寺守塔比丘圣安。维时亨禄三年龙集庚寅孟陬二十七日。山门兹迎前住当山月心照公座元禅师三十三白远忌之辰。先庚七日。就函丈修诸般善利。雕刻当忌佛尊像者一躯。读书经王妙典者如干部。修礼水月忏摩者一场。施设水陆净供者一会。今当散筵营辨香花灯烛茶果珍馐之仪。供佛唵僧。仍集现前苾刍众。异口同音讽演白伞盖无上神□之次。借手于洛下退藏野衲宗休。焚这一瓣。奉供养本师释迦牟尼善逝。濡首遍吉二菩萨。今日教主香集世界菊光佛。现座道场正法明如来。六道能化舅舅和尚。三世十方诸佛萨埵。乃祖大觉禅师。三国传灯列祖师。天主地神水族山灵一切含识等。伏冀觉灵沐这薰染。无党无偏。冤亲平等证行同圆。夫惟月心座元禅师。蚤游讲肆。晚赋归田。知识如优昙华。本朝始赐大觉之徽号。首座为僧中月。季运幸得无明之正传。其出兴也世尊灭后。其行道也威音已前。闹市厌喧。黄尘乌帽伽梨勃窣。间房投老。青山素发孤榻萧然。每日日课经坐。长夜夜抱佛眠。仰秀铁面于圆通。戒乘俱急。推照白眉于方广。名实兼全。或时着短蓑衣。而探早梅前村雪里。或时拈壬苕帚。而扫落叶夕阳溪边。南方佛法如何。桃红李白蔷薇紫。西来祖意会闏。芒梻竹杖布行缠。分身散影。尘尘尔。刹刹尔。放光动地。炜炜焉。煌煌焉。休休休。马鸣龙树千论未尽。错错错。鹿野鹤林一字不宣。初发心成正觉。真如性绝变迁。蚯蚓抹过东海。襕螟吞却乾坤。虽然巪闏。要见向上牙爪。听取祇夜一篇。山中无角老乌犍。高卧安眠三十年。忽化金毛活狮子。一声吼裂率陀天。

大藏开基华屋宗荣尼首座三十三年忌香语

    这老婆于我太赊。多年香瓣裹袈裟不如袰向宝炉去。供养芙蓉八月花。大日本国河州路茨田郡多福山大藏禅寺住持苾刍尼宗玖。维时亨禄一载八月十蓂。伏值当寺中兴华屋宗荣尼首座三十三白远讳之辰。乃就于函丈修饰焚筵。菊光佛雕刻者一躯。僧睿笔授经王印书者若干。西湖遵式所制圆通妙忏修者一座。三摩耶形造立者一基。作善件件品目。维那写读之。不劳重举。虔备香华灯烛茶果珍馐之化仪。设供佛唵僧大会。仍拜屈现前清净众清净尼。讽演大佛顶光聚悉怛多般怛罗无上神□之次。借手于花园休上座。兜楼一瓣蕬向宝炉。奉供养本师释迦牟尼善逝。濡首遍吉左辅右弼。当来补处慈氏尊。西方无量寿佛。世音势至二□士。六道能化愿王佛。当忌至尊。香集世界能满虚空藏菩萨。三世历代乃佛乃祖。或天或鬼一切含识等。郁郁乎彻黄泉。则清于沉水。霭霭然穿碧落。则浓似红霞。伏愿。觉灵凭斯薰力。不历五百由旬险道。至一乘宝所。顿出四倒八苦火宅。驾三种宝车。娑婆即是华藏。寂光岂离伽耶。则个。夫惟。华屋宗荣尼首座。荣辉闾里。富润屋家。逆行顺行入针锋世界翘足。佛境摩境坐蒲团庵内结跏。其德也燕金有价。其名也赵璧无瑕。云北岭梅南枝。再兴曹溪宗。而瞒八十生大鉴祖。朝西天暮东士。重续兜率梦。而称第二位小释迦。截断脚下红线。脱脚项上铁枷。清风起兮。忽然忽然。投帏送叶。残暑去兮。端的端的。卷箔煎茶。万机休罢。丧尽生涯。三十年前。转凡成圣。转圣成凡。证涅槃于双树。示五蕴漏质。三十年后。离教无禅。离禅无教。开大藏于少林。传四卷楞伽。踏翻解脱毒海。淘汰无明尘少。时节因缘广寒之桂。半轮圆半轮缺。当阳直指多福之竹。一茎曲一茎斜。黑漫漫地强纳些些老牸牛汝来也。为甚闏没鼻巴。不犯他苗稼。不受他木叉。左旋右转牵犁拽把。叱。今日台山大斋会。香严童子叫无遮。

大藏住持明室宗玖尼首座三十三回忌预修供养语

    刹那三十有三霜。始不动尊终菊光。欲识老婆心切处。炎天梅□一炉香。萨诃世界南赡部州大日本国河州路茨田郡大藏禅寺住持明室宗玖尼首座。预修三十三回忌之冥福。仍雕当忌尊虚空藏菩萨像一躯。修礼圆通妙忏一座。供佛斋僧尽善矣。天文五年丙申六月初吉。命宗休小比丘。唱香语以供养始终焉。其功德不可说。三宝证明。诸天洞鉴。愿乘此香云永归本有故乡。夫惟软顽手段。铁作心□。预知世寿有限。顿了诸行无常。菩萨作誓言。我代众生堕地狱。诸佛不妄语。汝使九族生天堂。五浊昙华现瑞。二株溌桂联芳。度大爱道于灵山会中。戒乘俱急。接尼总持于少林门下。皮髓分张。打八九年面壁。开三百余会场。借水献化。昨日供养。今日供养。淘沙去米。佛去商量。无著放开线路。普化踏倒饭床。施者受者瞎汉。不免因斋□扬人皆苦炎热。吾爱夏日长。

骏阳藤氏庵原世顺良朝庵主四十年忌拈香师

      无明为父大哉干。捡束酬恩四十年。业债重重士溪雪。拈成沉水一炉舗。于兹有骏州僧宗孚者。天文甲辰仲春二十四日。伏值先考庵原氏世顺良朝庵主四十年远忌。得得来西京花园。就于衡梅禅院设斋筵。□报椿府罔极恩也。仍集六和众讽经一上之次。借手于休上座。焚这决愿香。奉供养三世佛六代祖。乃至日域大小神祇一切含识等。所冀顿脱凡骨。物地登仙去。夫惟庵主。阖国好骏。江湖横鳣。剃发染衣。僧非僧。俗非俗。出群拔萃。圣续圣。贤续贤。将谓川党软语鲁直。元来丘徒短命颜渊。长歌短歌拟唐诗。则香象渡河。金翅劈海。大篆小篆临晋帖。则怒猊抉石。渴骥奔泉。春树暮云千里缱绻。风花雪月万古流传。或时客路西游问津。老生涯得漫种。或时故国东归掩室。顺现业感夙缘。乃翁与骚层而失本贯。此郎营菟裘而卜终焉。加之清净法身坚固法身。螺甲割昆仑之耳。分段生死变易生死。龙光射斗牛之躔。理窟勃窣。意气暃然。时其至哉。乌□昙华偶值一佛出世。道尚存矣。灯笼露柱高。叫九族生天。入涅槃兮奢迦后。成正觉兮音前。桃李不言。待三会春于率陀宫里。芭蕉无耳。闻五逆雷于济水寻边。力口希咄咄咄。妙难思玄玄玄。要识端的闏。不可以言宣看看。归来坐虚室。夕阳在我西。

无碍妙心禅尼香语

    妙妙妙兮非思量。心心心也不可得。此是娘生本来香。十月胜花丹枫色。夫以无碍妙心禅尼。内怀慈仁。外少缘饰。忽尔示双趺于棺椁侧。竺土仙日日涅槃。依然证三昧于宝镜前。曹家女时时拂拭。何处不风流。大地绝消息。虽然恁闏到向上圆极龙门。别有公案一则。代他儿孙报恩酬德去。阎浮树下笑呵呵。舜若多神面皮黑露。

文苑理总大姊香语

    永正第四三月侍史某。启老拙云。正当三十日者祖母文苑理总大小祥之辰。於戏吾无卓锥之地。以何报老婆心切之恩乎。老拙云。净名居士不道乎。其施汝者不名福田。供养汝者堕三恶道。其义如何。汝只将这个如法报恩去。纵有从来习气五无间业。尽成解脱大海。岂不快乎哉。侍史不觉点头一笑。仍作祇夜一篇。以代香语云。
    八十婆婆养子缘。莫听莺语作啼鹃。此中无限伤春意。锦上添花又一年

松岩大姊一周忌香语

    云山南源首座。告休云。腊旦者吾先妣。松岩大姊小祥忌。然而炷无香。奠无茶。以何酬恩乳乎。休咄云。无香无茶。已酬了也。首座揖云。谢供养。休云。苍天苍天。若非南源不子子。非松岩不母母。慈明银盆。睦州蒲梻。不可当焉。别有香语。一回拈出去。
    端的酬恩有甚难。黄金义也铁心肝。黑昆仑画蛾眉出。雪里芭蕉冬牡丹。
　　德云院殿前刑部通叟普公大禅定门尽七日香语
    本来香属本来人。鼻孔依然挂上唇。七七光阴沙底物。蔷薇露重一枝春。萨诃世界南瞻部州大日本国山城州平安城居住奉三宝弟子孝男土佐法师。大永三年孟夏十有五日。家门伏值先考德云院殿前刑部通叟普公大禅定门尽七之辰。每忌就私第庄严道场。延请缁伦。经乎昼。禅乎夜。灯乎夕。香乎晨。勤修诸般白业。白业何乎。大乘妙黄顿写渐写印写各若干部。水陆妙供两会圆通忏仪二座。夫法华者有当体莲华。有譬喻莲华。异而不异。均而不均。在此方则才是七轴。在西方则布一由旬。长者门外驾三种之车。信乐衣里系无价之珍。宝处在近。维德有邻。夫水陆胜会者。过去清提滥觞于岷。灭四倒八苦业火。救三有九界沉沦。梁武设金山会。以愍涂炭之民。今日施主亦复如是。上报先考罔极之恩义。下资群生无量之苦辛。其余波及普天之下率土之浓。夫圆通忏仪者。慈云忏主所修撰也。抑观大士之应化。无刹不臻。小白花大白花。乱坠纷缩。借柳枝献水。铺草座为茵。弘誓海好问津。特雕刻当忌尊医王善逝圣像一躯。夫药师者。乃是东方满月世界教主。广严城中医王也。昔发十二大愿。而示不死还年妙乐。是故宝号一经耳。则众病悉除。身心安乐。作闏生是安乐处。请放下身心看。无佛病之可苏。无祖病之可疗。更不假一粒还丹。转凡成圣。转圣成凡。千年桃核讨甚旧时仁。预于今月今日。散筵营辨伊蒲净膳。以拟釆蓂。仍命现前苾刍众。同音讽演白伞盖无上神□之次。借手龙安小比丘宗休。焚此烂枯薪。供养三世十方薄伽世尊当忌医王善逝现座道场无量寿佛微尘刹土诸贤圣等。所萃殊勋奉为神仪。资严报土。愿凭此闻薰力。顿出解脱毒海。速乘无上法轮。共惟大禅定门。运筹帷幄。列位缙绅。学晋帖而萦蛇蚓。咏和歌而感鬼神。封弟剪桐。拜冕旒于清和天子。赐姓食釆。缵箕裘于满仲朝臣。源深流远。其命维新。德云相见别溪。驱杂华之春试游辔。达磨不来此土。和普通之雪卖假银。铁笛千古恨。灯花十年亲。唤醒这野狐精。杨柳缘暗。参得他村獦獠。黄梅月新。恁闏不恁闏。全真全俗。不恁闏恁闏。全俗全真。飞花开二十五圆通。则直印香严本寂。余薰证八百功德。则忽了金仙前因。正知见力入□入细。大丈夫心不缁不磷。到这里说什闏自受用他受用。论什闏理法身智法身。净裸裸地无寸土。清寥寥地绝纤尘。虽然与闏覆荫后毗底一句。即今如何指陈。草木山河增瑞气。虚空产出玉麒麟。

东渐寺殿光翁亘公大禅定门七年忌拈香语

    这七梅花始太极长无根。得之于心则忽作栴檀树。失之于旨则便变蒺□园。前释迦不前。日日成道。后弥勒不后。处处称尊。龟毛抽叶而布三千世界。兔角开花而魁二十四番。花光老画不成。孤芳皎洁林浦仙。吟未了暗香黄错。作夜三更和却邯郸道上梦。今朝九日拾得罗浮山中村。去却一拈得七。以作返魂。我欲供养佛祖。佛祖与我生冤。不若袰向宝炉下。供养光翁大禅定门。且道宝炉下是什闏。元来一个铁昆仑。铁昆仑蚫跳上三十天天。筑着帝释鼻孔。山僧打一棒。百杂碎雨倾盆。萨诃界瞻部州日东城州平安城居住大功德主源朝臣虎增。明年甲申春王正月初九。伏值先考东渐寺殿赠从四位下前房州太守光翁亘公大禅定门七周忌之辰。预于今兹大永三天腊月今日。供佛斋僧陈□茗。慎终追远羞蓂蘩。先庚七日设道场于本寺。晨夕香庄严华庄严。昼夜经三昧禅三昧。其志敦矣。就中雕刻当忌东方无动佛尊像一躯。萨芸妙芬陀利顿渐印读如干。兹总管府君右京兆。特抽丹悃本门寿量亲书者一品。一品中该权大乘实大乘。浅深莫测。一毫端现本寿量迹寿量。短长难论。多少谈玄说妙。十分酬德报恩。圆通忏仪一座。水陆妙供一会。诸经来由诸佛事□不遑枚举。住持事繁。今临散筵。鸠六和苾刍众。讽演万行楞严□之次。借手龙安休上座。焚这小兜楼。奉供养三世觉皇十方萨埵。西天东土列祖师。天界地界诸神仙。日域大小神祇。冥府十殿王等。伏冀檀越恁这闻薰力。直踏毗卢顶上。行莫随他脚跟。共惟。大禅定门。威雄霜冷。谈笑春温。圣续圣。贤续贤。拜四位乎北阙。兄为兄。弟为弟。接长老乎东轩。梧桐名上莺翔凤舞。藕丝窍里鲲化鹏骞。胸中数万甲兵扫除熙宁元丰余党。门下三千宾客扶起文德清和末孙。盖虽王侯将相无种。而如江河淮济有源。画堂昼间。爱云爱僧青山下榻。朱栏日转。酌花酌鸟石坳为樽。不翅金汤法社。矧复黼黻谏垣。触其讳者王老庭前。天地同根之陆大夫。空华何劳把捉。具其机者马祖庵畔。万法不侣之庞居士。江水岂足平吞。将谓小睡语大睡语。已是禅状元儒状元。玉镫金鞭跨临济之大龙不得。皮履直裰梦投子这俊鹰以原。君臣道合。宇宙名喧。或时开知见户牖。薰知见香。记同参夜雨句。或时入解脱国土。着解脱服。甘杜多风露梼。进退学前佛模范。杀活夺外道赤幡。听晓莺于武侯祠堂。出骑汉巴。长留八阵碛。咏群鹅于房公池馆。致君尧舜。再回大雅辕。喜气雪消舻解。号令电卷雷奔。何物任闏来。云在岭头间不彻。何物恁闏去。月穿潭底水无痕。镬汤炉炭一吹吹灭。银山银壁一踢踢翻。洒洒地落落地。离窠臼绝笼樊。者个时节印甚香严本寂。管甚阎罗平反。虽然巪闏来年更有新条在。如何覆荫后昆去。诸仁者试听山僧重说偈言。吹毛不动定乾坤。生气暃然今尚存。真照无边大人相。扶桑树上挂朝暾。

德云院殿小祥忌香语

    三月正当春一回。一回花落又花开。欲知鼻孔指南旨。拈却门前下马台。萨诃界瞻部洲丰苇原山城州平安城居住大功德主源五郎。大永四年三月二十六日。家门伏值先考德云院殿前刑部通叟普公大禅定门小祥忌辰。仍攀供佛斋之旧例。先期就私第庄严梵筵。一香一灯不废晨夕。维诵维禅不舍昼夜。勤修善因资助冥福者七日。特当忌尊无边光佛慈容雕刻者一躯。水陆无遮胜会施设者一场。今当散忌营辨净□。延请缁侣讽演首楞严神□之次。命龙安小比丘宗休。炷这一瓣香。奉供养本师释迦牟尼善逝。濡首遍吉二菩萨。现座道场无量寿佛。观音势至二□士。三世十方诸大萨埵。西来东土诸大祖师。天仙地神。日域诸神。冥府鬼主鬼官。三有九界之群生等。伏冀。神仪凭这知见务。脱无数劫来生死沦溺。升四十九重摩尼蓼陔。桃花色民虽同传翕之号慈氏。华严法界何异德云之接善财。共惟。大禅定门荆岫美璞邓林奇材。致孝乎北堂睿草。动兴乎东阁。官梅。圯上传书进黄石一只履。江南定策付普第两三杯。典刑存矣。晚节难哉。兵卫画戟。燕寝清香。朱廉暮卷。歌台暖响舞殿冷袖。急管画催。红颜昨日。丹心寒灰。托道根于心地初。苏端明慕香山居士。散天花于丈室内。维摩诘称金粟如来。千载回英灵之气。四海仰王佐之才。日午打更。增上慢人鹫岭退席。上已余景积行菩萨。龙门曝□。认甚已说今说当说。管甚火灾水灾风灾。在圣同圣。在凡同凡。谁家无明月。逢佛杀佛。逢祖杀祖。何处有尘埃。休休休乾坤窄星辰黑。莫莫莫虚空消铁山摧。与闏时节。金刚王气暃暃。昆仑儿笑咍咍。此是通叟三十八年横拈倒用底间事。山僧别有一道□。保祐后胤长养圣胎去。唵苏噜唵苏噜。兔角龟毛眼里栽。

珠溪宗辉禅定尼三十三年忌香语

第0段     一片孝心心字香。消来三十有余霜。分明呈露娘生面。秋日花开红海棠。大日本国山城州平安城居住奉三宝弟子孝男源政真。大永五年九月二十有三日。家门伏值先妣某三十三白远忌之辰。先期就第庄严梵筵。一华一香供佛斋僧。七昼七夜诵经习定。诸般良因修之勤之。仍命工雕刻当忌尊虚空藏慈容一躯。七轴莲经顿写渐写印写若干部。圆通忏仪水陆妙供各一会。今当散忌营辨净□。拜屈缁郎讽演白伞盖神□之次。借手于龙安小比丘宗休。焚此小兜楼。奉供养本师释迦牟尼善逝。当忌虚空藏菩萨。当来补处慈氏尊。西方无量寿佛。濡首遍吉二大士。观音持地两萨埵。三世十方诸贤圣。西天东土列祖师。天众地神冥主冥官一切含识等。伏希。淑灵凭这薰力速登觉场。夫惟。珠溪宗辉禅定尼。云路翡翠。丹山凤凰。断机曾学孟轲亲。善邻维宝。截发或效陶侃母。夙债难偿。施仁泽于林野。寄生涯于洞房。追远慎终。在花右竹。昭穆列庙。出群拔萃。东兰西蕙兄弟联芳。金屋妆成。门阑喜色。画屏影冷。银烛秋光入室受衣。秦国太慕洋屿。关空锁梦。普贤女约马郎。破微尘出经卷。假四大作禅床。加之论其密用。则法身五分依俙竺土仙说香谱。按其家系。则正位一色仿佛曹山祖打商量。精神可掬。文彩已彰。心即是佛。佛即是心。烧叶炉中无宿火。寂而常照。照而常寂。折枝镜里忆新妆。端的报恩报德。毕竟非存非亡。是故三十三年前。逆顺纵横变天堂作地狱也得。三十三年后。隐显自在变地狱作天堂不妨。事事无碍法界。刹刹本有故乡。金鸡喙破铁卵。石虎吞却木羊。正与闏时。淑灵从光耀土起现八吉祥。而唱甚深般若曰。昔有护国珠。名仁王。是乃覆荫后昆底要诀。即今如何承当去。大唐国里打鼓。新罗人舞袖长。

见室妙性禅定尼二七日忌拈香

    金香炉下铁昆仑。击碎将来直报恩。指点转身那一路。淡舗翠竹绕江村。萨诃世界南瞻部州大日本国河州茨田郡中振乡今月二十有九日。伏值见室妙性禅定尼二七日忌之辰。吾徒园也来告老拙云。见室平生有博爱之仁。而于某如一子。某也于见室如阿母。厥德难报。厥思难忘。以故设菲薄之奠。仍供佛斋僧之次。借手于老拙。焚一片妙兜楼。以伸供养。伏希。禅尼恁这个薰力。顿超九十亿劫生死。速到无上正等觉园。夫惟。见室妙性禅定尼。标格雪洁。襟怀春温。藉藉家声。梅是兄矾是弟。昭昭淑德。兰之子蕙之孙。项上三百铁枷。脱却人天果福。脚下一条红线截断佛祖命根。赤洒洒没窠臼。净裸裸绝笼樊。到这里全无弥陀可念。更无能仁称尊。虽然恁闏地。如上许多陈葛藤犹是生死岸头事。别有向上圆极法门。如何覆荫后昆去暮楼钟鼓月黄昏。

清泰院殿常春宗荣大禅定尼一周忌香语

    这常春木不知朝菌之晦朔。何属蓍草之阴阳。开华灵鸟岩前则邪气妖气穿破诸圣鼻孔。托根野孤窟里。则毒芽恶ＵＤ烂杀列祖肝肠。薰于螺早沉水。毒似乌头ＭＰ礵。得枝者贵枝。多罗八万藏错标月。得叶者贵叶。好坚四十围犹带霜葱葱□□。久久昌昌。信手拈出。聊酬小祥。看看。凝为岐阳九月微雪。散作济北一株萨凉。咄香严童子来也。听对淑灵重唱秘章。女中尧舜仰萱堂。宠雨恩舗解脱香。卷起珠帘高着眼。青山不改旧时妆。大日本国大功德主三宝受戒弟子源朝臣六郎。亨禄二年太岁己丑九月二十九日。先妣清泰院殿常春宗荣大禅定尼小祥忌之辱也。预就于般舟三昧道场。集十员缁侣修诸般白业者七昼夜。雕造大势至菩萨尊像一躯。醍醐味经王顿渐印读若干部。圆通妙忏一座。水陆净供全会。兹有一件奇事。大孝男源府君。从经王二十八品内抽提婆一品手自誊写焉。红心心里红心。一乘无价珠系以秘在。好手手中好手。五百尘点墨磨何消亡。妙义不可说功德不可量。诸仁未信问取阿娘。自余善利忌佛事□。真诠秘□之功验。不遑缕陈。还他央痒底座主。今日正当散忌。虔备须弥香华海水灯烛鬼捣谷佛跳墙。以伸广大供养。仡延请赤须白足圆顶方袍之辈。异口同音讽演大佛顶光聚心佛所说无上神□之次。命妙心小比丘宗林。梵此毕力迦。奉供养三世历代乃佛乃祖。上界下地或天或鬼一切含识等。伏愿淑灵凭这个薰力。不借慧海慈航。提诱诸趣苦类。同登心空场。共惟。清泰院殿常春宗荣大禅定尼。天历末裔具平余芳。芳声美誉坤轴式载。淡妆浓抹湖镜不藏。创祠院号清泰都。譬如韦提希观七重宝树。赐温泉为膏沐邑。恰似太真妃起一门诸杨。龙舒居士记乐邦文类。龟台金母祝家运延。长。山河始终剪叶桐封小弟。风流蕴藉爱莲花称六郎。盖源深则流远。矧时至而理彰。今归碧落之天捣药。失嫦娥于后羿。昔游赤松之地咏梅。比妇人于张良。群臣献策决胜千里。二竖作崇戢化他方。长夜漫漫。薰帐猿鹤且惊且怨。凉雕飒飒。金笼蟋蟀堪悲堪伤。政德治国虽同任姒寿夭在天。弗异彭殇。其来也放开线路。其去也把定封鳣。难难出佛界入魔界难。冷笑摩登伽诳庆喜。易易变女相成男相易。热瞒妙德尊度胜光。不逢盘根错节。争辨钝铁利铓。百亿身分菖蒲现释师子。五逆消灭芭蕉触香象王。个个圆成实性。尘尘本有家乡。虽然如此保祐后昆那一句只闏举扬去。卧龙才奋迅。丹凤亦翱翔。

逆卷羊云州太守春谷永源禅定门尽七日忌香语

    吾有本来香一瓣。无阴阳地长无根。非舗非火又非木。将此深心报佛恩。大日本国河内州茨田郡居住奉三宝戒弟子孝男源朝臣宗纲。天文五年六月初二日。伏值先考前云州太守春谷永源禅定门尽七忌之辰。今月今日预就于盛和精舍庄严梵筵。营辨伊蒲净□。供佛斋僧。盖酬椿府罔极之恩也。当忌医王善的逝尊像雕刻者一躯。七轴妙莲渐写者二部。孝男宗纲所自书之本门寿量一品。水陆妙供施设者一会。三摩耶形造立者一基。仍集六和苾刍众苾刍尼。异口同音讽演白伞盖神□之次。命灵云小比丘宗休。焚斯小兜楼。以奉供养三世十方诸佛。西天东土列祖。天众地神。冥主冥官。三有九界苦类。依草附木精魂等。伏愿。尊灵凭这个薰力。顿超生死大海。永归自性本源。共惟威烈霜冷。笑谈春温。譬之于姚黄魏紫。则且富且贵。仰之于召棠莱柏。则如亡如存。建阿育塔。开给孤园。积善余庆必及儿孙。名翼搏空九万里风。北溟鲲化。梦魂惊晓五十三年。南柯蚁屯。久苦清苗新法。每忧稼穑艰难。文王仁义释迦。现卑小丈六相。维摩再生金粟。入真俗不二门。瞬息星移斗转。默处电卷雷奔。净裸裸绝承当。合佛界魔宫生擒活捉。赤洒洒没窠臼。和鹤楼鹉州拳倒踢翻。直印香严本寂。岂待琰罗平反。故家乔木覆荫后昆看看。何料平生臂鹰手。黄金铸出铁昆仑。

芳室妙薰禅定尼七周忌香语

    称千佛母老摩耶。未足酬恩前释迦。薰彻黄泉穿碧落。一炉沉水七梅花。大日本国河州路茨田郡高濑村富春院守塔宗仙。天文六年龙集丁酉三月十二日。伏值先妣芳室妙薰禅定尼七周忌之辰。就于灵云禅院。虔备香华灯烛茶□珍味。营辨伊蒲净□。以供佛斋僧之次。命小比丘宗休。焚斯烂枯柴。奉供养三世十方诸佛。西竺东震列祖。鬼畜人天一切群迷等。伏愿。淑灵凭这个妙薰力。提诱诸趣苦类。俱到真如海涯。夫惟蟠桃结实。紫兰茁芽。虽感苏内翰间富贵。不奈灵照女无赖查。超越群机。佛界魔界众生界诱引诸子。羊车鹿车大牛车。脚下断红线。项上脱铁枷。休休休修多罗教标月。咄咄咄金刚眼睛撒沙。薰风徐来。珠帘半卷□璃滑。红雨乱落。宫扇始开悲翠斜。法无二法。是正是邪。香严本寂谁定跺讹。看看东海赤梢鲤。吞脚南山□鼻蛇。

寿阳宗祝信女诵法华千部供养拈香语

    古来错被法华转。转得文文句句新。大藏五千余卷外。为君拈出一枝春夫以诵经功德主寿阳宗祝信女。昔退法席。今乘愿界轮。听复讲于十六王子。立化城于三百由旬。当体莲譬喻莲。天台一夏谈妙。无忧树菩提树。瞿昙九劫超伦。向针锋翘足。饮醍醐沾唇。至圣命脉列祖大机。悟之者得解脱。诸佛本怀众生直道。迷之者受沉沦。鹙子受灵山记。龙儿献沧海珠。正宗流通银世界。普贤示长男相。方便济度金沙滩。观音现妇女身。诵经声洋洋乎盈耳。妆镜光荧荧然效颦。出门三种宝车。薏苡多谗。书空七轴文字。煳木不真。或时踢倒宝所。或时把定要津。雪岭草香。生苏味熟苏味。兜率花发。此岸人彼岸人。圆顿速疾。开迹显本。渐次修行。结果收因。虽然巪闏言前的旨如何指陈（插香）爇向炉中果何物。白灰拨出玉麒麟

寿阳宗祝信女逆修三十三白忌香语

第0段 　　咄个幻人修幻缘。从初七到三十三年。炉香铸出昆仑铁。散作江南白鸟烟。萨诃世界南瞻部州大日本国河州路茨田郡。功德主奉三宝戒弟子宗祝。天文八祀龙集己亥岁。早惧当来苦报。逆修现在善因。始于初七忌终三十三白忌。舍净财借手灵云小比丘宗休。供佛斋僧之次。拈小兜楼一片。以奉供养三世十方诸如来诸萨埵。西天东土历代诸祖师。天众地神。日域六十六州大小神祇。鬼主鬼官。六趣四生一切群类等。伏冀。凭这妙薰力。上透青霄。下彻黄泉。加之现得安宁。后生睹史天。记旃。夫惟。预修功德主寿阳宗祝信女。舍邪归正。显实开权。其与留功名于身后。不如修冥福于生前。百陋一姝学寿阳公主之梅花妆。而呈含章面。三从五障偿秦国夫人之竹篦债。而慕洋屿禅。药炉经卷。活计荆钗。布裙家传。戒香定香解脱香。庄严报土。见浊命烦恼浊。污染心田。真如自性清净本然。昼降阎浮夜归率陀。广塞宫里攀桂。朝入伽蓝暮成正觉。无垢世界坐莲。奴呼龟台金母。婢视龙女华鲜。画不成描不就。妙又妙玄又玄。虽然恁闏吾家别有长寿曲。把鸾胶续弦去（以香插炉云）欲见法身无相相。门前不改旧山川

义峰宗卓禅定门十三回忌香语

　　曾从华屋落泉台。露结为霜秋几回。回斡春风天八月。返魂香属一枝梅大日本国摄津路三岛江村居住奉三宝戒弟子功德主大江长能。天文十二年八月十有九日。家门伏值前左金吾义峰宗卓禅定门十三白忌辰。先甲三日。就于私第庄严梵筵。一花一灯一香一茶。供佛斋僧修诸般白业。就为当忌尊大日觉王像雕刻者一躯。山顶经渐写者一部。圆通妙忏修礼者一座。此外作善品目载在僧官举唱之中。今临散筵营办伊蒲塞净膳。南僧讽经之次。命灵云休上座。焚这决愿香。奉供当忌尊大日觉王三世十方诸佛。西天东土列祖师。天界地界水界大二十五有苦众生等。伏希。凭这闻薰力。超五百由旬崄难恶道。登四十二重摩尼殿陔共惟禅定门道根熟矣。晚节难哉。任右京兆尹则争百八珠于大颠。露柱歌灯笼舞。任左卫门尉则夺一条棒于德峤。虚空消铁山摧。虽有大乘之器。罕逢直指之才。渊明风流黄菊犹存。今作故物。田真兄弟紫荆复茂。昔用贤材。蝴蝶空续残梦。蟋蟀暗助余哀。十劫波前坐智胜佛道场。尽是时人窠窟。一炷烟中印香严童本寂。宁受世俗尘埃。须弥穿鼻孔去。舜若劈面皮来。社燕秋鸿云淡兮。渭北春树暮。甲鸥乙鹭天碧兮。江南野水隈。圆通境渐入。解脱门顿开。千佛广额抛下屠刀。岂等涅槃捃拾。五逆达多授与记□。莫贪法华付财（举香）这个磨而不磷。涅而不缁润之以雨。鼓之。以雷全依他力。长养圣抬。看看摩诃般若波罗蜜。兔角龟毛眼里栽咄。

心源宗清禅定门二十五年忌香语

    地狱天堂梦蝶床。觉来二十五年光。香消金鸭何飞去。扭住铁昆仑鼻梁。大日本国山城州洛阳居住功德主孝女妙泉。天文甲辰二月十月五日。伏值先考心源宗清禅定门二十五远忌之辰。就于灵云精舍资严法筵。备香华灯烛茶□珍馐。以伸供养。大乘妙典顿写一部。圆通忏摩一座。水陆供一会。仍集苾刍众讽演首楞严神□之次。命休上座。焚这妙兜楼。奉供养当忌尊虚空藏萨三世十方诸佛。西天东土诸祖。日域大小诸神。六趣四生一切群类等。仰冀。凭者个薰力速乘解脱航。夫惟。禅定门器之瑚琏。材也ＤＯ樟。起于南阳庐者孔明。卧龙奋迅。吸以西江水底庞老。丹凤翱翔。不翅进出师表。直得登选佛场。高义薄层云。如松下见陶令。声价动寰宇。似花中有孟尝。将谓鲁多君子。元来晋无文章。踢倒五阴山则定策于涅槃后陈打破三界狱则扫□于本觉散乡。恁闏不恁闏。活鱍鱍没拘束。不恁闏恁闏。净裸裸绝承当。虽然如是保祐后昆一句。若何商量海国乾坤阔。蓬莱日月长。

月江宗光禅定门小祥忌香语

    晚梅二月折残枝。信手今朝拈出来。风笛一声花落尽。三千世界暗香吹。扶桑国山城州洛阳居住功德主宗清信女。天文甲辰初秋十三日。伏值月江宗光禅定门小祥忌辰。预于今月今日饰梵筵。集清众讽演白伞盖之次。借手于休上座。焚这小柴片。奉供养诸佛诸祖诸众生等。所希顿超苦海。速到彼岸。夫惟一棚俊鹘千里乌骓。宋先生曾作日本歌。今尚存矣。融大臣始赐源氏姓。民具瞻之。不翅斥卤桑田变。矧复夕阳花坞迟。降生死魔则指麾竺干猛将。杀烦恼贼则鼻笑煳门戏儿。家业学书学剑。虚名如斗如箕。槁木死灰。或时呵庄座主称罗汉。闻桂悟道。或时逼黄诗祖陷泥犁。吾无隐汝。君说向谁。南海沉檀爇却一炉。其功德不可说不可说。西方法华顿写七轴。其妙理也太奇也太奇。山露此郎面目。天感阿母慈悲。若认声色有甚了期。这里无面目。又无慈悲看看。金鸟飞出旸谷。铁马跳上须弥。

宗璘禅定门一周忌香语

   落叶两三片。拈作本来香。八百鼻功德。遍界不曾藏。

临济寺殿用山玄公大禅定门十三回忌升座

    大龙再现大人身乘这香云忽脱鳞。吞却十三华藏海。吐成临济百花春。
    垂语。祖师因甚西来。蕉叶听雷展。佛法因甚东渐。葵花向日倾。小玉小玉只要。檀郎认得声参。有僧出众问云。正法轮转。随芳草逐落花。大施门开。入檀林出荆煳。更示密旨。愿应来机。师云。天鉴无私。进云。洛阳牡丹新吐□。师云。大似春意。进云。大功德主源府君今月十七日。伏值临济寺殿用山玄公大禅定门十三回忌景。拜屈大和尚升座说法。未审说什闏法。师云。今日好晴。僧云。记得。镇州府主王常侍请临济慧照禅师升座即云。此日以常侍坚请那隐纲宗。如何是不隐底纲宗师云。呈宗无语句。又无一法与人。进云。大和尚今日受吾源府君请。为临济寺殿升座谓之宾主互换乎。师云。戏海猛龙。摩霄俊鹘。进云。与闏则观彼久远犹如今日。师云。日月垂秦树。乾坤绕汉宫。进云。三尺吹毛定寰宇。师云。阿刺刺。进云。四丛围绕间世优昙。谨谢答话。师云。月从雪后皆奇夜。天到梅边有别春。
    提纲。元亨利贞始于一气。常乐我净本乎一心。心法无形。荡荡乎充塞宇宙。面前有物。昭昭尔辉腾古今。乾马坤牛犹不覆载。坎乌离兔何敢照临。繇是毗卢先天。善财后天。空里结纽。灵山指月。曹溪话月。海底摸针。六白冷坐劳伫思。百城烟水费参寻。尔来效少林颦石女吹无孔笛。识靖节趣木人奏没弦琴。露柱歌灯笼舞。山花笑野鸟吟。未逢妙指。全绝知音。正与闏时床角有□枝子。不入他保社。忍俊不禁。蓦路出来。吧吧地道。能杀能活能纵能擒。远法师因甚不过虎溪。被山僧拶着目瞠口喑。雨打池莲。十缁八素无绳自缚。风吹岸柳。六凡四生点铁成金。毕竟非空非色。元来无阳无阴。正好打破葛藤窟。萤除荆棘林若不登楼望。争知沧海深。
    散说。大日本国骏州路居住大功德主源朝臣义元。天文十七年三月十七日。伏值先君临济寺殿用山玄公大禅定门十三白远忌之辰。就于本寺庄严道场。先甲七日。命十员缁侣晨香夕灯书经夜禅。修诸般白业以伸供养。当忌尊大日如来像雕刻者一躯。圆通忏摩修礼者一座。水陆妙供施设者一会。法华经王顿渐书写者如干。大功德主本门寿量自书者一品。今当散筵劳辨伊蒲塞净膳。谨集清净众。讽演白伞盖无上神□之次。拜请云居天上之三秀堂头和尚。烧鹧斑发鲸吼。副命野桃花下之灵云比丘宗休。秉尘拂作驴嘶。因檀命民。共以。大禅定门人中杞梓。名上梧桐。水尾之流赐源姓承多田满中。浅间之雪咏和歌献普广相公。此郎武门阀阅。其先乱世英雄。褰仁义裳升吾堂兮入吾室。续箕裘业读父书兮有父风。领取骏州太守。割据鸿沟以东。鲁直齴龋碧瞳。现乌跋千年之瑞。马温□璃皎佛。比牡丹一日之红。屈膝王候贵介。诵名走卒儿童。贫不谄。富不奢。一场二益三京四汴。近者来。远者服。南蛮北狄东夷西戎。坐宣幕下。游羿彀中。腾王蛱蝶穿花。依俙相似。张颠惊蛇入草。仿佛不同。心正则笔正。画工者诗工。春阴十万营。透细柳圈。云梦八九泽。吞栗煳蓬。胸襟洒洒落落。佳气□□葱葱。加之连声叫兄。鳌山昔时成道。他方戢化。雄溪同日示终。只履瘗地。双剑飞空。活鱍鱍没拘束。净□□绝罗笼。此是大禅定门从前间络索。兹有四事之笔供养。一一举扬去。其第一云。即身大日法中王。朝照扶桑暮落棠。不信出头天外看。人人脚下一灵光。是谓阿字之笔供养乎。其第二云。过去如来正法明。耳根清净眼根清。杨枝洒水两三点。饶舌黄莺忏悔声。是谓音声之笔供养乎。其第三云。大地广开甘露门。和风供上袰黄旛。冤新平等曲终后。倒十恒河一口吞。是谓大盆小盆之笔供养乎。其第四云。虚空是纸月毛锥。无字经王错写来。可笑秀能分顿渐。南枝春早北枝迟。是谓顿书渐书之笔供养乎。更有那一事之笔供养。供养三世佛三世佛敢不受。供养六代祖六代祖敢不受。供养三十三天众仙众亦不受。供养六十六州诸神诸神亦不受。未审大禅定门却受闏。别别金刚眼睛在源公笔头上谨谢供养。
    自序樗栎遗韵。蒲柳衰容。取笑傍人。凌千里蝇附骥。越位流辈。登三级鱼化龙。岂合大士讲经之内证。叨攀世尊升座之前踪枉赐恕宥。莫罪愚蠢。忸怩忸怩。
    檀谢。升座之次。共惟。大功德主海坛马子砥柱凤雏。蔷薇古洞留春。蚤慕谢传。梅花门户掩雪。晚访林逋。奈彼苍生黔首。拜他白足赤须。一卷兵书尽善矣尽美矣。半部论语执御乎执射 乎。必称八州都督。况秉三世相枢。法门英檀如匿王受佛□。在家菩萨似大帝护吾徒。愿保华甲仰祝萝图。
    总谢。大难四来高宾一会海众诸位禅师。文经武纬诸尊官。得得来也贯休三千指醉花。堂堂去也双径五百众绕树。仰之高于御前山。譬之清于僧中月。若罄褒赞恐渎尊听。各乞昭亮。
    拈提。记得。僧问云门。不起一念时却有过也否。门云。须弥山子细点捡。两个胡狲控水月。休上座亦管中窥豹得其一斑。百亿迷卢一念间。等间踢倒入东关。呵呵拍手初相见。富士弥高吾用山。久立珍重。

斑秀才一周忌香语

    命一庵众为斑秀才讽经。山曾举一香云。这个是人人具足本来圆成底。唤作什闏山僧咄云。不是遂偈而充小祥之供云。
    风前柳惹去年恨。雨后花摧今日肠。非柳非花果何恨。本来鼻孔本来香。

秉炬
月巢初公座元下火

    龟哥报道八月吉。吾首座行脚了毕。可惜一簗玉芙蓉。秋风吹作红炉雪。夫惟。新圆寂月巢座元。筹室先登。风尘表物。折臂学医颐神得术。二株溌桂卜地则覆荫后昆。一杯红杏酌春则追慕前哲。弗翅发德香发道香。矧复保初节保晚节。或时系真珠于衣里。在凡同凡。或时按宝剑于眉间。逢佛杀佛。颟顸儱侗眼睛鸟律。加之挂□囊拗□杖。钻之弥坚。仰之弥高。透金圈吾栗蓬。涅言不生。槃言不灭。咄咄咄笼络马面夜叉。玄玄玄鞭笞牛头狱卒。毕竟如何。万法归一。一亦莫守。首座还委悉闏摩诃般若波罗蜜。甚深般若波罗蜜。

季友契公首座下火

    涅槃活路瞎驴边。先老瞿昙着一鞭。七十六年率陀梦。春禽声里夕阳迁。夫惟。某名。胸吞云泽。姓出芥川。全机不覆藏。或时翻案石头参同契。内外无瑕翳。或时蛎破圆鉴九带禅。这个消息从那里传。加之在圣同圣。在凡同凡。秋菊春兰宁其易地。逢佛杀佛。逢祖杀祖。清风明月元是同天。步步蹈断。毗卢顶。明明透脱威音前。色即是空。说什闏镬汤炉炭。空即是色。论甚闏清净本然。契首座契首座。行脚事且置。如何是汝生缘。倘复未会试听山僧敷宣舜若多神叫希有。火蛇吐出尽三千。

玉照宝公首座下火

    形山一宝铁围蔶。蓦直回光返照看。炼出千秋西岭雪。丙丁童子面门寒。夫惟。某名。林间薝卜。夜里栴檀。开文武炉。爆径山一粒乌喙。破生死窟。拈佛日三尺黑蚖。过与禅板。倒却刹竿净裸裸绝承当。破戒比丘不堕地狱。赤洒洒没拘束。清净行首不入涅槃。向上转去。莫涉多端。会闏妙处欲言言不及。月移花影上栏干。

潜龙看公首座下火

    昨夜潜龙起窟蟠。青天霹雳恶波澜。无端吞却乾坤去。吐作十三红牡丹。

慧昙都寺下火

    双林树下老瞿昙。生死无根胡乱谈。八十余年春一梦。岩花落地雨毵毵。
松寿茂公藏主秉炬。
    扶起吾临济正宗。清阴繁茂一株松。夜来不借风雷力。吞却乾坤化大龙。夫惟。某名。软顽手段。廓落心胸。急管昼催。赏花于宜春苑下。珠帘暮卷。玩月于大云山中。一生消何物。自由任渠侬。加之四十一年温而厉恭而安。键钥掌大藏小藏。三祇百劫呼不回留不住。楖气入千溪万溪。且道。藏主毕竟落在何处生死涅槃犹昨梦。城楼殖角寺楼钟。

娱岳欢公藏主下火

    蹈翻欢喜地。打破涅槃城。转身那一句。月白又风清。夫惟。某名。峻机电卷渊默雷轰。知见即无明。看过安楞严句读。世间相常住。惹得言法华虚名。流水广长舌。大地活眼睛。父母未生已前。只恁闏。落花三片两片。百年寿尽已后。只恁闏。修竹一茎两茎。藏主藏主会便会。莫涉多程。虽然如是别有向上关誮子。且待山僧施呈去胜热婆罗门拍手。惊倒乌有老先生。

云华宗潘藏主秉炬

    古今天地一籧庐。生死涅槃总是虚。劈破华山千万簗。任他潘阆倒骑驴。藏主藏主。归欤归欤。若未知真归处。枯肠尽底说向渠去。莫认残莺成杜宇。江城五月月升初。

不昧宗光藏主下火

    万里无云三十棒。千江印月一灵光。少林别有春消息。火里梅花遍界香。夫惟。不昧宗光藏主。释门释种法社法梁。四十七年前在僧房。逢着ＴＯ冬花发。四十七年后入禅林。扶起荫凉树僵。或时伽耶寂光稳坐地。或时兜率阎浮游戏场。钻之坚仰之高。金刚眼睛乌律律。描不成画不就。本来面目。露堂堂。踢翻生死海。打破菩提坊。虽然恁闏这里非停住处。且向那边商量演若何曾认影。善财不行南方。

宗柔上座下火

    刚胜柔兮胜刚。刚柔总不属阴阳。一场富贵一场梦。觉后牡丹冬日香。宗柔宗柔。一切善恶都莫思量。汝若涉思量。有天堂有地狱。悲思量处。无地狱无天堂。何物恁闏来。何物恁闏去。毕竟是非存。毕竟是非亡。木马嘶雪。华鲸吼霜。还会闏安禅未必须山水。灭却心头火自凉。

无性能圣净人下火

    夫以真如法界无性为性。实际理地不来而来。是故三世了达能仁鹤树示灭。七地积行菩萨龙门曝□。或时钟楼上念赞。或时僧堂挂牌。一梦一场电转星飞究明己事。六十六年霜辛雪苦长养圣胎。萧寺秋风曳弊皮履而步月。林丘斜日击涂毒鼓而轰雷火首金刚怒发。瞎灯笼笑咍咍。正与闏时。能圣净人烧作一堆灰。灰身灭已何处安排。倘复未委悉。山僧为渠举哀捩转廓然无圣位。山河大地绝纤埃。即今若要冷相看。打破曹溪明镜台。

能久净人下火

    久远劫来这是。金鸟玉兔不曾移。如今枕上无间梦。大小梅花一任吹。夫以护惜常住天鉴无私。密付传衣瞒却岭南村猎獠礼拜卷席曳回百丈野鸭儿。机轮转处魔外难窥。不风流处也风流。银山铁壁百杂碎。有意气时添意气。镬汤炉炭清凉池。腊月三十眼光落地时。还会闏说什闏会不会。还知闏论什闏知不知。虽然恁闏更有饯行一句。如何指麾永明门前湖水漫。慧日溪头夕阳迟。

月□玄清庵主秉炬

    清寥寥地绝纤尘。活路通时急转身。七十余年吟未了。风花雪月本来人。夫惟。月□玄清庵主。幻生幻灭。全假全真。续歌于山边赤人。则风流有种。赐姓于水尾天子。则意气绝伦。有时松下麾喝道。有时梅边置别春。加之庵主毒拳赵州强辨深浅。宗师玄妙洞山误分君臣。穷而坚。老而壮。涅不缁。磨不磷。与闏时节。诸人试看。月□庵主向火焰里转大法轮白灰拨出红麟鳞。

观禅人下火

    梦幻空华如是观。转身活路太无端山僧别有送行句。十日黄花不折残。

送空禅人下火

    倒翻筋斗太虚空。生死涅槃路不通。别有送行那一句。梅花依旧笑春风。

大藏寺主宗玖尼首座下火

    大藏五千余卷经。涅槃生死说呵宁。南方佛法无多子。火自红兮柴自青。夫惟。大藏寺主宗玖尼。竹持晚节。菊制颓龄。双放双收。具刘铁磨手段。三归三聚。存大爱道典刑。咄法身喝正觉。骂雨师叱雷霆。蝶舞海棠风。佛界魔宫半醉里。鸡声茅店月。地狱天堂一旅亭。了了了时不慕诸圣。玄玄玄处不重己灵。石女打破业镜。木人蹋倒净瓶。大师若要知向上事。截断耳根谛听谛听筑着帝释鼻孔去。轻罗小扇扑流萤。

密中祥坚禅尼下火

    大地都卢坚密身。本然清净绝缁磷。红炉一点寒岩雪。热花开四月春。夫惟袈裟勃窣。标格精神。爱牡丹于吉祥寺前。如梦相似。期法华于兜率天上。厥命维新。生死涅槃放开线路。迷悟凡圣把定要津。加之婆子□破恁闏便去。倩女离魂那个是真。长天兮□雨蒙蒙漆桶光历历。大野兮凉□飒飒灯笼笑訚訚。快活自在拨转机轮。此是祥坚禅尼六十年受用不尽底间络索。别有向上圆极法门。听山僧指陈鸳鸯绣出任君看。莫把金针度与人。

妙意禅尼下火

    都卢大地涅槃门。线路通时绝意根。绣出鸳鸯君自看。元来无缝铁昆仑。夫惟。妙意禅尼出生入死。顾子思孙。南天台北五台。蓦直转去。婆子勘破。昼阎浮夜兜率。那个真底。倩女离魂。弥陀佛干屎橛。正法眼破沙盆。洒洒落落地。何处不称尊欲知诸佛出身处。月穿潭底水无痕。

古帆性顺禅尼下火

    不涉顺缘兼逆缘。春闺梦里百年迁。说生说死都来错。依旧斜阳在我西。夫惟。古帆性顺禅尼。性地平等。心月孤圆。默处藏雷。毗耶杜口。退散花天女。智海无底。文殊说法。度献珠华鲜。涅而不缁。钻之弥坚。清净法身。漱奇石枕流水。成等正觉。喝白云棒青天。与闏时节。论什闏七凹八凸。说甚闏五盖十缠。净裸裸赤洒洒。妙又妙玄又玄。莫认者个。转过那边。向上有事。为汝敷宣去临济命根元不断。一条红线手中牵。

芳心禅尼下火

    芳心芳心。过去心不可得。现在心不可得。未来心不可得。只个不可得心不可得中。只闏得。去去来本来无东西。何处有南北。叵俗识真归处。看取山僧一句。移花兼蝶到。达磨道不识。

了善禅尼下火

    了善了善。诸恶莫作。众善奉行。针锋头上翻筋斗。众善莫作。诸恶奉行。吹毛匣里发冷光。毕竟说什闏诸恶。论什闏众善。正与闏时变成男子即往南方。以何为验火里莲华遍界香。

妙善禅尼下火

    妙善妙善。呼唤不回。灯笼昨夜跳上天台。快活快活。奇哉奇哉。出生入死。放去收来。月白风清。镬汤炉炭吹教灭。电卷雷走。剑树刀山喝便摧。大地无寸土。何处惹尘埃。

芳溪宗荃禅尼下火

    芳荃和露碎秋风。我说因缘诸法空。无所从来无所去。透天活路为君通。

石云庵主太玄宗白居士下火

    不住洞然明白境。太虚空外转机轮。天堂地狱铁炉步。火里梅陶铸春。夫惟。石云庵主。晋后征士。周余黎民。一杯两杯春风。消桃暗李明□俗。二升三升野水。爱草头木脚底人。游目于间云幽石。混迹于紫陌红尘。或时登庞憩亭酬笊篱价。或时入远公社修香火因。念西方界合掌。向北斗里藏身。截铁斩钉。昔非生今非灭。炼金锻玉。涅不缁磨不磷。玄玄玄骂佛呵祖。咄咄咄绝比超伦。金刚王光灿烂。昆仑奴黑鳞皴。虽然恁闏保祐后昆那一句。休上座为□指陈提不起兮拈不出。山风溪月自家珍。

玉浦宗琳居士下火

    湘中曾产这琳琅。烈焰推头忽现光。今日一锤锤碎看。蔷薇雨过送微凉。夫惟。玉浦宗琳居士。心如金石。材得栋梁。全机难藏。三尺剑清四海。孤帆未挂。一叶舟载大唐。南其贫北其富。昔不生今不亡。五十四年前逆行顺行。以天堂作地狱。五十四年后左转右转。以地狱作天堂。加之扣洋屿祖翁禅。触着蚖蛇毒。示维摩居士病。掀倒狮子床。默雷破柱。威风掬霜。活触触无拘束。净裸裸绝承当。此是宗琳居士寻常受用底。别有新调。何落宫商闻闏。木人高奏还乡曲。百亿须弥舞袖长。

前越州太守西河梵照居士下火

    吹毛照雪势暃然。生死元来绝两边。倒跨西河狮子子。一声吼破率陀天。共惟。前越州太守称名下士参教外禅。兄弟兴田真家。紫荆花发。父子侍源君府。碧梧枝连。三玄戈甲齐行照用。五位枪旗回互正偏。错错错犹就错。玄玄玄莫认玄。瑞的底会耶不会。这个事传耶不传。向上那一句。听山僧敷宣铁蛇钻不入。

木马走如烟寿岳宗永信男下火

    百年三万六千日。空合空时空不空。无所从来无所去。举头西畔夕阳红。夫惟。寿岳宗永信男。见桃花参灵云勤老。入莲社慕庐山远公。生也寒云抱幽石。死也明月拂清风。转身一路吾为他通上无攀仰。下绝己躬。

义溪宗卓禅定门下火

    卓然忠义薄层云。一扫魔宫百万军。无所从来无所去。举头西岭又斜曛。夫惟。新物故义溪宗卓禅定门。武门阀阅。盖化功勋。青苗法新。厌熙丰末争党。丹心灰冷。愿唐虞上致君。付百年荣于蚁垤。失千里材于马群。加之意气堂堂。杀佛杀祖。赵王好剑。威风暃暃。转凡转圣。郢匠运斤。匪啻灭济北宗旨。矧复静江南楚氛。如幻即空。芭蕉树无坚实。当位即妙。薝卜林绝余勋。和却庞老江水吸尽。靠倒摩诘雨华缤纷。真俗不二。邪正不分。虽然恁闏要到大休歇田地。塞断耳根汝试闻夜来何处火。烧出古人坟。

月心安生禅定门下火

    生死涅槃大脱空。踢翻佛界与魔宫。归欤腊月三十日。火里莲华带雪红。共惟。月心安生禅定门。风流太守。乱代英雄。因法社金汤。弗忘鹫岭付嘱。受正传衣钵。久慕龙安祖风。其父资始。是子慎终。自性本源。清之不澄。溷之不浊。平生事业。入则有孝。出则有忠。黄巢过后。还收得剑。扶桑那畔高挂弓。到这里。说什闏真俗谛。论什闏有功无功。罗笼不住。电光罔通。虽然与闏有顽石未点头以前那一着。即今呈示生公去看看。夜来金乌出海东。

德云院殿通叟宗普大禅定门下火

    功名四海一英雄。今日看来春梦中。末后牢关留不住。马蹄去逐落花风。共惟。德云院殿。襟胸洒落。机智玲珑。参得南昌禅兄倒拈无孔笛。追讨西冈凶贼高挂一张弓。克文克武。有孝有思。烦恼菩提笑黄庭坚堕泥犁狱。真如解脱欺白居易归兜率宫。忽离邪正途辙。顿出生死罗笼。心观通鼻观通。蟾桂吹三月雪。佛见尽法见尽。牡丹着闰年红。了了了无可了。空空空不属空。虽然巪闏向上宗乘事。作闏生研穷昆仑夜里走。惊起丙丁童。

春谷永源禅定门秉炬

    了却无生一大缘。要源自性不曾迁。腊人炼出安居雪。热铁花开火里莲。夫惟常光寂尔。和气温然。文经武纬。以才名称。词华言叶。使和歌连。绿芜吹霜。或时臂鹰牵犬而爱原野。青萍漂水。或时捞虾摝蚬而临深渊。观世间相。参教外禅。截生死流。宝剑出匣。破群魔境。圣箭离弦。有余涅槃。无余涅槃。起波澜于平地。棒下正觉。喝下正觉。轰霹雳于旱天。成佛岂待灵运后。行道已在威音前。呼唤不回。泥牛战入海。罗笼不住。木马走如烟。逆顺纵横。卷舒自在。仰之弥高。钻之弥坚。虽然恁闏保祐后昆底一道神□。丙丁童如何敷宣去揭谛波罗僧揭谛。夕阳长在海棠西。

清源院殿了然廓公大禅定门秉炬

    少年四海称英雄。今代麒麟第一功。不待太虚空落地。倒鞭铁马月明中。共惟。新捐馆清院殿了然廓公大禅定门。疾蹄未试。名翼高冲。其源也滥觞乎水尾。其府也总管乎日东。张无尽决末后事于龙安。连床夜话机机相合。郑了然呈本来面于洋屿。入室暮请毒毒以攻。丈夫出处上虽异。大人境界维同。去年控梅定策江南。身染黄瘴。今岁折柳惜别洛北。声哭苍穹。骑象脱鹘仑猠。追犬抨兔角弓。烦恼菩提。扫花坐凉。汲井消醉。真如实相。寻根种电。求影栽风。此错彼错。错错错。是空非空。空空空。白拈金刚王意气冷。青林丙丁童面门红。从前间络索还他廓公。即今清源一滴。如何为君通色色元来只仍旧。晚霜染出满山枫。

龟策宗寿禅定门下火

    幻生幻灭本来空。二十余年春梦中。铁马等间着鞭去。须弥百亿落花风。夫惟。龟策宗寿禅定门。摩霄俊鹘。乱世英雄。续入江家业。奉细川源公。杀尽佛魔淬青萍三尺刃。学得文武挂扶桑一张弓。净裸裸绝承当。玄沙破阿鼻狱。赤洒洒没窠臼。白传归兜率宫。尘尘解脱。法法圆隔。虽然恁闏向上那一句。端的如何通尺二眉毛烧却了。丙丁童子面通红。

温室净球禅定门下火

    天球不琢本来圆。一段灵光辉大千。七十二年间受用。和风吹落火中莲。夫以功名已遂。德齿兼全。忠孝状元。父为父子为子。骑射要术。妙之妙玄之玄。佥曰稼稷民种足称箕裘家传。倒提三尺吹毛。眼空四海。高唱六字密号。舌□梵天。盖虽渊明辞远公社。送得韩愈参大颠禅。是故在圣不增。小树小皮裹。在凡不减。大树大皮缠。突出威音外。何堕法身边。与闏时节。生死涅槃。芭蕉叶上无愁雨。菩提烦恼。夜合花前日又西。灯笼跳入露柱。虚空走驾铁船。快活自在。意气暃然。这个净球禅门真履实践之处。别有向上一窍。山僧急着霹雳鞭叱。泥牛耕破□璃地。木马钦乾明月泉。

妙法寺殿前丰州太守义海超公大禅定门秉炬

    一超直入涅槃城。铁马金鞭致太平。满尽袈裟无限泪。感花惊鸟两三声。夫惟。新捐馆妙法殿。葛原枝蔓。芥河茂英。某祖昔军东关。名下无虚士。此郎今屯西塞。胸中有甲兵。将谓化蝶庄子。何事卧龙孔明。丹心一寸灰。葵花影随日转。吹毛三尺剑。珊瑚枝和月撑。尘尘解脱。个个圆成。毕竟如何。非空非假。元来只宁。无灭无生。青混沌穿鼻孔。火金刚怒眼睛。前仲是妙法寺殿三十七年真履实践处。枯肠尽底倾。欲重说秘密神□保护香孩儿营力口希咄咄咄。虎逢山色长威狞。

宗得禅定门下火

    生也不可得。何物恁闏来。死也不可得。何物恁闏去。宗得宗得。四大分离向何处去。若复未会且听山僧恁闏举。月落元来不离天。花外敲残钟数杵。

柏堂常盛禅定门下火

    打破涅槃明镜台。清寥寥地绝纤埃。无消息处有消息。佛法南方一点梅。夫惟。常盛禅定门。进退以礼。短长抡材。在国家全盛日了人间残梦才。是故扣栖云禅号柏堂。雪消山骨露。慕惠远师修莲社。池成月自来。情泯识尽。形枯心灰。朝三千暮三千喝轰棒打。春六十秋六十叶飞花开。忽当眼光落地。直得意气走雷。常盛常盛。恁闏去恁闏去。呼不回呼不回。何不回闏更听山僧举哀腊月扇子打蚫跳。灯笼浴壁上天台。

德叟全胜禅定门下火

    百胜百战一英雄。收得从前汗马功。汗马功成追不及。涅槃城破落花风。夫以。全胜禅定门。胸次礧隗。心内玲珑。受衣安名蚤参见相国王和尚。秉炬说法晚逢着松源岳聩翁。骂芭蕉□外雨。指牡丹庭前红。吞三世诸佛。不屑庞居士吸江。口尚乳臭。降百万魔军。曾轻马伏波破虏。代异名同。不怕地狱。何爱天宫。捏目生花生也错。死也错。将错就错。都来错。吹毛照雪。人已空。法已空。以空遣空。毕竟空。灯笼跳入露柱。石女仰哭苍穹。虽然恁闏保祐后昆底活句。如何为他通丙丁童子来求火。夜半金乌出海东。

天屋净幸禅定门下火

    不幸颜渊。三十四年。转身一路。腊雪连天。夫以天下奇士。区中良贤。三十四年前。以不生为生义。寒云抱幽石。三十四年后。以不死为死义。火里汲清泉。快活自在。顿离尘缘。铁鸡追不及。木马奔如烟。净幸净幸末后一句。错果然呈露梅花真面目。夜来月在屋头边。

南叟宗参禅定门下火

    佛法元来无可参。善财何事强寻南。知非四十余年后。锦是山花水是蓝。夫以久参禅旨不打俗谈。四十余年前骂佛呵祖。四十余年后育女生男。破生死陈试周宋镡。依俙雪里芭蕉树仿佛火中优□昙。到这里说什无明烦恼。论会涧愧林惭。剑树刀山喝则碎。镬汤炉炭吹则堪。黑漫漫白漫漫。前三三后三三。更有真归处。即今甘不甘当头霜夜月。任运落澄潭。

禅宝禅定门下火

    这个一宝秘形山。乾坤大地载不起。百杂碎矣铁团蔶。火里牡丹新吐□。禅宝禅门还识这个一宝闏。吾无隐尔。本来圆成岂假直指。是故在凡不减。涅槃会上广头儿抛屠刀。在圣不增。普通年中赤须胡失只履。大藏小藏逼塞虚空。有利无利不离行市。木人唱歌石女侧耳。快哉快哉已矣已矣。禅宝禅宝从生到死。只是是不是不是。露春风桃李一以贯之。曾子曰唯唯。

兰庭常秀禅定门下火

    苗而不秀一庭兰。初节易移晚节难。生铁昆仑空里走。青天白日黑漫漫。夫惟。兰庭常秀禅定门。黄金出□。白玉点盘。霹雳当空。学兔角弓于石巩。清风拂月。还犀牛扇于盐官。超真俗谛。绝佛祖瞒。觌面提持。梨花溶溶。柳絮淡淡。皆证圆觉。菱角尖尖。荷叶团团。鳌山频叫成道。鹤林假示涅槃。转身一路莫涉多端五月红炉落梅雪。丙丁童子面门。

金溪久玉居士下火

    黄金击碎玉团团。锤未拈先着只看。看看归来无一事。远山雨过夕阳残。

兰谷宗秀禅门下火

    春兰秋菊秀联芳。长恶芽根七十霜。今日为他添意气。掀翻地狱与天堂。

赵千禅门下火

    大千世界坏成空。从此泥洹一路通。花落花开是常事。杜鹃误恨五更风。

月江宗光禅定门下火

    一刀两段太虚空。闲电光中绝己躬。到得归来无别事。荷花照水夕阳红。

悟岳宗彻禅门下火

    本来自性本来无。大彻还他大丈夫。三尺吹毛不曾动。月明挂在碧珊瑚。

宗祐禅门下火

    沩山灵祐一头牛。脱却鼻绳高叫牟。石火电光追不及。乾坤无处觅踪由。

某甲下火

    百年寿尽底时节。即是金刚不坏身。蹈倒丙丁童子看。野花啼鸟一般春。

禅珍下火

    须弥槌击虚空鼓。白日青天吼若雷。翻作无生那一曲。木人火里舞三台。

高仲宗功德禅下火

    用尽从前汗马功。平来佛界与魔宫。凯歌一曲还乡路。两过芙蓉簗簗红。

宗玉禅定门下火

    一颗白玉。价直三千。不磨不琢。元自天然。

古云慈心大□下火

    刹那三万六千日。放下身心君自看。触着红炉雪一点。丙丁童子面门寒。夫以。古云慈心大□。不来相而来。铁壁迸开云片片。不见相而见。黑山辊出月团团。地狱天堂间家具。生死涅槃不相干。向上转去。莫涉多端。正与闏时。毕竟如何是得平安去十洲春尽花凋残。

梅屋理常大□下火

    坚固法身常住相。旋岚倒岳不曾迁。声香逼界从斯起。红白花开火里莲。夫惟。梅屋理常大□。领旨言外。撒手那边。活捉生擒。无著敲洋屿室。戒皮定肉。总持参少林禅。脱千万劫羁锁。了一大事因缘。净裸裸绝承当。泥牛耕破□璃地。赤洒洒没拘束。木马饮乾明月泉。向上一路佛祖不传。虽然恁闏别有真归处。试听山僧敷宣露堂堂活鱍鱍。针眼鱼跳上天。

春溪智云大□下火

    六十九年忘世纷。珠帘玉案醉醺醺。转身自在没窠臼。喝散率陀青色云。夫惟。春溪智云大□。始终贞节。末后殷勤。则天万乘之尊。大云山中称真弥勒。摩耶千佛之母。毗蓝园里产老迦文。元来不干生死。历劫何论功勋。处处真处处真。前台花发后台见。刹刹尔刹刹尔。上界钟清下界闻。闻闏。十方薄伽梵。一路涅槃门。露。

沩山理祐大□下火

    百岁一场春梦婆。声前荐得竟如何。豁开诸佛出身路。生铁昆仑云外过。夫以身观乌有。口诵贝多。电光无根。透牢关句于末后。空华结实。灭阿鼻业于刹那。休休休涅槃镜不重照。咄咄咄吹毛剑急须磨。正与闏时大□还闻闏丙丁童子念摩诃。露。

云溪宗秀禅定尼下炬

    孤溪高秀势崔嵬。六月火云吹雪来。若欲知无寒暑处。炎天不白一枝梅。夫惟。云溪宗秀禅定尼。识得自性长养对胎。月白风清。有佛处留不住。山长水远。无佛处唤不回。打破曹溪镜。大地绝纤埃。别有还乡那一曲昆仑骑象舞三台。

桃岳慈缘禅定尼下火

    一梦三生石上缘。风花二十有余年。欲倾无限伤春意。小玉声中月落西。夫惟。桃岳慈缘禅定尼。负丈夫气瞒新妇禅。摩耶产竺土仙。无风起波。盐官接檀林后。隔山见烟。兔子怀胎望月。犀牛蚫跳上天。生死即涅槃。毛端吞巨海。涅槃即生死。火里汲清泉。与闏时节。龙女献珠。乡关万里。阎老吃棒朝打三千。混沌眉扫两之。昆仑鼻失半边。虽然恁地覆荫后??底一句。试听山僧敷宣杨柳丝丝收不尽。和烟染出玉栏前。

月溪妙光禅定尼下火

    灵光不昧古来今。龙女宝珠沧海琛。照破南方无垢界。晓天残月落西岑。夫惟。月溪妙光禅定尼。当台明镜。出□精金。有物先天。非男相非女相。寻根种电。传佛心传祖心。当阳直指□水投针。加之出三界火宅中。不驾羊鹿。彻三种渗漏底。何隔商参。洒洒地落落地。豁开自己胸襟。虽然恁闏向上一着。如何参石女舞成长寿曲。三千里外绝知音。

桂岩宗林禅定尼下火

    瞒却少林尼总持。针锋头上转身来。不涂红粉娘生面。露白芙蓉八月枝。夫以秀而不实。逝者如斯。梦比空花卅四岁。工夫绵密二六时。绣口锦心嫌远录公着九带集。檀郎玉女笑勤藞苴参艳诗。截断生死不挂寸丝。甚希有甚希有。也太奇也太奇。自性圆成。荷叶团团。团似镜。全机艺脱。菱角尖尖。尖如锥恁闏看取。莫涉多岐。别要知向上事闏。听火把子重说之黑漆昆仑夜里走。红炉放出铁乌龟。

月江永秋信女下火

    露柱怀胎果何物。黄金铸出铁牛机。秋风吹入无生国。地狱天堂一叶飞。夫以结怨鸯社拥翡翠帏。不许晚参。老婆戴杨岐笠。已过夜半。石女裁黄梅衣。具大人相逞丈夫威。菩提因菩提果。明明历历。法身用法身体。堂堂巍巍。江月照松风吹。标格潇洒。暮钟声秋树色。仿佛依俙把住则乾坤震裂。触着则昆仑光辉。是故鬼官冥主倒退三千里。加之文殊普贤贬向二铁团。到这里说什闏幻生幻灭。论什闏真是真非。虽然恁闏地高山流水知音者稀。永秋信女还会闏。若未会试看山僧指挥。江上晚来堪画处。渔人披得一蓑归。

荣中常盛信女下火

    人间盛事梦中花。白日青天莫眼花。无限春风吹不入。一枝混沌未开花。夫以心存贞节富□杂华。汲洞水流。黑漆桶里盛墨汁。夺林际境。□璃阶上布赤沙。打无生话欺灵照女。具活手段笑慈明婆。奇哉奇哉。圆觉梅一枝两枝早。会闏会闏。真如竹三茎四茎斜。这个时节。丙丁童吐舌。虚空神咬牙。若动寸步万里天涯看看。一把骨头挑去后。不知明月落谁家。

爱溪理蹽大□下火

    一气生时所蹽异。百年灭后本来空。空非空也色非色。□水如蓝花自红。

朝光妙槿信女下火

    万事人间如槿花。朝荣暮辱本来空。无端拈出还乡锦。七月青枫半叶红。

了一大□下火

    一了一切了。大地黑漫漫。灭却心头火。依旧孟春寒。

宗照童女下火

    离涅槃生死。绝烦恼菩提。举头有残照。元是住居西。

掩圹
摄州普门住持明岩永公座元掩士

    花前拂袖别春风。行脚今年八十翁。拨转赵州关誮子。涅槃路自普门通。夫惟。明岩永公座元。后学甘露。先宗巨丛。幽谷兰芳。遥列金地派下。旧房松偃。间爱慈云山中。接客作汉称主人公。一段风光说是日说非日。三应侍者唤大空唤小空。依俙相似。仿佛不同。加之行亦禅坐亦禅。胡孙入布袋。生也错死也错。石马出纱笼。到这里。论什闏欲界色界。管什闏佛宫魔宫。倚天长剑不劳磨砻。此是明岩座元活机雄山僧别架龟毛箭。抨兔角弓去钁头边事直看取。正月木犀吹雪浓。

宗泉大德掩土

    七星光冷一龙泉。魔垒平来叫凯旋。末后牢关留不住。须弥跳上率陀天。夫惟。宗泉大德常观阿字独坐法筵。清净行者不入涅槃。悲翠蹈翻荷叶雨。破戒比丘不堕地狱。鹭鹚冲破竹林烟。印心于金胎界。转身于钁头边。如何是转身处。生无生灭不灭。是不是然不然。有真归那一句。听取山僧布宣。举头残照在。元是住居西。

显德院文伯祐丰法印掩土

    十方一路涅槃门。举足机前忽踢翻。试看龙图龟易外。晓来欲雪早梅村。夫以显德院文伯祐丰法印古器垒洗。天球粹温。棆祠蒸尝。赛鬼神。官设尸祝。高曾祖祢。排昭穆德及儿孙。守百王百代庙。咏八云八重垣。黄石授书。伏兵于莽草之野。青海传箭。挂弓于扶桑之暾。弗趐漱六艺芳润。况复穷万物根源。加之具庞老机关。则西江水合四海禅流。吸尽出思大圈恷。则南岳溪和三世诸佛。平吞来时无口叶落归根。虽然恁闏。更有向上一窍。山僧赠行以言。吽吽黄金。铸出铁昆仑。

绍欢上座掩土

    掣电一欢五十年。本来真相不曾迁。等间归去长空外。莫听黄莺作杜鹃。夫以全机艺脱。本体如然不居菩萨初地。超越威音以前。恁闏不恁闏。殿则充塞六合。不恁闏恁闏。收则蘰聚大千。生死即涅槃。红蕉败雨。无明即佛性。绿竹含烟。了了了玄玄玄。试看昆仑驾铁船水流无元入海。月落不离天。

太年妙椿掩土

    毗岚昨夜倒庄椿。一梦人生七十春。桃李若言五即问。谁能北斗里藏身。

见宗上座掩土

    正宗灭向瞎驴边。得意春风着铁鞭。莫认涅槃真妙相。梅梢月白屋头天。

永高上座掩土

    铁山万涞太高生。一脚机前踢倒行。别有真归条活路。绿阴月暗杜鹃声。

雪岩端书记掩土

    唤起瑞岩公主人。杜鹃枝上数声频。分明唤得归那处。一闰花开四月春。

菊仙宗英藏主掩土

    宗门腾茂富英声。二十四年都旅程。本有家乡好归去。云埋老树杜鹃鸣。

前住继孝高岫寿尊尼藏主掩土

    元是吾宗妙总持。少林皮髓忽分离。珠帘玉案绿阴雨。杜宇一声归去来。夫惟。前住继孝高岫寿尊尼。慕莲华色作苾刍尼。锦绣光照闾里。袈裟影映禁池。未忘先宗。蚤入西源室而受戒屡修邻好。晚扣东海门而投机。具大丈夫志气。骂新妇子禅师。瞿昙示般涅槃于双林。薪尽火灭。文殊度夏安居于三处。舟行岸移。茎草上现梵刹。针锋头走须弥。梦幻空华雪里芭蕉摩诘画。镬汤炉炭炎天梅□。简斋诗。不住玄玄玄处。莫认了了了时。咄活埋了也。满地蒺□。

永昌开基宝聚荣珍大师掩土

    七十四年般涅槃。钁头边打冷相看。虚空骨碎夜来雪。埋没梅花玉一团。

春庵妙荣禅定尼掩土

    一荣春梦老婆心。六十五年同刹那。只履前村西畔路。等间蹈碎雪花过。夫惟。春庵妙荣禅定尼。断机孟母。泣竹湘娥。工夫密密绵绵。倒把金针绣佛。胸襟洒洒落落。高挂明镜降魔。室内示病。杯中非蛇。或时入大云山而翻大云经。如则天后称慈氏。或时慕净土宗而学净土教。似韦提希唱弥陀。尘尘解脱国。处处安乐窝。生死无根梅瘦占春少。真如不变庭宽得月多。明白里留不住。穷玄处也须呵。妙荣妙荣。钁头边事任君会。后昆兴有端的如何乔木依然今尚在。风吹石臼念摩诃。

前武库德叟宗泽禅定门掩土

    泽广藏山也太奇。大机大用现前时钁头未举活埋了。一片落梧为雨吹。夫以胸开武库。策定雄基继业于小笠原则箭过新罗国。托□于淡山岩则弓挂扶桑枝。才名可惜。逝者如斯。菩提涅槃是什闏系驴橛。真如解脱更莫认亡羊岐。石火不及。闲电犹迟叱倒骑铁马上须弥。

香林绍觉禅定门掩土

    掀翻大觉涅槃场。暃暃威风不可当。和太虚空埋却了。一犁雨过暑花香。夫惟。香林绍觉禅定门。脚蹈实地。气压诸方。三十四年前好勇。则鸿门舐樊哙盾。三十四年后示病。则狮窟卧维摩床。直截断生死缚。倒提起金刚王。离教无禅。昨日拾法华遗穗。离禅无教。今朝传溌桂余芳。密密密不通凡圣。玄玄玄把定封疆。木人叫屈。石女回肠。这个且措。更有还乡那一曲。来吾与汝商量去扶桑国击大唐鼓。百亿须弥舞袖长。

二品前亚相天觉雄公大禅定门掩土

    高山流水没弦琴。莫作宫商角徵音。试听无生那一曲。秋风拂月落松阴。共惟。二品前亚相天觉雄公大禅定门。乐花礼叶。谈薮词林。书讷谏言。五云上仰尧天之日。才补崚职。九野外洒传岩之霖。在家菩萨无相现相。儒门知识以心传心。生死即涅槃。搅长河而成酥酪。涅槃即生死。变大地而作黄金。石虎频哮吼。木马走骎骎。会闏。唤不回兮留不住。万岳千溪无处寻。

无住善住禅定门掩土

    生死元来无住处。烁迦罗眼绝纤埃。一犁春雨吹晴过。满地落花埋绿苔。夫惟无住善住禅定门。掉文武鞅。负栋梁材。五十三年前。西京牡丹惟富惟贵。五十三年后。南柯槐树且乐且哀。假合四大分散。涅槃四柱忽摧。灵山会曰上说圆顿速疾之法。少林门不用单传直指之才。牢关破时留不住。机轮轮处唤不回。虽然巪闏别有向上那一窍。百尺竿头进步来水底木人吹铁笛。云中石女舞三台。

辉岳杲公禅定门掩土

    名高乱代一英雄。匹马单仓立战功。兜率泥犁春梦里。等间吹醒落花风。夫惟。辉岳杲公禅定门。精神瞿铄。机智玲珑。病维摩卧毗耶。花散室内。死诸葛走仲达。星陨营中。埋骨虽朽黄壤。槌胸犹哭苍穹。竺干猛将说五千兵书。扫荡佛界魔界。林际厮儿施三玄戈甲。逗到人空法空。不堕涅槃窠窟。忽出无明罗笼。与闏时节。江月照兮江风吹。尘尘解脱。春山青兮春水绿。法法圆融。赤条条透过金刚圈。净裸裸吞却栗煳蓬。此是杲公禅定门三十三年受用底间事。保祐后昆那一句。即今为君通锹子口吧吧地说。夕阳长在我西红。

玉室道玖禅定门掩土

    无灭无生真涅槃。都卢大地黑漫漫。弥陀不在西方界。放下身心君自看。道玖道玖恁闏会取。莫受他瞒。三界火宅不乐不安。是故接大乘根。达磨圹中遗下只履。翻多罗藏。迦叶门前倒却刹竿。灯龙跳入露柱。虚空裂走磨盘。机关脱落底时节。枯木龙吟消未干山僧别有好消息。万古一江风月寒。

久芳宗椿禅门掩土

    大椿一万六千秋。都付南华梦里游。野外鸟啼人不见。权花半照夕阳收。夫惟。久芳宗椿禅定门。十手所指一人拔尤。源公幕下决胜运筹。真门俗门盖如蛮触争蜗角。佛界魔界而似汉楚割鸿沟。吹毛三尺定太平州。与闏时节。旋岚倒岳。夜壑藏舟。说生说死。错错错谈玄谈妙。休休休活埋了也虽然如是。向上事如何为他酬。人从桥上过。桥流水不流。

基成宗立禅定门掩土

    坐脱立亡得自由。虚空迸裂万机休。送行一句吹毛剑。簗簗芙蓉撑着秋。夫惟。基成宗立禅定门。洛阳年少。江左风流金。粟如来现毗耶城。丈室示病。白莲人卜眉山地。二子拔尤。继箕裘业而以寄末命。结香火社而莫愧前修。释迦富弥勒悭。茶间作梦。碧胡蝶。德山棒临济喝。柳下谈禅。黄栗留。笑呵小果于方等。瞒接大乘于神州。文武库内八宝八珍非金非玉。生死海中一出一入不车不舟。已无烦恼之可断。宁有菩提之可求。诸方寻常活下火。这里只还钝钁头别别还乡古曲。如何唱酬。吹少林无孔笛惊走陜府铁牛。

东升宗旭禅定门掩土

    晓旭出云桑海东。佳城埋玉响玲珑转身自在通霄路。步步蹈翻兜率宫。夫惟。东升宗旭禅定门。吴牛喘月。燕马追风。古世音耶。莘野伊尹。佥曰。耕叟今韩愈也。庐陵欧阳日号醉翁。四海收贤辅。九州先农功。六十余年之先。净裸裸离涅槃窠窟。六十余年之后。赤洒洒脱生死罗笼。恁闏不恁闏。灵云老未彻在。不恁闏恁闏。庞居士叫心空。向上还有事。即今为君通一口吸尽西江水。洛阳牡丹新吐红。

桂云昌公禅定门掩土

    匹马单枪瞿铄轻。当阳打破涅槃城。为君指点转身路。梅雨和风送晚晴。

椿翁栋久居士掩土

    久远劫来不亘生灭。五十九年只得一橛。椿翁椿翁得底那个一橛。世传家声。兹保晚节。示维摩居士病移床卧云。慕能因法师风卷帘哦雪。花落梦醒。春钟响绝。只凭这一橛。心地收汗马。论甚闏功无功。袖里藏青蛇。管甚闏彻未彻。只凭个一橛。个一橛触向上恶钳锤。点铁成金。点金成铁。百了千当。七凹八凸。这个且置。甘庶氏四十九年一字不说。久椿翁五十九年只得一橛。何优何劣。山僧今朝信手拗折。是同是别别别珊瑚。枝枝撑着月。

法云宗护禅定门掩土

    平生致命护官家。五十六年无赖杳。色即是空空即色。活埋雪内牡丹花。夫以勇以无挠富而不奢。具闪电机拜慈云大禅佛。消甘露灭拂瑞泉破袈裟。水底木人频绝叫。溪边石女暗惊嗟。生死涅槃如钝鸟栖芦苇。镬汤炉炭似香象触芭蕉。到这里说甚闏三祇百劫。论甚闏万别千差。更有末后好消息。试听锹子着些此万里长空一声雁。夜来和月落平沙。

清芳宗源禅定门掩土

    一踢踢翻生死源。一拳拳倒涅槃门。虚空落地底时节。惊起西山云外奔。夫惟。清芳宗源禅定门。世缘终浅。晚节难存。富贵一场会聚蚊于金谷。如幻三昧迷胡蝶于漆园。无位真人是什闏干屎橛。正法眼藏较什闏破沙盆。净裸裸赤洒洒。明皎皎暗昏昏。别有真履实践处。听土掘子说偈言扶过断桥水。伴归无月村。

常智禅定门掩土

    智剑常磨三尺霜。佛魔何敢犯锋铓。涅槃城破后消息。松竹满山送晚凉。夫以扣卧龙室驰群马场。久服盐车悬羊卖狗肉。亲吃铁棒打鸭惊鸳鸯。不灭不生。芭蕉无愁雨。有忠有孝。葵花倾太阳。石女俄洒泪。木人频断肠。六十六岁残梦犹香。直得脱却万劫锁掀翻四大床。虽然如是。这里别有转身路。试听锹子举扬阴阳不到处一片好风光。

虚岳宗空童子掩土

    空元非色色非空。白玉楼成黄壤中。啼鸟一声春梦断。天堂地狱落花风。夫惟。虚岳宗空童子。学字有法。读书无功。命也匪天。类颜子先尼父。苗而不秀。如童乌于杨雄。分甘念母。吐血惊翁。一十三年前。无生死处示生死。一十三年后。出圆通又入圆通。净裸裸没拘束。赤洒洒绝罗龙。宗空宗空。别有真归那一句。作闏生研穷去昨夜金乌飞入海。晓天依旧一轮红。

宗珠童子掩土

    老蚌胎中产出珠。铁锤击碎绝形模。寒衣不裹残宵梦。小簗梅西落月孤。宗殊童子蓦地归去。莫涉他途。倘未然善财何敢劳再见。沸法南方一点无。

宗田禅定门水葬

    掀翻五无间。耕破一心田。泥牛走入海。木马跃上天。正与闏时。宗田禅定门。还会闏。纵然一夜风吹去。只在芦花浅水边。

小鸟毙掩土

    脱却卵生与胎生。罗笼不住得飞行。和间佛祖活埋了。绿水青山嘘一声。

圆满本光国师见桃录卷之四
圆满本光国师见桃录卷之四

　      远孙比丘众等重编



预请秉炬
西隐秦公座元预求百年后秉炬语

    透过百二十秦关。无所从来那处还。石火电光追不及。等间踢倒铁围山。共惟。西隐秦公座元。形容枯槁。手段软顽。制大鳌于沧海。接灵鹫于尘寰。或时向孤溪顶。盘结草庵。口吞三世佛。或时开一心田。萤除荆煳。业灭五无间。到这里。用甚闏德山棒临济喝。管什闏释迦富弥勒悭。虽然如是。别要听向上一曲子闏。丙丁童子高击节。虚空唱起菩萨蛮。

东阳院头月岑珠公首座下火

    一颗明珠本自圆。径云深处出龙渊。铁锤击碎后消息。腊月花开火里莲。夫惟。东阳院殿月岑珠公首座。有权有实。无党。无偏。学东阳清规则绵蕝野外。参南方佛法则擒住风颠。首座行道。威音已前生死即涅槃。水流元入海。涅槃即生死。月落不离天。真与闏时。说什闏声闻果缘觉果。论什闏如来禅祖师禅。若未然听火把子敷宣此是长生真秘诀。冰桃结实岁三千。

贤仲启聚首座预请百年后秉炬语

    地狱天堂一聚尘。尘尘解脱本来人。好和西岭千秋雪。铁铸梅花火里春。夫惟。贤仲启聚首座。截流香象。冲浪锦鳞。利自利他。膝下黄金用之无尽。杀佛杀祖。眉间宝剑磨而不磷。打破涅槃明镜。脱却生死苦轮。个个立在转处。密密把定要津。舜若多神面皮黑。灯笼开口笑訚訚。虽然恁闏。向上一路如何指陈溪声广长舌。山色清净身。

凤林超公书记下火

    泥洹一路转身时。石火电光犹钝迟。地狱天堂昨宵梦。风惊花落杜鹃枝。夫惟。凤林超公记室禅师。浊世乌跋。丛林白眉。悬肘后符。而虽避祸。读禅本草。而未得医。佛日慧日顿破痴暗。大藏小藏仅拭疮痍。积翠强设三关。屋头山色岂非清净。永明误唱六字。门前湖水即是宝池。凡圣不留朕□。自他何隔毫厘。露裸裸赤条条。全无菩提之可证。清寥寥白的的。宁有生死之应离。脚下蹈着实地。机前蹋倒须弥。紧要时节。向上钳锤子如何提持去红炉放出铁乌龟。

秀岳梵才书记下火

    此是宗门直指才。当机踢倒涅槃台。无阴阳地春风转。火里优昙簗簗开。夫惟。秀岳梵才书记。居翰墨任负栋梁材。提撕多福话头三年受用只栽竹。漏泄少室祖意。一日工夫半为梅。生也石火。光中留不住。死他亲电。机里唤不回。触向上钳锤下。虚空消铁山摧。到这里。何物任闏去。何物恁闏来。书记还会闏灯笼沿壁上天台。

大初最公藏主下火

    最初一句。末后牢关。直透过看。绿水青山。夫以。大初最公藏主。道肥貌瘦。年老心间。掌大小藏钥。列东西序班。方袍菡萏。圆顶栴檀。位超十地已上。前辈芍药。后生茉莉。时丁二佛中间。因则用因。果则用果。愚而不愚。顽而不顽。破草梻三文两文。云无心出岫。折□杖七尺八尺。鸟倦飞知还。此是藏主平生着力底。若复向上转。文殊普贤失其境界。德山临济犹隔尘寰。到这里。说妙罪过罪过。道禅惭颜惭颜。撒手长空外。可望不可攀。虽然恁闏。虎斑易见。谁窥人斑闻闏。雪溪南赵州北。还乡曲菩萨蛮。

掬月轩主德艮藏主预请秉炬语

    艮男矣七佛之师。倒跨金毛狮子儿。忽解转身底时节。一声吼裂五须弥。夫惟。掬月轩主。不重先圣。何拘旧规。仙山五色瑞云炼。不老药。宝泉一滴甘露洒破戒拥。应变自在。杀活临时。三千刹界袈裟横拽竖拽。十二街头尺八顺吹逆吹。□杖作舞。灯笼开眉。如来禅祖师禅。掬水月在手。烦恼浊众生浊。弄花香满衣。毕竟是何物。端的不相知。此是藏主平日作略。更有格外玄机。试看山僧提持咄咄咄万煆炉中铁蒺□。

庆实藏主百年后下火

    实相真如体本然。百年三万六千迁。无端触着棒头去。东海鲤鱼跳上天。实藏主实藏主。涅言不生。翡翠蹈翻荷叶雨。实藏主实藏主。槃言不灭。杜鹃啼破竹林烟向上一路。佛祖不传。

明谷昉公侍者预请秉炬语

    此郎二十五白云端。倒跨驴儿活路宽。吹起少林无孔笛。还乡一曲万年欢。夫惟。明谷昉公侍者。青灯烧尽。黄卷读残。南山有一条□鼻蛇。擒纵与夺。西川出八角鸟头子。甘苦辛酸。其参如来禅易。盖会祖师意难。即佛即心。何待弥勒五月之降诞。非生非灭。疾入瞿昙双树之涅槃。铁团蔶百杂碎。百杂碎铁团蔶。虚空翻筋斗。日月转朱栏会闏。昉侍者昉侍者。倒却门前刹竿。

贺屋玄庆禅人下火

    金襕传外事如何。庆喜问端瞒叶波。向刹竿头。转身去。蹈翻教海与禅河。庆禅人还会闏。若道会得。达磨不会禅。梅瘦占春少。若道不会。瞿昙已成道。庭宽得月多。会不会都来是错。灭不灭毕竟非他。净裸裸绝承当。空空空时真也不立。赤洒洒没窠臼。玄玄玄处妙也须呵。水自竹边出。风从花里过石女舞成长寿曲。木人唱起太平歌。

三翁德惠庵主下火

    竺干猛将阵堂堂。惠剑光寒三尺霜。生死涅槃秋一梦。火中菡萏觉犹香。惠庵主惠庵主。恁闏承当。倘复未承当。频呼小玉只要檀郎。软语鲁直坐帷帐中。或时燕寝螺甲沉水。随身兜率裹袈裟角。或时鱼行酒顾婇坊。看闏山色清净。闻闏溪声广长。蓦直转去。莫涉思量。不通凡圣把定封疆。虽然如是。欲到向上田地。山僧为举扬昆仑奴斋怒发。推倒门外金刚。

柏庭祖永尼首座下火

    永劫无明净法身。法身觉了却生尘。到头霜夜前溪月。龙女宝珠磨不磷。夫惟。柏庭祖永尼。市中卜隐。屋里藏春。传松源余波于海东外。施兰溪剩馥于河内民。盖以吾首座到灵树。而胜尼长老住圣因。有余涅槃无余涅槃。花间作梦双胡蝶。大善知识小善知识。棒头敲出玉麒麟。不立迷悟。把定要津。恁闏时节。说什闏阿鼻依正。论什闏苦海沉沦。生涯洒洒落落。心地历历明明。此是祖永大师断送三万日使得十二辰底。别要会西来意。待柏树子成佛。向汝指陈虚空翻筋斗。灯笼笑訚訚蓙。

久庵桂公尼首座下火

    少林溌桂久昌昌。盖覆真丹与槫桑。昨夜毗岚忽吹倒。百年一梦醒犹香。夫以。久庵桂公尼。精神可掬。意气难当。末后年关。是放开是蘰聚。本来面目。非浓抹非淡妆。截断生死抛金刚王。尘尘无垢世界。步步涅槃会场。青山绿水体露真常。此是大师间受用。若要向上转去。别听山僧举扬黄金铸出昆仑铁。火里龟毛数尺长。

宗银尼首座下火

    天堂地狱假银城。游戏神通傀儡棚。春梦一场频唤起。晓莺枝上出花声。夫惟□宝生尼寺住持宗银尼首座大师。晚节难保。坤德利贞。少林门下总持得肉。法华会上菩萨求名。一枝佛法的的。百草祖意明明。无山不带云。人人具足。有水皆含月。个个圆成。须弥灯王佛入针孔。胜热婆罗门出火坑。会闏莫认自己清净。直蹈毗卢顶行。

檀溪宗光尼首座下火

    法身坚固本来香。郁郁乎薰彻十方。试灭却心头火看。镬汤炉炭自清凉。夫惟。檀溪宗香尼。温面软语。石心铁肠。散花天勘破维摩默默。半杓水赚过末山娘娘。无明即明。烧栴檀木而夺猗兰之臭气。诸相非相。贪桃李实而忌梅花孤芳。出生入死不存窠臼戒皮定肉一任分张。正与闏时。拶倒丙丁童子。棒杀阎罗大王。丈夫作略谁肯抵当。虽然恁闏更有真归处。听取山僧举扬玉楼巢翡翠。金殿锁鸳鸯。

桃谷周仁尼首座下火

    千年桃核旧时仁。触恶钳锤绝点尘。欲到灵云不疑地。花开空劫以前春。夫惟。桃谷周仁尼预惧未来苦果。顿了佛性三因。临灵山法华会中。则压倒无垢胜光佛。触洋屿□竹篦下。则冷笑秦国大夫人。或时南方界戢化。或时北斗里藏身。赤洒洒断红丝线。活鱍鱍碎铁磨轮。虽然巪闏。千圣不传处。要到大休歇地闏。试听火把子指陈。云破月来花弄影。寒山拍手笑訚訚。

玉英祥璠尼首座下火

    大乘法器鲁玙璠。本有圆成君自看。未下一锤锤碎了。青山月上影团团。夫惟。玉英祥璠尼。似竹有节。如环无端。春入岭梅。村獦獠卢能打破明镜。雪埋庭柏。野孤精达磨盖却空棺。悉有佛性不受他瞒。净裸裸绝承当。说甚真如解脱。赤洒洒没窠臼。论什闏菩提涅槃。虽然恁地。向上还有事。吐露心肝去石女云中作舞。木人奏万年欢。

桃云宗悟尼首座下火

    不分迷悟绝凡圣。百岁光阴春梦中。春梦醒来无一事。桃花依旧面皮红。夫惟。桃云宗悟尼。心镜清净。戒珠玲珑。瞥转一气具刘铁磨作略。扫除五障蹑憍昙弥还踪。智行运动理事圆隔。文殊无二文殊。胸中吉祥宅。弥勒有半弥勒。天上兜率宫。了了了时霞穿碧落。玄玄玄处月拂清风。会闏。石火莫及。电光罔通。

花屋宗因尼首座下火

    这野狐精不昧因。大雄溪不解翻身。无端蹈倒涅槃窟。铁树花开火里春。夫惟。花屋宗因尼。透金刚圈转铁磨轮。扫除浊世□糠。马祖簸箕跳不出。秘在形山一宝。龙女明珠磨不磷。幻生幻灭放开线路。不去不来截断。红尘。更有送行句。听山僧指陈夜深一片虚棂月。写出梅花面目真。

春芳宗椿尼首座下火

    庄椿一万六千岁。昨夜毗岚吹倒来。试听无上真曲调。花间胡蝶舞三台。夫惟春芳宗椿尼。形如枯木。心似死灰。透过兜率三关。则葵花无眼随日转。触着临济一喝。则芭蕉无耳闻雷开。镬汤炉炭一时灭。剑树刀山一时摧。是甚闏时节。看看。类笼露柱舌咍咍。错错。

云仲心祥尼首座下火

    劈破率陀天上云。临行一簗好呈君。龙华三会梦中说。残漏声沈晓色分。祥首座祥首座。梦中说还听取闏。三世诸佛亦说梦。前台花发后台见。六代祖师亦说梦。上界钟清下界闻。山僧亦说梦。漆园胡蝶若个分影。末后杀殷勤。槐国蝼蚁多少作群。生死涅槃犹昨梦。脱却铁枷三百斤。净裸裸没拘束。赤洒洒绝功勋。与闏时节。阿鼻狱却成梦宅。丙丁童子笑訚訚。

希溪善灌尼首座下火

    迅机截断灌溪流。末后牢关去不留。但看百年三万日。槿花半照夕阳收。夫惟。希溪善灌尼。欺绣佛晋瞒铁磨刘。博究毗尼学西天苾刍草。带累先圣劈东福多子榴。是则总持得肉。非则演若失头。玄玄玄处又须呵。不入涅槃清净行者。了了了时无可了。不堕地狱破戒比丘。五逆消灭。万机罢休会闏。向上那一路。何处觅踪由。

前住明禅玉宗琳尼藏主。预请百年后秉炬语

    百岁光阴瞬息中。五蕴非有又非空针锋头上转身路。归便可归兜率宫。夫惟。宗琳尼截断众流瞒偃跛脚。扶起正法慕岳聩翁。一双胡蝶上葵花。坚固法身有长有短。两个黄鹂啼翠柳。真如自性无始无终。赤洒洒没拘束。净裸裸绝罗笼。与闏时节。向上那一句。如何为君通看看。丙丁童子面门。

一宗秀统尼藏主下火

    释门正统苾刍尼。冷笑小林尼总持。夜半有人负将去。针锋头上五须弥。夫惟。一宗秀统尼。预示鹤林灭度相。不待龙华下生时。扫除眼里花则剑树刀山即真如界。灭却心头火则镬汤炉炭变清凉池。到这里。说甚闏五障。论什闏三祇。机轮转处闪电犹迟。尼藏主还会闏欲问花来处。东君亦不知。

宝山珍尼藏主下火

    秘在宝山沧海珍。灵光一点不缁磷。无端和却红炉雪。百炼将来色转新。夫惟。宝山珍尼藏主。坐断末山顶。推转铁磨轮。清净本然十方三界世尊面。常照寂尔象之中独露身。头头显露物物全真。不通线路。把定要津。虽然恁闏。更有向上宗乘事。试听山僧指陈白灰拨出玉麒麟。

月心宗珠尼藏主下火

    衣里明珠不琢磨。一锤锤碎看如何。大千俱坏底时节。放下全身与火蛇。夫惟。月心宗珠尼。舌轰霹雳。辩泻悬河。一路涅槃门。有水含月。十方薄伽梵。无风起波。藏身北斗。托梦财柯。个个圆成。说甚闏现在佛过去佛。人人具足。论什闏烦恼魔生死魔。了了了时没交涉。玄玄玄处早蹉过。虽然如是。末后一句。还会得闏石女舞成长寿曲。木人唱起太平歌。

悦岩宗忻尼藏主下火

    一踢踢翻生死海。一拳拳倒涅槃堂。棚头傀儡百年梦。牵得无丝玉线长。夫惟。悦岩宗忻尼。钉嘴铁舌。锦心绣肠。娑婆即是华藏。伽耶岂非寂光。杜鹃啼破落花村。赤洒洒没拘束。翡翠蹈翻荷叶雨。净裸裸绝承当。虽然恁闏。向上宗乘一着。试听山僧举扬安禅未必须山水。灭却心头火自凉。

总持开基顿庵宗圆尼大师下火

    少林门下总持尼。元自圆成了顿机。再见何劳百年后。残花啼落杜鸣枝。夫惟。总持开基顿庵宗圆大师。短世风惊雨过。刹那物换星移。鹊噪鸦鸣要檀郎唤小玉。牛搏马蹈拽铁磨到大沩。机轮转处闲电犹迟。净裸裸赤洒洒。说甚兜率泥犁。也奇快也奇快。昨夜有力者。醯鸡负须弥去咦。

速缘妙净禅尼百年后下火语

    炼出舍那清净身。红炉焰里绝纤尘。放开线路通消息。雨过青山色转新。夫惟。速缘妙净禅尼。预惧苦果蚤修良因。婆子烧庵正好赶出。倩女离魂那个是真。生也树呈风体熊。死也波弄月精神溷之不浊。磨而不磷。虽然恁闏。要到向上田地。试听山僧指陈咄咄咄冷灰。拨出玉麒麟。

琴溪妙泉禅尼下火

    先天有物彻黄泉。自性弥陀易地然。无所从来无所去。举头残照住居西。夫惟。琴溪妙泉禅尼。迷云尽心月圆。人向静中忙。勘破台山婆子。路从平处崄。瞒却赵州老禅。掉广长舌八十余年。白滴滴清寥寥。蹈倒涅槃一路。净裸裸赤洒洒。截断生死两边。到这里说甚五障论甚十缠。虽然恁闏。向上却有事。听山僧敷宣木人石女叫希有。腊月花开火里莲。

月渚明圆禅尼下火

    一轮心月本来圆。明镜非台辉碧天。无孔铁锤锤碎了。江南野水白鸥前。夫惟。月渚明圆禅尼。眉宇秀发。和气霭然。三世妙德尊称智母。五障娑竭女号华鲜。舍邪归正。显实开权。加之清净行者不入涅槃。翡翠蹈翻荷叶雨。破戒比丘不堕地狱。鹭莺冲破竹林舗。莫就错错错。须呵玄玄玄。禅尼还会闏向上一路。千圣不传。

春荣庆寿尼大师下火

    阎浮寿尽百年移。蹈倒泥洹活路来。一点尘埃何处着。火蛇吞却五须弥。夫惟。春荣庆寿尼大师。水中乳味。泥里摩尼。或底绕路说禅。唤木塔作老婆子。或底当阳直指。瞒林际称小厮儿。其人如金如玉。磨不磷。涅不缁。生也春风桃李花开日。死也秋雨梧桐叶落时。净裸裸割定肉。赤洒洒脱戒皮。万机休罢。佛祖不知。向上转去。莫涉多岐。与闏时节。大师还会闏会不曾都来错。江月照松风吹。

云林宗怡尼大师下火

    直把云林作鹤林。红炉炼出紫磨金。无端入得如来地。一段灵光照古今。怡大师怡大师。从门入者匪自家琛。心即是佛佛即是心。心外求佛海底摸针。清净行者不入涅槃。听雨寒更尽。破戒比丘不堕地狱。开门落叶深。别有向上那一窍。大师向何处参寻石女舞成长寿曲。高山流水绝知音。

芳室见春尼大师下火

    一场春梦百年荣。地狱天堂客路程。到得归来无别事。杜鹃啼落月三更。夫惟。芳室见春大师。栴檀圆顶。桂藉芳名。亲闻鹤树终谈。能持苾刍尼戒律。不待龙华初会。自作桃花色众生。岂假修证。本来圆成。权大乘实大乘。火热水冷。棒正觉喝正觉。电卷雷轰。说甚闏真如佛性。论甚闏圣解凡情。石女舞长寿。木人歌太平。虽然巪闏。别有少林那一曲。莫唱阳关第四声须弥座下乌龟子。
直蹈毗卢顶上行。

古柏宗庭大师下火

    庭前吃尽黄金草。这老牸牛无鼻巴。忽到沩山拗折角。化成火里牡丹花。夫惟。古柏宗庭大师。出三界狱离五蕴家。说死说生。仿佛炎天梅蕝。如梦如幻。依俙雪里蕉芭。截断脚下红线。脱却项上铁枷。吾宗无语句。不须口吧吧犀因玩月纹生角。象被惊雷花入牙。

慈德庵春溪明荣大师下火

    荣耀如花花似梦。梦中三万六千春。灵光不昧涅槃月。影在浮云浅处新。夫惟以慈为宅。维德有邻。预怖当来苦果。兹修现在胜因。有时转七轴莲。教坏八岁龙女。有时拈一茎草。热瞒丈六金身。即心即佛。全假全真。常啼误东请。善财强南询。铁壁银山不通凡圣。爱河欲海把定要津。正与闏时。生死去来本无住处。地狱天堂岂立纤尘。赤条条空索索。口吧吧笑訚訚。此是明荣大师平生如幻三昧底。即今向火焰里转大法轮。诸人还看闏。倘或未委悉。试听山僧指陈白灰拂出红麒麟。错错错。

太虚理圆大师下火

    本是圆成那一佛。灵光不昧古来今。忽然寂灭现前处。雨洗残红新绿深。夫以。太虚理圆大师。外少缘饰。内持戒禁。三万六千日前。绣工夫为梅香魂入梦。三万六千日后。间受用栽竹尘事无心。打破猕猴镜。抛掷翡翠簪。加之总持扣少室投机强分皮髓。德云在别溪相见何劳参寻。放开线路官不容针。生魔死魔去粘解缚。男相女相点铁成金。到这里说甚闏七凹八凸。论什闏四大五阴。别有转身句。试听火把子发狮子音末山顶日杲杲。铁磨轮风凛凛。

玉江道琳禅定门下火

    不待虚空落地时。活机前蹈倒阿毗。黄头碧眼无间梦。萝月松风一任吹。夫惟。玉江道琳禅定门。瑚琏有价。琳琅无玼。随缘真如不变真如。雪里芭蕉摩诘画。分段生死变易生死。炎天梅□简斋诗。展则遍十法界。收则吞五须弥。与闏时节。说什闏人空法空。净裸裸天无四壁。论什闏真谛俗谛。赤洒洒地绝八维。泥洹一路莫涉多岐看看。红炉入出铁乌龟。

赵州太守云江守庆居士下火

    扫荡魔军百万兵。七花八裂涅槃城。凯歌一曲忽归去。屋后松风愈好声。共惟。越州太守云江守庆居士。义井汲古。心地研精。厥勇也蚤学六韬。如张子房从黄石。厥节也不仕二主。似司马氏于渊明。红尘剑三尺。白发雪千茎。此郎就予求号。吾师为他安名。再修龙潭旧房。万年作计。假示鹤林灭度。三日先庚。平生囫顽手段。通身金刚眼睛。在圣同圣。在凡同凡。青山无限即。逢佛杀佛。逢祖杀祖。黄河彻底清。空空空毕竟空。何物恁闏死。错错错都来错。何物恁闏生更有向上那一着。试听取山僧施呈须弥倒跨铁马。踢翻丙丁童行。

神野氏双月慧晃居士下火

    不生不灭涅槃门。门外青山月一痕。舜若多神惊吐舌。火蛇吞却铁昆仑。夫惟。神野氏双月慧晃居士。承南岳祖称东海孙。道家蓬莱缩弱水三万里。神野种草咏出云八重垣。靠倒维摩居士。骂呵大觉世尊。放行则虎穴魔宫一喝喝散。把住则鹤楼鹉洲一踢踢翻。净裸裸赤洒洒。离窠臼绝龙樊。更有向上宗乘事。吾不惜齿牙余论闻闏。杜鹃啼破落花村。错错。

宗靖居士百年后下火

    第一达磨陶靖节。不修莲社。不参禅。人人本有圆成佛。秋菊春兰易地然。夫惟。宗靖居士。骑射两得。文武兼全。竺土黄面老说一卷兵书。运筹决胜。林际白拈贼施三玄戈甲。执锐被坚。意气奔雷霆。眼睛辉坤干。世缘浅兮道根深。黄太史称五祖。天魔降兮波旬伏。韩京兆参大颠。超菩萨第十地。入居士不二门。有余涅槃无余涅槃。作活计于鬼窟。半字知识满字知识。试妙手于龙泉。铁团蔶百杂碎。华甲子万斯年。别有转身处。山僧欲重宣倒鞭铁马春风里抹过须弥最上巅。

玉麟宗仁居士下火

    能仁元是大医王。寿域万年开八荒。试看五千贝多叶。颐神换骨一灵方夫惟。玉麟宗仁居士。乌豆喙吻。狼毒肝肠。佐使君臣谙本草经于佛日。焙干生熟学炮炙论于湛堂。点四味平胃散。名一念相应汤。能除邪气。忽治颠狂。面染瘴烟。瞒木瓜之杲风子。力拯民社。欺人蔘之司马光。或时用八火而炼般若波罗蜜。或时除三热而抹知见解脱香。泻实补虚。味和脾胃。沈空滞寂。病入膏肓。幻生幻灭无病着艾。持斋持律禁物绝粮。能杀能活任吾愚老。患聋患盲还他谢郎。菩提果熟。安心乐良。虽然巪闏。至圣命脉不属阴阳。仁居士仁居士。冬来事如何商量□山作略将军令。依旧京师出大黄。

心源宗彻居士下火

    西江吸尽彻心源。靠倒庞蕴居士门。到得归来底时节。杜鹃啼过落花村。夫惟。心源宗彻居士。武门阀阅。法社藩垣。此郎托□于蓬岛。其先赐姓于菅原。振丈夫威雄则溟鹏展九万里名翼。参大善知识则野狐离五百生精魂。碧岩集昔烧却。黄石书今尚存。有余涅槃无余涅槃。冰枯雪尽。棒下正觉喝下正觉。电卷雷奔。不求诸圣解脱。岂借阎王平反。净裸裸赤洒洒。明杲杲暗昏昏。更有真般若。无说又无言。会闏入得火光三昧看。黄金铸出铁昆仑。

前丰州太守和智氏太成宗功居士下火

    此郎今代一英雄。未上麒麟先识功。无所从来无所去。夕阳长在我西红。夫惟。前丰州太守。具栋梁质。抱葵藿忠。威振十方。譬如汉隆准公起于沛邑。名喧四海。恰似宋执拗夫出于元丰。忽遇家国兴盛。永誓山河始终。或时截生死流。提临济三尺剑。或时筑威音垛。抨石巩一张弓。箭锋相□。毒气以攻。白的的兮清寥寥。不隔娑婆华藏。净裸裸兮赤洒洒。莫管地狱天宫。千佛一数广额儿抛刀子。万法不侣庞居士叫心空。有末后句。更为君通泥牛吼月。木马嘶风。

江州建部左典厩铁船宗坚居士下火

    法身坚固铁围蔶。触着吾钳锤下看。百杂碎兮百杂碎。凉风吹月上栏干。共惟折冲笔阵。拜将诗坛。腾茂飞英。置朝延上则三槐九煳。深根固蔕。在山林中则十蕙一兰。将谓江州白司马由来。宛陵梅都官天女散花惟新。毗耶老居士假示病。宗师落草且尔。瑞岩主人公何受瞒。或时能武能文。云门红旗风偃。或时杀佛杀祖。林际金刚霜寒。踢翻泥洹一路。莫涉生死两端。虽然与闏。更有赜神妙术。为君报平安去倒把一枝笛。吹起万年欢。

寂知宗空居士预请百年后秉炬语

    向太虚空驾铁船。须弥顶上浪滔天。大唐载得归来看。红海棠开秋日西。夫惟。寂知宗空居士。才华锁俗。钓筑收贤。法法圆融。裴相国传心于黄檗。尘尘解脱。隐醉汉皱眉于白莲。将谓先天地有物。元来离净土无禅。或时峭峻孤危。禅板薄团用少得。或时游戏三昧。舞衫歌扇旧因缘。虽羡回也称儒门知识。却笑轼乎作人间谪仙。枫叶落兮荻花干。万机休则全归方寸。松风吹兮萝月照。一念起则早隔大千。拗折涅槃四柱。莫涉生死两边。错错错都是错。玄玄玄须呵玄。虽然巪闏。更有宗乘向上事。试听山僧敷宣雨中看杲日。火里酌清泉。

义翁宗高居士下火

    日照高山遍界明。一人无复暗中行。网珠垂范杂华藏。开眼看来乾闼城。夫惟。义翁宗高居士。韬光铲彩。覃思研精。邪正难分。天魔外道了八万劫。因果不昧。野孤精魅脱五百生。撞着昆仑鼻孔。突出金刚眼睛。兜率权设三关。擘开华岳连天色。瞿昙不说一字。放出黄河彻底清。转身自在。受。用纵横。欲识端的莫涉多程。虽然巪闏更有末后句。听山岭僧施呈沧浪之水浊兮可以濯吾足。沧浪之水清兮可以濯吾缨。

天真宗守信男预请秉炬语

    真如自性守天真。元是金刚不坏身。一梦百年三万日。花开桃李火中春。夫惟。天真宗守信男。预惧苦果。逆修良因。起居动静六时念佛。禴祠蒸尝四序赛神。唐朝白文殊参鸟窠师。蒲牢夜吼。宋家黄达磨见晦堂老。桂花露匀。证涅槃不住涅槃。清风拂杀明月。示生死不染生死。溪水截断红尘。不通凡圣。把定要津。木人高奏长寿曲。灯笼开口笑訚訚。虽然恁闏。更有向上宗乘。试听取山僧指陈色色只仍旧。青山雨后新。

宝邻宗善信男预请百年后秉炬语

    善恶都来莫思量。阿爷面目露堂堂。百年寿尽后消息。火里莲华遍界香。夫惟维时丁大法之季运。其家保积善之余庆。揖释迦于东土。念弥陀于西方。打破涅槃城。直触梅阳竹篦子。截断生死缚。倒提林际金刚王。净裸裸赤洒洒。离窠臼绝承当。虽然恁闏。若要向上转去。试听真正举扬。三足金乌飞入海。晓天依旧照扶桑。

春岳宗英信男下火

    蜗牛角上一英雄。心地收来汗马功。吹作红炉焰中雪。刀山剑树落花风。夫惟才兼文武。节克始终。竖五位枪旗。其先昔传洞山显诀。用三玄戈甲。此老今兴临济正宗。架龟毛箭。张兔角弓。或时杀佛杀祖。宝剑光寒尘尘解脱。或时炼凡炼圣。金锤影动物物圆融。出涅槃窠窟。脱生死罗笼。本来圆成。麻矢直蓬矢曲。常阳直指。李花白桃花红。恁闏不恁闏。一口吸尽西江水。不恁闏恁闏。一棒打破大虚空。虽然如是。保祐后昆底一句。试问取丙丁童子去面陈王霸龙庭上。手拔乾坤虎口中。

泰岳宗韩信男百年后秉炬语

    一韩摧佛佛何摧。端的舍邪归正来。劫火洞然毫末尽。泰山依旧碧崔嵬。夫惟。泰岳宗韩信男。继箕裘业。负栋梁材。截生死流风尘三尺剑。学文武丹心一寸灰。法尔如然。鹤胫长鸭胫短。无常迅速。牛头没马头回。掀翻阿鼻狱。蹋倒涅槃台。赤洒洒离窠臼。清寥寥绝纤埃。虽然巪闏。保祐后昆底活句。元享利贞德大哉倒把少林无孔笛。和风吹落一枝梅。

春泽宗光禅定门下火

    灵台不昧发灵光。映彻乾坤绝覆藏。唤醒阎浮百年梦。晓钟月落一声霜。夫惟。春泽宗光禅定门。备阳华族。藤家栋梁。全假全真。晦堂接黄太史。而示月中桂子。如梦如幻。南泉召陆大夫。而指庭前花王。穿鼻换眼。倒腹倾肠。无明即明。镬汤炉炭。真如地诸相非相。剑树刀山古道场。赤洒洒全没窠臼。净裸裸何守封疆。灯笼吞尽露柱。泥人拶倒金刚。虽然恁闏。向上宗乘事。只要重商量安禅未必须山水。灭却身心火自凉。

义江光忠信男下火

    白发丹心畎亩忠。金汤法社立全功。呵呵拍手好归去。失脚蹈翻都率宫。夫惟。义江光忠信男。在家菩萨。乱世英雄。苦乐逆顺。道在其中。生死涅槃。芭蕉叶上无愁雨。擒纵与夺。电光影中斩春风。不入佛界魔界。顿了人空法空。净裸裸赤洒洒。离窠臼绝罗笼。此是光忠禅定门行履处。犹有梅花路未通门外金刚白汗出。丙丁童子面皮红。

但州太守大用宗硕信男下火

    百年一枕黑甜余。索索凉风秋入墟。大用现前无轨则。龙泉射斗犯清虚。共惟。但州太守大用宗硕信男。世缘虽浅俗气未除。是故香至季子求大乘器于赤悬东。暗失只履。竺干猛将构涅槃于金河侧。徒说兵书。依俙用松源黑豆法。仿佛画辋川雪芭苴。无灭无生证得火光三昧。即空却假会尽物我一如。恁闏转去。莫敢蹰躇吞却乾坤。针眼鱼。

觉林宗圆信男下火

    光吞万象月孤圆。心外求心错果然。生死涅槃无别路。等是踢倒率陀天。夫惟。觉林宗圆信男。时节因缘莫待柏树成佛。当阳直指频扫落叶单传。正觉喝下寂灭现前。说其七颠八倒。论甚五盖十缠。虽然恁闏保祐后昆底活句。试听火把子敷宣举头残照在。元是住居西。

续芳宗继信男下火

    武门阀阅继箕裘。乱世英雄独拔尤。生死涅槃是常事。一刀两段截凡流。夫惟。续芳宗继信男。调羹补衮。跨鰚冲楼。真如随缘。二乘声闻沈空寂。邪风即正。五逆调达结冤□。灯笼开口。露柱点头。更有末后句。汝听取我焉廋碧眼黄头会不得。野梅风定暗香浮。

荆叟宗玉信男下火

    玉本圆成绝缁磷。求之转远不求臻。形山信手劈开了。万里无云月一轮。夫惟。荆叟宗玉信男。承村上帝称源朝臣。法社金汤。跨临济大龙拗折头角。武门梁栋。触洋屿黑蚖脱却凡鳞。杀佛杀祖。全俗人真。了了了时。干甚溪声广长舌。妙妙妙处。莫认山色清净身。毕竟从门入者不是家珍。教我如何说。无物堪比伦错。春草池塘梦。昨花今日尘。错错。

希道宗弘信男下火

    截断生死。宝剑光寒。闲电击石。不移多端。夫惟文韬武略。义胆忠肝。辅佐人主。立孤为难。京师复旧。置世泰安。鲁直穿鼻。认着蟾桂。王老说梦指示牡丹。露电泡影作如是观。预修冥福惧报应殚。是故五逆达多顿出地狱。千佛广额直证涅槃。鬼畜人天同归一致。迷悟凡圣全无两般。须弥崩倒。大海枯干。希道希道。一期颐后如何相看。秋风索索叶落归根。闻闏。木人把笛奏万年欢。

道本禅门下火

    人人本有圆成佛。辉古腾今放大光。触恶钳锤出炉□。黄金色上更添黄。道本禅门。耳边看闏山色清净。眼处听闏溪声广长。打破虚空夺芭蕉□杖子。截断生死提林际金刚王。正与闏时节。说甚闏无明烦恼。论甚闏地狱天堂。赤洒洒无窠臼。净裸裸绝承当。别有宗乘向上事。来吾与汝商量鸟啼人不见。花落木犹香。

石□秀坚大姊预请秉炬

    坚固法身无变迁。针锋头上定乾坤。打开末后牢关子。月落金鸡一拍天。夫惟。石□秀坚大姊。欺河阳新妇子。瞒济北老风颠。金沙汉头约马郎。上菩提树上无明树。灵山会上接龙女。说当体莲说譬喻莲。休休休百年寿尽后。妙妙妙一沤未发先。或时放去收来。泥牛耕破□璃地。或时出生入死。玉兔挨开碧落门。须弥翻筋斗。虚空驾铁船。更有真归处。听山僧敷宣举头残照在。本是住居西。

闻溪宗音大姊下火

    此方真教在音闻。倾倒心肠说与君。诸佛出身那一路。青青修竹送南薰。夫惟。闻溪宗音大姊。始终一节。末后殷勤。尼总持得吾肉。仙陀婆出其群。随缘真如不变真如。有水皆含月。观照般若实相般若。无山不带云。拗折□杖七八尺。脱却铁枷三百斤。正与闏时。还觉寒毛卓竖闏。红炉焰里雪纷纷。

江甫秀清大姊下火

    法身清净本然体。大地山河活眼睛。金鸭香消人不见。频呼小玉是何声。夫惟。红甫秀清大姊。受老瞿昙遗教。慕尼总持芳名。恁闏不恁闏。分成六和合。不恁闏恁闏。本是一精明。生也佛界魔宫红炉雪。死也地狱天堂乾闼城。左转右转。逆行顺行。看看。毗卢顶上。月白风清。

天庆元祐大姊预请百年后秉炬语

    百年几许保天祐。生死涅槃春梦中。打破虚空无一事。鹧鸪啼乱落花风。夫惟。天庆元祐大姊。胸鉴映彻。戒珠玲珑。少林门下尼总持。意气相夺。法华会上大爱道。记□全同。八识七情风来没波起。三从五障日出乾坤融。真如不变岂有始终。正与闏时。无明烦恼非他物。正法眼藏在汝躬。赤洒洒没窠臼。净裸裸绝罗笼。此时元祐大姊平常受用底。即今针锋头上翻欟斗。火焰里现神通。看看妙处欲言言不及。海棠雨过夕阳红。

惟清了圭大姊下火

第0段     白圭无玷本来圆。秘在形山一百年。拈得分明与人看。华鲸吼破夕阳天。夫惟。惟清了圭大姊。内持晚节外谢尘缘。穿玉线金针笑日种氏说鸳鸯教。把药炉经卷瞒秦国太参蚌蛤禅。丈天意气蘰聚大千。幻化空身即法身。花犹风雨后。无明实性即佛性。松只雪霜先。正与闏时。认什闏泥洹一路。涉甚闏生死两边会闏。龙女变成男子处。枝头露重火中莲。

古梅妙林大姊下火

    蹈翻地狱与天宫。死路通时活路通。此是少林真一曲。三千刹界落梅风。夫惟。古梅妙林大姊。戒乘俱急心境混融。菩提坊里病维摩。□□□。金沙滩头锁子骨。诵经玲珑。三宝十圣如电拂。四大五蕴本来空。空非空色非色。始无始终无终。上透霄汉。下绝己躬。正与闏时。说什闏冥官鬼主。论什闏黄头碧瞳。虽然妙林大姊。毕竟如何研穷去劫火洞然毫末尽。青山依旧白云中。

兰室理秀大姊下火

    兰有秀兮菊有芳。法身边事露堂堂。夜来吹送涅槃雨。不灭心头火自凉。夫惟。兰室理秀大姊。能学缁礼。扫除彩妆。点出三心。笑臭婆子接德峤。消得五障。瞒尼长老住戒香。平生作略意气难当。是故寂然不动如春在花。了了了无分晓。真如随缘似月印水。玄玄玄没商量。透关万重。或擒纵或与夺。还乡一曲。非角征非宫商。正好着力打破黑漆桶。直得临行抛掷金刚王。这个埋秀大□平生间伎俩别看胜热婆罗门放大光红日照扶桑。

心田永安大□下火

    眼界平时心地安。三更红日黑漫漫。昆仑倒着娘生猠。火里梅花吹雪寒。夫惟。心田永安大□。越裳翡翠摩利栴檀。五障本空脱却项上枷锁。百年如梦。指示庭前牡丹。寄□于落ＥＯ。假道于邯郸。加之或时在龙女宫中。听是文殊说法。听非文殊说法。或时入蟭螟国里。与善知识相看。与恶知识相看。易易转凡成圣易。难难转圣成凡难。生也铁壁迸开云片片。死也黑山辊出月团团。永安大□蓦直去太无端。若要向上事。应作如是观一把柳丝收不得。和风搭在玉栏干。

阳甫玄春大□下火

    不待威音空劫春。无根树子着花新。毗岚昨夜忽吹倒。大地茫茫愁杀人。夫惟。阳甫玄春大□。名圭无颣。妆镜绝尘。生也蝴蝶梦中家万里。死也翡翠帘前月一轮。不通凡圣把定要律。玄春大□正与闏时。向何处着浑身去须弥蚫跳针锋上。丙丁童子笑訚訚。

穆庵芳春禅定尼下火

    唤起一场春梦婆。落花啼鸟百年过。无端吹灭心头火。月白风清安乐窝。夫惟。穆庵芳春禅定尼。脚蹈实地心澄劫波。开甘露门采菽拯青提女。设楞严会甘蔗度摩登伽。不施寸刀杀尽魔佛。不隔毫端忘了自他。说甚闏生死涅槃。骊珠光灿烂。论什闏无明烦恼。蟾桂影婆娑。更有向上那一路。试进得一步闏石女舞成长寿曲。木人唱起太平歌。

雪溪宗春信女下火

    风惊雨过百年强。心火灭时心自凉。啼鸟落花人不见。一场春梦觉犹香。夫惟。雪溪宗春信女。锦心绣口。铁肝石□。如水有源。赐姓称清和之苗裔。似禅归海。择师得邓林之栋梁。黄河誓带。岷江滥觞。或时截生死流。赤洒洒没窠臼。或时超如来地。净裸裸绝承当。到这里。说甚闏无明烦恼。论什闏地狱天堂。不通线路把定封疆。虽然恁闏。保祐后昆底一句。试听山僧举扬去自家频扫门前雪。莫管他人屋上霜。

全室宗盛信女下火

    百年三万六千霜。盛者必衰人不常。漏尽钟鸣底时节。泥□兜率黑甜乡。夫惟。全室宗盛信女。怀胎兔子择乳。鹅王具截流机。秦国夫人参洋屿。起救世愿锁骨菩萨嫁马郎。见性不隔罗縠。试我莫以革囊。烦恼即菩提。水自竹边流出冷。娑婆即华藏。风从花里过来香。向上宗乘事直下承当去。安禅未必须山水。灭却心头火自凉。

寿岳宗永信女下火

    王母蟠桃祝永年。视仙秘诀错流传。昆仑核子果何物。今日看来火里莲。夫惟。寿岳宗永信女。奕叶竞秀。贞节弥坚。灵山会上龙女号华鲜如来。舍邪归正。金沙滩头马妇化锁骨菩萨。赴感随缘。入真如界不住真如。花犹风雨后。在生死中不染生死。松只雪霜先。虚空裂落地。须弥跳上天。虽然恁闏兴后昆底一句。试听山僧敷宣。临济命根元不断。一条红线手中牵。

梅屋妙薰信女下火

    诸佛出身活路开。薰风昨夜自南来。无端吹作红炉雪。六月炎天一簗梅。夫惟。梅屋妙薰信女。扫除五障。消得三灾。说法度生。应身如来鹤林唱灭。拔苦与乐。积行菩萨龙门曝□。见性犹隔罗縠。遗骨强拨冷灰。了了了时乾坤窄星辰黑。玄玄玄处虚空消铁山摧。妙薰妙薰。是甚闏时节石女舞成长寿曲。灯龙露柱笑咍咍。

春荣寿椿信女下火

    庄棒阅世八千岁。胡蝶园中一刹那。无说无闻真般若。灯笼开口念摩诃。夫惟。春荣寿椿信女。拜稗沙门受草袈裟。盛者必衰虽示鹤树灭于甘蔗氏。炽然常说不待龙华会于迦叶波。物物全真。无数飞花圆通境。尘尘解脱。两三修竹安乐窝。从前间络索且置。向上宗乘如何白鸥不受人间暑。江上清风吹雨过。

松溪宗贞信女下火

    贞节弥坚克始终。真如佛性绝如同。丙丁童子呵呵笑。三十三天活火红。夫惟。松溪宗贞信女。本然清净。内外玲珑。诸佛出兴水浮天天浮水。世尊入灭风拂月月拂风。生死去来全无住处。苦乐逆顺道在其中。正与闏时节。说甚闏千生万劫。论什闏五障三从。转身自在。八达七通。虽然恁闏欲知向上事。须参教外宗看看。一棒打破太虚空。

景云寿庆信女百年后秉炬语

    地狱天堂一梦中。扫除五障绝三从。凡鳞脱尽底时节。其面华鲜娑竭龙。夫以。景云寿庆信女。观世间相归教外宗。随缘真如不变真如。烟锁翠竹。观照般若实相般若。风吹幽松。了了了时是何物。玄玄玄处莫留踪。虽然恁闏。声前一句君听取青山不改旧时容。

宗光信女下火

    万机休不住无心。一段灵光亘古今。向上钳锤才下手。都卢大地变黄金。宗光宗光。还消得万两黄金闏。烦恼即菩提。截蜂房作狮子窟。娑婆即华藏。变荆煳成栴檀林。木人暗穿玉线。石女密度金针要听无生那一曲。三千里外绝知音。

芳室宗继信女下火

    截断手中丝线长。绣成端的两鸳鸯。涅槃生死春宵梦。林破斜红觉尚香。夫惟。芳室宗继信女。露芽兰秀。晚节菊芳。本是一精明。华鲜如来现龙女。分作六和合。锁骨菩萨嫁马郎。天无盖地无载。昔不生今不亡。净裸裸出窠臼。赤洒洒绝覆藏。灯龙跳入露柱。泥人拶倒金刚。要识向上宗乘事闏。打破镜来。与□商量少林溌桂久昌昌。

桂云昌庆信女预请百年后秉炬语

    献珠龙女太颟顸。不信一锤锤碎看。铁壁迸开云片片。黑山辊出月团团。昌庆信女还会闏。当阳直指不涉多端。昔甘蔗先生出西方。而布法华于一由旬。袈裟下藏毒药。后香至大士入东海。而泛慈航于十万里。平地上起波澜。说甚闏三车火宅。认什闏只履空棺。三世心不可得。将心来。为汝安。虽然恁闏。百年寿尽后应作如是观。知见立知即无明本。知见无见斯即涅槃。

花溪宗春信女预秉炬语

    惊起一场春梦婆。百年光景乌飞过。虚空昨夜叫希有。火里花开优□罗。夫惟。花溪宗春信女。肃尔妆淡。温然气和。三万猊床维摩卧病于毗耶室。五千贝叶瞿昙示灭于尼连河。作众生母降烦恼魔。本来面目露堂堂。梅瘦占春少。金刚眼睛乌律律。庭宽得月多。当阳直指端的会闏石女舞成长寿曲。木人唱起太平歌。

瑞甫清珍信女下火

    从门入春不家珍。龙女宝珠磨不磷。直下出头天外看。浮云散处月光新。清珍清珍。是甚闏是甚闏。溪声广长舌。山色清净身。不立迷悟把定要津。正与闏时。三世诸佛向火焰里转大法轮。虽然如是更有归处。试听山僧指陈。咄咄咄白灰。拨出玉麒麟。

梅□理清信女下火

    直得纯清绝点时。机轮转处电光迟丙丁童子叫希有。火里优昙和雪吹。夫惟。梅□理清信女。爱物无党。莅民有慈。法华会中倒跨五台狮子。无垢世界忽化八岁龙儿。直入涅槃一路。何涉生死两岐。公案现成。荷叶团团团似镜。当阳直指。菱角尖尖尖如锥。净裸裸地不挂寸丝。虽然闏向上还有事。山僧说向谁欲问花来处。东君亦不知。

心源宗清信女下火

    放出心源彻底清。清寥寥地太分明。一条界破转身路。直蹈毗卢顶上行。夫惟。心源宗清信女。山川钟秀闾里向荣。露柱怀胎鹿足感般若之说。明珠在掌。龙女受华鲜之名。直证佛果。岂堕凡情。弄花香满衣。游戏神通解脱国土。步岳风吹面。刹那灭却阿鼻火坑。正与闏时。说甚三从五障。论甚万劫千生。虽然恁闏。末后那一句。如何施呈去频呼小玉元无事。只要檀郎认得声。

天章宗清信女下火

    直得浮云绝点时。一轮明月自清奇。不离当处南方界。龙女宝珠还我来。夫惟。天章宗清信女。扫除五障化育二仪。随缘真如不变真如。荷尽已无擎雨盖。观照般若实相般若。菊残犹有傲霜枝。到这里。说甚菩提烦恼。论甚兜率泥犁。虽然恁地。要闻向上那一句闏针眼鱼吞却须弥。

和仲妙春信女下火

    生死涅槃春梦婆。天堂地狱亦南柯。当阳直指君听取。风搅枫林一两过。夫惟。和仲妙春信女。烧香礼佛。挂镜降魔。苦海慈航濡首化度五障龙女。昏衢慧炬庆喜逢着四果登伽。单传霜寒。流逢落叶。大法秋晚。折苇枯荷。谁家不春。尘尘随身兜率。有水含月。物物唯心弥陀。无佛处不得住。玄玄玄窟须呵。从前间络索且措。向上宗乘事如何骊珠光灿烂。蟾桂影婆娑。

大有宗丰信女下火

    从二禅开丰苇原。至今天地是同根。泥犁兜率春兰梦。醒后帘前月一痕。夫惟。大有宗丰信女。精神雪洁。笑语春温。画混沌眉。拈聩岳壬苕□。灭正法眼。鼓密庵破沙盆。暗穿祖师鼻孔。明彻诸佛心源。无余涅槃泥牛耕破□璃地。不昧因果玉兔挨开碧落门。百丈山一拳拳倒。四大海一踢踢翻。那个真底倩女离魂红炉一点雪。铸出铁昆仑。

保天庆祐信女预请下火语

    坤德至哉天祐之。始终一节不曾移。临行唱起还乡曲。莫向风前歌竹枝。夫惟。保天庆祐信女。扫除五障。化育二仪。其人如金如玉。短褐不磷不缁。生也春风桃李花开夜。死也秋雨梧桐叶落时。净裸裸赤洒洒。离生死绝去来。恁闏不恁闏毛吞巨海。不恁闏恁闏芥纳须弥。蓦直转去。莫涉两岐。虽然如是。山僧向痛处重下针锥力口希咄咄。红炉放出铁乌龟。

海云宗龙信女百年后秉炬语

    出生死海脱龙鳞。元是如如妆法身。一阵清风扫明月。从门入者不家珍。夫惟。海云宗龙信女。胸中不芥。眼里无尘。其德也如金如玉。其行也不缁不磷。四大本空。红英扫地风惊晓。五蕴非有。绿叶成阴雨洗春。针眼鱼吞石佛。丙丁童笑訚訚。更有向上宗乘事。试听休上座指陈。千溪万岳云收后。翡翠帘前月一轮。

德阴妙性信女下火

    成佛还他见性人。无阴阳地绝纤尘。夜来月入半江去。龙女宝珠磨不磷。夫惟。德阴妙性信女。苾刍草种。桃花色民。慕大慧禅。际临济中兴之日。会永明旨。值弥勒下生之长。允矣则天皇后化□。记否秦国夫人旧因。彩凤舞丹霄。打破涅槃古镜。清风拂明月。脱却生死苦轮。转凡作圣。弄假像真。净裸裸绝承当。针锋头翘足。火焰里藏身虽然恁闏。覆荫后昆底活句。试听休上座指陈揭谛波罗僧揭谛。故家乔木又逢春。

觉林妙等信女下火

    平等一如如法门。百千妙德接心源。须弥蚫跳入针眼。八角磨盘空里奔。夫惟。觉林妙等信女。移风换俗抱子弄孙。其芳邻也。左以花右以竹。其贞节也。兄有梅弟有矾。理智圆融说甚闏始觉本觉。与夺自在管什闏上根下根。端的双收双放。毕竟非亡非存。和黄鹤楼一拳拳倒。把鸳鸯湖一踢蹋翻。此是妙等信女真履实践处。百年寿尽后消息。听取火把子重论拾得红炉一点雪。黄金铸出铁昆仑。

花屋周林信女下火

    鹤林示灭二千年。山色如灰花似舗。元是圆成那一佛。木人石女叫苍天。夫惟。花屋周林信女。观有情世间事。了无生一大缘。七贤女问死尸于尸陀林。有时尽矣。八岁龙唱正觉于无垢界。易地皆然。虚空里翻筋斗。须弥顶驾铁船。洛阳是兜率。风吹南岸柳。娑婆即华藏。雨打北池莲。峭巍巍孤□□。离窠臼出盖缠。上件底且措。达磨为甚不会禅。

月溪妙秋信女下火

    秋风昨夜动乾坤。叶落树凋归本根。和却心空那一火。黄金铸山铁昆仑。夫惟。月溪妙秋信女。美玉无价。赤绳定婚。摩耶为千佛之母。则天称三会之尊。生死涅槃。翡翠蹈翻荷叶雨。真如实相。玉兔挨开碧落门。

宗真信女下火

    试看娘生面目真。□中眉黛远山新。无端打破曹溪镜。放出天边月一轮。夫惟。宗真信女。唱南无佛效西子颦。随缘真如不变真如。翠竹风冷。观照般若实相般若。黄花露匀。如金如玉。不缁不磷。虽然恁闏。从门入者不是。那个是自家珍针溪头翘足。火焰里藏身。

宗龟信女下火

    红炉放出铁乌龟。皮裹骨耶骨裹皮。不屑当时大隋老。草梻生翼上天来。夫惟。宗龟信女。针锋翘足。苕□图眉。彻自性源则搅黄河成酥酷。灭心头火则变镬汤作宝池。意气堂堂。一踢踢翻四大海。眼光烂烂。一拳拳倒五须弥。到这里无菩提可证。无生死可离。石火不及。闲电犹迟。向上转去。莫涉多岐欲问花来处。东君亦不知。

春芳妙荣信女下火

    朝荣暮辱共成空。今日颜非昨日红。生死涅槃一场梦。天堂地狱大槐宫。夫惟。春芳妙荣信女。无偏无党。克始克终。接总持尼达磨分张皮髓。逢登伽女庆喜抚摩淫躬。真如佛性颟顸儱侗。纵放般若光蚌蛤含天上明月。虽得定慧力蚊虻弄空里猛风。净裸裸赤洒洒。不受诸方罗笼。扫除三从五障。直得八达七通。透金刚圈。吞栗煳蓬。虽然如是。要识转身处。问取丙丁。

妙莲信女百年后下火语

    梦幻空花一百年。风惊雨过刹那迁。回光返照自看取。露商清香火里连。夫惟。妙莲信女。消灭五障脱离十缠。将谓金沙滩头锁骨。元来无垢世界华鲜。针锋头上五须弥。石女起作舞。地狱门前鬼脱卯。扇子跳上天。蓦直转去。莫涉言诠。会闏向上一路。千圣不传。

宗祐信女下火

第0段     半熟黄梁梦蝶床。回头三万六千场。明明说与西来意。绍槿花前欲夕阳。夫以。宗祐信女。精神雪洁。贞节菊芳。五障本空。文殊代佛度龙女。两愿成就。观音作妇约马郎。荡涤罪垢经卷流水。截断生死慧剑秋霜。赤洒洒没窠臼。净裸裸绝承当。虽然如是。向上还有事。我为汝举扬安禅未必须山水。灭却心头火自凉。

心月妙性信女预修三十三白忌冥福之次。更请百年后秉炬语

    佛性元来无变迁。不论时节与因缘。请君离却指头看。月在青天夜夜圆。夫惟。心月妙性信女。劫波虽浊晚节弥坚。翠袖佳人竹动□壁。画眉京兆花满细别川。夫与留美名于身后。不如修冥福于生前。赤豆两车唱无量寿百万。玉函七轴转妙法华一千。慎终追远。三十三年无明即明。对普广王说。鸳鸯教。诸相非相。接秦国太露蚌蛤禅。出涅槃窠窟脱生死盖缠。灯笼入露柱。虚空驾铁船。虽然闏。更有向上宗乘事。试听山僧敷宣雨中看杲日。火里酌清泉。

西夕明庆信女预请百年后下火语

    元是余庆积善家。光明照彻尽河沙。试看大用现前处。火里优昙一簗花。夫惟。西夕明庆信女。神洁冰雪。语带烟霞。栽公祸根五祖之儿托周氏。甘蔗恶孽千佛之母称摩耶。心生种种法生。深闺洞房枕上化蝶。心灭种种法灭。地狱天堂杯中假蛇。顿出三界火宅。直驾一乘大车。虽江月照被晓风遮。赤洒洒没拘束。净裸裸绝跺讹。要知末后句。听金口吧吧会闏。夕阳长在我西斜。

希西唯心信女下火

    即心即佛一精明。吹灭阿毗大火坑。若认檀郎千万错。频呼小玉村鹃声。夫惟。希西唯心信女。出群拔萃。腾茂飞英。龙女号华鲜如来。改头换面。马妇化锁骨菩萨。接物利生。转身自在游戏纵横。生死涅槃落花三片五片。真如实相修竹一茎两茎尘尘解脱个个圆成。露堂堂月白。净裸裸风清。虽然恁闏。向上却有事。端的为君呈本一心常乐我净。始一气元亨利贞。

渭川宗清信女下火

    昔日种氏四十九年三说。尘鹿资始鹤林示终尔来。乘地藏愿轮。则外现声闻。内秘菩萨。挥弥陀利剑。则上无攀仰。下绝己躬。出无明窠寥。破生死罗笼。木人太平歌。长乐钟响花外。石女长寿曲。关山笛扬月中。尘尘解脱。法法圆融。虽然如是。向上还有事。一偈为君通去清容独秀内家丛。粉黛三千争淡浓。无去无来无所住。夕阳长在我西红。

真如妙性信女下火

    真如妙性不曾移。昨夜虚空落地时。无所从来无所去。蟭螟吞却五须弥。夫惟。真如妙性信女。火中木母。泥里摩尼。百媚千骄。金沙滩头马妇现锁骨菩萨。三从五障。灵山会上龙女称华鲜如来。甚希有甚希有。也太奇也太奇。净裸裸绝承当。说甚镬汤炉炭。赤洒洒没窠臼。论甚兜率泥□杜鹃啼在落花枝。

古梅妙意信女下火

    祖师无意不西来。吹裂虚空铁笛哀。休道少林消息断。送行唯有一枝梅。夫惟。古梅妙意信女。正因信净。世相心灰。瞿昙三界之师。灯笼合掌。摩耶千佛之母。露柱怀胎。教外别传。葵花无眼随日转。喝下正觉。芭蕉无耳听雷开。希有希有。奇哉奇哉。曹家女现宝镜台。看看。本来无一物。何处惹尘埃。

春芳妙荣信女下火

    百年富贵一场荣。风搅落花春梦惊归便可归兜率路。杜鹃枝上月三更。夫惟。春芳妙荣信女。锦心绣口。玉振金声。坚固法身。磨而不磷。涅而不缁。真如自性。溷之不浊。澄之不清。倩女离魂那个真底。庞婆团蔶共说无生。泻瑜伽法水灭阿鼻火坑。要知教外宗旨。山僧为汝施呈去谁家别馆池塘里一对鸳鸯画不成。

维馨宗葩信女下火

    无常迅速太无端。假示双林般涅槃。此是娘生来面。月移梅影上栏干。夫惟。维馨宗葩信女。珠帘玉案。禅板蒲团。效少林颦则西施淡妆除非兴化。持首楞□则摩登爱缠逼杀阿难。手桛圹中只履。脚倒门前刹竿。加之初顿华严后分华严。南询头财成正觉实相般若观照般若。东请常啼卖心肝。真个若未稳在。将心来与汝安。

渭川宗清信女下火

    镬汤炉炭清凉界。热铁洋铜安乐窝。佛法南方梅一点。惊人春色不须多。夫惟。渭川宗清信女。如竹保节似花养和。无山不带云。则天下生弥勒。有水皆含月。丰干上品弥陀。入净入秽。入佛入魔。天女散花。判维摩凭于笏室。古人题菊。示涅槃相于金河。了了了时无可了。玄玄玄处亦须呵。虽然恁闏末后事如何石女舞成长寿曲。木人唱起太平歌。

芳园妙椿信女下火

    这一株无根大椿。花开花落几回春。毗岚昨夜忽吹倒。惊起南华梦里人。夫惟。芳园妙椿信女。截发陶母断机。轲亲预惧未来两果。逆修修现在三因。闻闏溪声广长舌。风闏山色清净身。庞老登心空第。龙女献无价珍。吾这里密密密处不通凡圣。了了了时何分主宾。虽然恁闏。向上一句如何指陈只将补衮调羹手。拨转如来正法轮。

玉浦妙珍信女下火

    价直三千衣里珍。灵光不昧绝缁磷。百年梦觉后消息。翡翠帘前月一轮。夫惟。玉浦妙珍信女。佛见忽尽凡情已泯。绣弥勒前入吾室受八斋戒。珠罗汉后证圣位超二乘伦。鹤算龟龄。王母蟠桃结实。鸟飞兔走。姮娥灵药颐神。闻闏溪声广长舌。见闏山色清净身。虽然巪闏。倩女离魂那个是真。若复不会我指陈去冷灰拨出玉麒麟。

贤屋利养大□下火

    长养功成不记年。浩然一气自完全眼光落地底时节。簗簗新开腊月莲。

附录

　　后平城帝宸翰

    朕参禅年尚矣。祖师许多话头。古则一一参究。一一证明。举本有圆成话。而获闻未闻焉。后一日在别溪。直与德云比丘相见了也。从前参得底悟得底。一时瓦解冰消。洒洒地落落地。从是不受佛祖瞒。受用确乎。得大安乐。此恩甚深。何日报谢尽。缕缕不宣。
　　天文壬寅五月十三日
　　大休上人禅室
　　大休和尚上后平城帝法语
    世尊付正法眼藏于摩诃大迦叶以来。不移易一丝毫。东西诸祖的的相承。直至山僧也。恭以日出处国百六代圣天子。参吾禅年尚矣。一日召再三请益。奏以本有圆成话。陛下答处百了千当。如珠走盘相似。山僧抵掌奏曰。彻矣。盖冷笑萧梁武帝。热瞒李唐肃宗者。非陛下其谁乎哉。愿保宝祚万安。永佛法檀越。珍重。
　　天文十一龙集壬寅迎佛会辰奉诏住妙心臣僧谨书
　　后平城帝圆满本光国师徽号宸翰
    朕囊时闻大灯正传。挑在师之室下。诏迎师入内。密参垂语。受其示诲有年于兹矣。得师印证之后。欲以国师称之。未遂其志。遗道风于北阙。辑德化于西京。本体如然灵光。寔大人妙用也。盖例在日之旨。以特赐之号称之。为圆满本光国师云尔。
　　天文十九年二月七日御押
　　大休国师门徒等
　　后平城帝本有圆成国师徽号宸翰
    朕召大光国师。而参得关山祖拈得底本有圆成之公案。得大机大用。而今当祖忌二百年。□谥本有圆成国师。以酬恩报德云尔。
　　弘治三年三月十二日
　　微笑塔下
　　大休号
    宗休首座需别称。命之曰大休。仍颂以为证云。
    千溪势到岳边止。万派声归海上收。林下何曾换朝市。纵经尘劫不回头。
　　永正元年十一月日前大德特芳叟
    住正法山妙心禅寺山门疏东山雪
　　岭和尚制
    正法山妙心禅寺山门。钦奉北阙纶旨。敦有前第一座大休禅师。住持本寺。为国开堂演法。祝□皇图万安者。右伏以法社择师。海棠多甘棠少。学徒克己。初节易晚节难。久厌见赝浮图。忽欣逢佳衲子。共惟新命堂上大休大禅师。舌走霹雳。眼空乾坤。虚堂称慧海航。心涵千古。洋屿为法门鼎。名重诸方。乃祖行道。狮掷象旋。后昆兴家。凤毛麟角。教黉禅府。蚤捡永明百卷书。棒雨喝雷。晚佩临济三要印。疑慈氏之下兜率。类轮王之化阎浮。张苍佐汉。吕尚相周。来赴胜会。蓑陶歌虞。奚斯颂鱼仰祈丕图。谨疏。今月日疏。知事比丘。头首比丘。勤旧比丘。西堂比丘。

同门疏慧溪湖月和尚制

    同门兹审。正法山妙心禅寺。适虚主席。特降纶命起大休禅师于德云精舍以补处。于是昆季乎法系者。闻此盛举不堪忻抃。胥率制疏。从臾厥驾云。德云相见别溪。有水皆月虚堂遍历诸老。谁家不春。宁曰知识难逢。其奈学者多惑。共惟新命妙大休大禅师。精神瞿铄。手段软顽。面壁得髓。达磨拈华。接大乘于赤县。颂古垂示。雪窦落草。评百则于碧岩。窥孔违之玄。触衡瘴之毒。床角七八尺藤杖。寒时阇梨。热时阇梨。担头一两枝梅花。者个行李。那个行李。商量南方佛法。勃与东海儿孙。未坠先宗。是谓本色。住乌寺一巡骂祖。宜急度生。到鳌山连声叫兄。莫如同志。永正龙集丙子春三月日疏。

    前大德宗恕  前妙心旷树
    前妙心宗缮  前妙心玄讷
    前广严永夤  智庆宗谂
    前大德宗栋

住骏州大龙山临济禅寺山门疏

    骏州路大龙山临济禅寺山门。钦奉大檀越源府君严命。敦请灵云大休大禅师。住持本寺。为国开堂演法。祝□皇图万安者。右伏以。虎丘振临济之正宗。譬西华山五千涞。骏河山圆通于安倍。冠东海道十四州。人待境境待人。圣希天天希圣。共惟新命堂上大休和尚大禅师。名喧宇宙。语带烟霞。吾师三开堂说法。第一智慧。第一曾祖。四月入寺。住山八十。行脚八十。紫伽梨涵影禁池。乌跋华现瑞浊世。灵云山头古月。仰之弥高。洛阳城里秋风。思不能忘。美哉率陀五凤修造。宣也方丈大龙蟠居。邦君负弩而前驱。府主作疏以敦请。文至欧苏。禅至妙喜。得百世师。俗若成康。寿若高宗。祝万乘主。谨疏。今月日疏知事比丘。头首比丘。勤旧比丘。

临济寺殿用山玄公大禅定门十三年忌拈香前临川江心西堂

    这个于过去则号沉水佛。度生梅早而白。分身之身法报应化。于现在则称香春佛。出世杏晚而红。无说之说刹尘炽然。凡同凡圣同圣。方自方圆自圆。栴檀世界栴檀。如来炜炜煌煌于东国土薝卜丛林薝卜围绕。□□葱葱于西竺干。本来无染至理绝诠。爇却之酬师恩者。供养春日知识秋日知识。插向之祝圣寿者。逢着香山大仙雪山大仙。江南螺甲以为浅俗。吴中鹧斑犹是腥膻。法从空处起。人向鼻端参。或时转大法于九衢红尘里。材收佛宫余。工有子来助。或时取沈材于一燧黄云边。功德具足八百。芬芳遍满大千。薰笼字字相凝。写出鹫岭文龙宫藏。满炉缕缕不绝。织成鸡足襕熊耳棉。冷笑赵宋善神几上现九代祖。泥视匡庐法师社中集十八贤。一雨普沾。大根大茎。大枝大叶。诸漏已尽。非木非空。非火非舗。将谓。赵州柏树。元来昆仑兰荃。看看。用山大禅定门。凭这一炷薰力。脱却三界盖缠。直处与密教教主拔苦王。同坐断华台宝莲信手拈来无别物。大龙山里大龙涎。娑婆世界南赡部州。大日本国骏河州居住大功德主。源朝臣义元。天文十有七年三月十有七日。伏值临济寺殿用山玄公大禅定门一十三白远忌之辰。预就于大龙山。集缁流。修白业。雕刻大日觉王尊像者一躯。法华妙典顿写渐写印写若干部。水陆妙供圆通妙忏各一会。英檀自书寿量一品。且演出十如是于十首和歌。以笔墨成佛事者可尚矣。自余作善详于僧官宣读。今当散筵。严备香华灯烛茶果珍馐。谨命现前清。众同音讽演究竟坚固无上神□之次。拜请灵云堂上大和尚。升座说法。兼副命小比丘焚这乾陀罗耶。供养本师释迦牟尼大觉世尊。东方药师医王善逝。西方无量寿佛。今日教主大日如来。当来下生弥勒尊佛。文殊普贤二菩萨。现座道场观音大士。六道能化地藏愿王。西天东土历代传法诸祖。开山七朝国师。日本国内大小神祇天。界地界冥府冥官各各骈骈等。所集殊勋奉为大禅定门。庄严报地。灭除往愆。慈承大禅定门年未而立。易箦之日。让国于英檀贤弟。维时祸虽起萧墙。一日之中一战而霸。措国家于泰山安。于是乎营仁祠。而山号大龙。寺扁临济。夜禅书诵。净侣之勤修者不知其员。昔破庵与松源同出密庵门。为一门二甘露。破庵一传至圆照。三传至佛国国师。四传至正觉国师。松源道至正法师祖。五世其昌。尔来此两派滥觞于大良。弥纶于大倭。建法幢施法霈者不遑枚举。盖英檀创建当寺之始。劝请吾先国师为开山祖。以其先定光寺殿慕佛国道风。而师其□者也。有所以哉。加之大禅定门与正法师祖异代同讳。佥曰。甚奇甚特。且复大原禅师为龙山山主。晨钟暮鼓。礼乐一新。月斧云斤。轮奂尽美。顷日山门佛殿落成。施修凤手。修造住持。说法住持。二难相并。今日适际此忌辰。而禅师传英檀严命。拜灵云老师升座普说。山野亦附骥尾作蛙鸣。累世通家左右逢源。了先师未了因缘者乎。桃花余上已风景于今朝。家也说法使灵云和尚师子吼后。木犀吐双径坞天香于三月。莻耐乱道令圆照远孙野干鸣先。惭赧惭赧。共惟临济寺殿用山大禅定门。才色兼丽。忠孝两全。今河之出源氏嫡流也。殑伽河信度河缚刍河徒多河之众水。不足窥其涯涘。用山之承清和后裔也。普贤山仙人山白墡山负重山之奇溪。何敢望厥层巅。澄之不清。淆之不浊。仰之弥高。钻之弥坚。子房是英。淮阴是雄。可辅金卯赤帝。赵昌之花。边鸾之雀。不屑画工黄筌。高枕者远江州声近听。蒋栏则浮岛原山色遥连。善御乘夜白逸群。尽为王良。阖国好骏马。平生臂海猛捷。常笑景升登台呼鹰鹯事美一时。语流千载。道光九野。德载八埏。谈兵合吴合孙。孙子。孟子。吴子。论语。兴家有文有武。武王春王。文王。元年。华胄烨烨。瓜瓞绵绵。牡丹海棠不名。驰温国年少誉。芝兰玉树钟秀。拟谢家风流煽。难兄难弟。成行鸿雁。曰。朋曰友。盈座貂蝉。地连三河之魏。景移八境之虔。振起泰范范政之先绪。熟读定家家隆之遗编。曼卿豪于歌。欧阳豪于文。太白豪于诗。歌词妙绝。芳声藉藉。胡照得其骨。韦诞得其筋。索靖得其肉。骨格超越。笔势翩翩。游艺则□薜嵩蹴鞠。学射则胜羿氏控弦。匪啻整三代礼乐。矧又执一世威权。献治安策。着勋业鞭。河南河北从者无南无北。关东关西归者自东自西。清见泻台星照临。雕轮□轧。宇度滨天人降下。羽衣翩跹。驻之无叫。莫要去莫要去之鹦鹉。劝之有呼。不如归不如归之杜鹃。舗光凝浅间之岳顶。桥声报安倍之市□。草木禽兽借恩光。草木之主也。禽兽之主也。刍荛雉兔沐宠渥。欟荛者往焉。雉兔者行焉。伟哉臧孙有后乎鲁。哿矣昭王教士于燕。胸中自有丘岳。公余多爱林泉。五郎易之六郎昌宗。望清标于玉座。一人道安半人凿齿。引缁徒于门扇。修邻好而以投木李。以报琼玖。贵淳风之不剪茅茨不断釆椽。虽云比盖世成功之项羽。可惜似不幸短命之颜渊。去后木枯之森深秋寂寞。至今田笼之浦侍月婵娟。三城帐属升平梦。一曲铃关怅望心。因怀公居幕府。万里春从逐客来。十年花送佳人老。不图吾赴斋筵。愿言居易归兜率。胡为裴休生于阗。何处深林觅鹇。倭图富士入金华学士之句。者风颠汉将虎。临济老师倡黄檗先师之禅与其观梦幻泡影。易若挑广续普联。此山接本色住持。揭示妙门。流通正法。当处呵历代诸祖。扫荡直指。拂散单传。论什闏默时说说时默。谈什闏偏中正正中偏。向阴阳不到处。会父母未生前。了理上工夫事上工夫。依俙陵亘见普愿。成棒下正觉喝下正觉。睥睨韩愈参大颠。顿消众罪霜露。直领自己山川。也太奇也太奇。蹈倒钁汤炉炭不动一步。勿可把勿可把。打破地狱天堂不劳一拳。浊世现乌□。虚空驾铁船。正与闏时。香严童子出来。妙语芳鲜曰。如上所说不如弃捐之。大禅定门受有三昧底。不可以言宜。洒洒落落虽本分归田。即今感英檀孝心。向此法会象御回旋。繇之无量化菩萨挹袂拍肩。山野瞻仰旃。赞叹谢。以小祇夜一篇。
    木人泪落暮春天。光景虽迁物不迁。听闏烧香无谱曲。松风声度十三弦。

景川和尚三十三回忌香语
松岳和尚

    那伽三十有三年。舌上龙泉冲半躔。莫道先师无此语。黄□啼破绿杨烟。

和松岳和尚韵相国寺恕西堂

    伊阳隔洛几多年。仰见德星今聚躔。一雨过时百花发。春风吹起鹧鸪烟。

见桃录卷之四
