No. 2594 禅林普济禅师语录卷上

　　普济和上住能州诸岳山总持禅寺语录
　　　　　　　     　   门人禅雄等编
　　　　　　　　　　　
　　　　　　　　　　　　
　　　　　　　　　　　　
　　　　　　　　　　　　

    师于明德四岁癸酉年小春初二日。就太原山圣兴寺受请。本月念二日入院。指山门云。大解脱门。八字打开。一超直入（顾视左右云）从这里来。
    佛殿佛是西天老比丘。我是今时小比丘。礼汝还因我出头。
    土地堂。护法安人。应灵山记。说法度人在住山位。
    祖堂。四七二三。传灯法光。一花五叶。五叶联芳。
    室据。只个方。方一丈中。横说竖说。只个主翁。拈衣。不是鸡足山中得。不是黄梅夜半传。为甚^8□即今得顶戴。即顶戴云。善哉解脱服。无相大福田。
    指法座云。高高一座。竖穷三际。横亘十方。乃佛乃祖。皆依是位商量。遂登座拈香云。此一瓣香。爇向宝炉。端为祝延今上皇帝圣恭万岁万岁万万岁。陛下恭愿久居北阙之尊位。长保南山之圣寿。次拈香云。个香奉为本寺大檀那资陪禄算。伏愿。文武相共佛家柱石。巾舄同时法门金汤。五岳作寿山。四溟为福海。又拈香云。此一种心香。吾师一得于祖翁。固灵根。三董于本寺。茂枝叶。师资相连续。余薰尚且温。今日依旧。供养当山第五世通幻老师大和尚大禅师。用^8□法乳恩。敛衣就座。定光和尚白椎云。法筵龙象众。当观第一义。师垂语云。新丰一曲。调高古今。弹得甚妙。谁是知音有^8□。僧出问。龙门桥上起祥云。诸岳山头洒瑞雪。好个时节。学人上来。请师直说。师云。物外独骑千里象。万年松下击金钟。僧问。建大法幢。立大宗旨。四众临筵。祝圣一句。如何举扬。师云。主山低头。安山合掌。进云。可谓法中王。妙中真。师云。夜明帘外排班早。空王殿上绝知音。僧问。记得。世尊道。我法付嘱国王大臣有力檀那。作^8□生理会去。师云。法轮食轮共转。寺门檀门同荣。僧问。世尊出世。地六种动。花四种雨。和尚住山。未审有何奇瑞。师云。早朝吃粥。午时吃饭。进云。清平世界无闲地。师云。天道更无私。进云。昙花易见。知识难逢。师云。方外谁敢论量。进云。大众润恩。学人饱德（送云）玉楼放出千年鹤。妙辨初移一步时。师乃云。诸佛密印。诸祖单传。大机大用。不存轨则。全放全收。不涉周旋。功转劫外。妙在体前。不属明暗。不堕正偏。偏正不曾离本位。无生那涉语因缘。正当与^8□时。拈□杖云。应时节纳祐。一句呈露人天。卓一下云。皇风永扇三祇劫。佛日增光亿万年。
    叙。山僧禅门晚进。法窟后生。道学耻痴钝。才知缺聪明。只任洒扫之责。何当^8□斧之盟。伏乞众慈曲赐怒宥。谢。恭惟。山门两序。东班西班。诸院老宿。一会清众。人人胸次吞江海。眼底悬日月。旨绪多端。卷而怀之。伏乞道照。次谢白椎云。伏惟。本寺东堂定光实峰和尚大禅师。百年遗老。一代宗匠。德施四维。声高万方。为法作白槌证明。下情无胜感激之至。仰冀垂鸿慈。次谢檀越云。惟山门大檀越明兴监院禅师。祖域英标。丛林杰出。法腊与椿松长秀。道体兼金石全固。
    复举。记得。僧问曹山云。佛未出世时如何。山曰。曹山不如。僧云。佛已出世后如何。山曰。不如曹山。此僧只问事即得。听事未真。曹山只要不出世事。更不要出世边事。若有人问山僧作^8□生是出世边事。只对他云。一花开五叶。结果自然成。久立珍重。
    当晚小参。衲僧行履。途辙不同。昨日在贺之太原。啸明月吟松风。今朝来能之诸岳。愧薄福承箕弓。孤锡未敢放下。扫帚重归手中。专祈庄园丰熟寺院和融。新住持为是谈世谛流布。为是说佛法兴隆。具眼者直下廓通。龙栖潭水。凤宿梧桐。随处为主。逢缘即宗。
    复举。三圣道。我逢人则便出。出则不为人。兴化云。我逢人则便不出。出则为人。此两条公案。教尽大地人鼻孔出气去。直得。豁开顶门眼。掀翻瓮里天。虽然与^8□。山僧不然。我逢人则便出。出则为人。有一语。要雪古人屈（良久云）狼烟一扫尽。万里贺太平。久立夜深。伏惟珍重。
    霜月朔旦上堂。芦花带雪无分判。塞雁叫霜昨夜寒。大用现前绝轨则。为谁明月落栏干。正当与^8□时。为是时节因缘。为法尔如然。大众还委悉^8□。一有多种。二无两般。冬至上堂。阳来阴去书云节。沙飞石走甚寒彻。空劫春信有谁传。雪里梅花吐香泄。正当与^8□时。大众如何折合去。云布五朵瑞。日添一线长。
    腊八上堂。佛未成道前。西天转法轮。佛已成道后。一字不曾说。即今以何报佛恩去。山僧有一偈。要呈示诸人。腊月今朝初八日。满山瑞雪自皑皑。六年冷坐劳心力。落眼一星为翳来。
    腊月望上堂。信得及也。能到真实。转那时步。永不退失。有时与诸法。同死同生。有时与诸法。同出同没。天地同根。万物一体。上下四维。更无等匹。故道。一即一切。一切即一。但能如是。何虑不毕。毕竟作^8□生委悉。腊月三十日。久立珍重。
    岁旦上堂。以□杖划一划曰。天得个一清。地得个一宁。诸佛得个一转法轮。诸祖得个一立门庭。衲僧得个一鼻孔辽天。总持得个一己眼珑玲。□杖子得个一作^8□生行履去。卓一下云。早梅一朵得春馨。
    复举。记得。僧问古德云。新年头还有佛法也无。德云。有。僧云。如何是新年头佛法。德云。元正启祚。万物咸新。师拈云。年年是好年。日日是好日。为甚^8□说旧说新。说有说无。若有人。问山僧如何是新年头佛法。只向他云。万年松在祝融峰。
    元宵上堂。佛祖传灯只一灯。灯灯相续百千灯。本光瑞现威音劫。吾此山中挑法灯。
    谢新旧两序上堂。知因知果杨岐古义。声成佛事我家纲纪。盐酱不缺粥饭如意。人天眼目堂中奇瑞。宾主互换檀林拔萃。妙触宣明眼在汤水。正与^8□时。温故知新。量才当位。各出只手。提撕此事。三唤三应。是什^8□事。低声低声。切忌触讳。
    四月八日上堂。今朝四月八。正当佛生时。降甚^8□精神。洗甚^8□妙姿。旷劫不染污。本来绝尘褫。头头现成。物物依随。槐树驱凉茂。蔷薇带露滋。虽然恁^8□。请大众。满盆香水。且浴佛身。随旧仪。
    辞众上堂。来日恰如莺入笼。去时却似雁飞空。种松余得闲田地。且起旧家清白风。拈□杖云。正当恁^8□时。□杖子汝随我耶。我还依汝耶。卓一下曰。龙起云。云随龙。
    结夏上堂。十方同聚一物长年。曾不触讳。终不随缘。超凡越圣。属正属偏。虚而灵明。寂而廓然。如是照彻。如是现前。正当与^8□时。如道大阳门下。日日三秋。明月堂前。时时九夏。作^8□委悉去。翡翠蹈翻荷叶雨。鹭鹚冲破竹林烟。
    上堂。青山父。卓卓不依物。白云儿。飘飘任去来。子还就父。父不顾回。作^8□生是就父。一径机轮侧转处。佛祖绝按排。且道。诸禅德。即今向那里全行履去。夜明帘外暗弄机梭。明月堂前潜拈针线。
    上堂。十方禅侣共安居。云月身心全如同。山河不隔越。光明处处通。三千刹界收一印中。玲珑八面。八面玲珑。风随虎。云随龙。正当与^8□时。这个□杖子。诸人还见^8□。卓一下云。诸人还闻^8□。见闻妙越彼声色。今朝一叶落。天下尽秋风。
    解夏上堂。金风飒飒。凉意飕飕。门门无隐的。妙在未分时。针鼻长通线。梭脐细吐丝。所以古者道。十方同聚会。个个学无为。此是选佛场。心空及第归。且道。总持门下。谁是无为人。谁是及第人。若言不及第。为甚^8□今夏得空过。若言及第。作^8□生行履去（良久云）不因夜来雁。争见海门秋。
第0段     谢新两班上堂。外遵法令。内守规绳。高震音声。广整纪纲。三德相备。六味相将。破一微尘。出大经卷。迎来迎去。宾主庆祥。全明水因。眼在水汤。扫地佛殿。普请僧堂。漏灯盏转位。干屎橛放光。正当与^8□时。各居正位。应其器量。侍者侍者。切忌触讳。的的无兼带。明明不覆藏。
    上堂。性相俱泯。体用兼收。不可以色见。不可以声求。花落鸟归。青山自幽有意气时添意气。不风流处也风流。且道。诸禅德还体得来^8□（良久云）化外路穷。石人斫额。劫前风转。玉女摇头。
    端午上堂。记得。龙牙示众偈云。学道者须有悟由。还如曾斗快龙舟。虽然置旧闲田地。一度赢来方始休。总持因韵呈卑语云。年年端午有来由。今日汨罗斗片舟。吾个山中无别事。闲身只与白云休。龙牙昔时启迪后昆。可谓无风起浪。山僧而今示诲末学。不免随波逐浪。毕竟作^8□生委悉去。人平不语。水平不流。
    上堂。宗门一段事。别处不举扬。通身无影像。遍界不曾藏。触事明历历。随处露堂堂。溽暑时时雨。薰风陈陈香。与草木同其生成。与岁月同其阴阳。且道。诸禅德还会^8□（良久曰）心心无异念。步步不迷方。
    上堂。半夏以前。青山绿水。半夏以后。绿水青山。丝发更不着其间。虽然与^8□。不属前释迦出世。不待后弥勒相看。正当今日。大众作^8□生行履去。里许借功能得活。那时退步不知闲。
    开炉上堂。世界阔一丈。火炉阔一丈。即今大众向何处寒身长养（良久曰）道火何曾烧口来。土面灰头归向上。
    复举。记得。法昌遇和尚云。法昌今日开炉。行脚僧无一个。唯十八高人缄口开炉打坐。可谓是拣择。是憎爱。总持今朝开炉。还有何道理（良久云）只有照壁月。更无吹叶风。
    上堂。目前无法。万像历然。心在目前。谁敢言宣。触处逢渠。佛祖不传。潜行密用。纵横周旋。仰之愈高。钻之弥坚。巍巍堂堂。属正属偏。玲玲珑珑。是方是圆。虽然与^8□。变通底一句作^8□生。云山父子能无外。水月交情自有缘。
    复举。记得。肇法师曰。天地与我同根。万物与我一体（拈拂子云）这个呼为同根。唤（为一体。以拂打禅床云）拂子是依旧不如为拂子。
    冬至上堂。六爻未兆时。一气未萌先。全无可载地。更无可覆天。无阴可剥尽。无阳可现前。无法可言说。无心可相传。潜施生成之德。密分建化之缘。所以有诸佛有众生。说道说禅。有迷人有悟者。谈妙谈玄。日添一线长。月阙一轮圆。是何故（良久云）想澄成国土。知觉乃众生。野老讴歌亿万年腊八上堂。星光夺眼。眼射星光。照体共尽。功勋双忘。真成正觉。遍界不藏。正当与^8□时。作^8□生报佛恩去（良久云）腊月今朝初八日。梅从雪里吐馨香。
    元正上堂。三阳交泰。万物咸新。元枢发处。妙转机轮。曲律调时。忽奏阳春。头头上现成。物物处全真。恰应恁^8□节。须还恁^8□人。正当今日新年头佛法。与谁商量去（拈□杖云）□杖子出来呵呵大笑。纳祐一句要呈露人前（卓一下云）德施天地。道合君臣。
    元宵上堂。处处奏笙歌。家家点银烛。祖室增光辉。法灯永相续。正当恁^8□时。诸人还见燃灯瑞光^8□（良久云）户外有云从断径。坐中无照胜燃灯。
    佛涅槃上堂。记得。世尊于涅槃会上。告大众曰。汝等能观吾紫磨金色身。若谓我灭度。非吾弟子。谓我不灭度。又非吾弟子。可谓怜儿不知丑。若言灭度。毗卢。堕在凡夫。若言不灭度。普贤失其境界。虽然与^8□。毕竟报恩一句作^8□生（良久云）灵鸟不萌枝上梦。觉花无影树头春。
    佛诞生上堂。佛未生一句。间不容发。佛生下一身。全无出没。嘉声动地麻三斤。臭气薰天干屎橛。且道。吾此丛林依旧浴佛。
    结夏。上堂。总持今日结制。何只以一丛林为方所。以一夏中为时分。直须以法界为田地。以圆觉为伽蓝。且道。如何安居伽蓝中。禁足也一步不妄移。护生也一心不妄通。人人住此得行履。佛佛到兹得道同。诸禅德还会^8□（良久云）彼我心心和合。自他法法圆融。
    上堂。十方禅侣。此地安居。云月身心。照彻共虚。山河不隔越。到处物物渠。牡丹芍药现正体。青山绿水合真如。虽然与^8□。诸禅德却体悉得^8□（良久云）翡翠踏翻荷叶雨。鹭鹚冲破竹林烟。
    端午上堂。总持今日。天中佳节。百草头边。杀活越格。尽大地里。无是不药。文殊昔日为甚^8□特地教善财劳其手脚。可谓无风起浪。未审诸人还会^8□（良久云）人平不语。水平不流。
    五月望上堂。藏山于泽。藏舟于壑。一真不可藏。一心常寥廓。虚而露堂堂。灵而活卓卓。清了了时有风规。圆陀陀地无棱角。正当与^8□时。诸人作^8□生行履去（良久云）彼我同心常寂照。自他和合常安乐。
    半夏上堂。半夏以前足清凉。半夏以后将炎天。黯黯青山元不动。飘飘白云闲变迁。去留之踪自在。动静之体如然。正当今日未审。诸人作^8□生履践去（良久云）偏正不曾离本位。无生那涉语因缘。
    六月望上堂。正昼极热。半夜清凉。凉热不相侵。谁是到中央。眼睛夺星斗。肺肝洗冰霜。不守一色地。莫坐一色床。机轮拨转。功勋泯亡。里许行履。独处无方。从渊源底。暗里发光。心心相印。叶叶联芳。广长舌相。说说敷扬。且道。作^8□生体用无私底时节。水向竹边流出绿。风从花里过来香。
    复举。宏智古佛上堂偈云。衲僧须沥髑髅干。透出威音世外看。岁月不能迁变处。个人肯共你同盘。远孙善救。奉拜押尊韵云。髑髅识尽未曾干。劫外转身君自看。异类中行那里出。披毛戴角若干盘。
    上堂（拈□杖卓一下云）今朝一叶落。天下尽秋风。直饶道得第一句。早被□杖子瞒。识得□杖子。犹是往来途中事。作^8□生是归家稳坐底时节（良久云）拗折□杖。高挂钵囊。
    解夏上堂。垂语云。快人一言。快马一鞭。谁是作者。出格天然有^8□（问答不录）。
    师乃云。归根得旨。叶落知秋。拈却三世佛之鼻孔。坐断历代祖之舌头。玉井涵碧水。冰壶绝清流。直得超佛越祖之谈。高则高应。低则低^8□。浑仑里许何有锥钩。衲僧作用真是自由。放闲枯木堂中坐。拱默威音世外游。且道。作^8□生是衲僧自由三昧处（良久云）轮扁断木不授子。庖丁游刃无全牛。
    复举。记得。翠岩夏末示众云。一夏已来。为兄弟东语西话。看翠岩眉毛有也。拈云。可谓昔年翠岩。为贼人心伪。总持一夏已来。为兄弟朝谈夜话。心不负人。面无惭色。
    闰七月旦上堂。三年一闰。七月两秋。秋风多日。宜水云游。底事放下。一点破幽。应物明历历。合体冷湫湫。化外路穷。石人斫额。劫前风转。玉女摇头。里许行履。纵横自由。正当恁^8□时。诸禅德作^8□生体悉得（良久云）天共白云晓。水和明月流。
    上堂。三片四片落叶飞。一声两声新雁行。时节已到。佛性理彰。佛性现前。遍界不藏。山云冉冉。江水茫茫。正不居位。偏不属傍。正当与^8□时。作^8□生行履去（良久云）夜明帘外主。不堕偏正方。
    开炉上堂。热时摇扇招凉。寒时开炉向火。年年是能行能住打卧打坐。日日是吃粥。吃饭无人无我。妙叫全该。金针双锁。不是空劫窟。不是今时堕。明明历历。和和哆哆。虽然与^8□。今朝开炉作^8□生委悉去（良久云）道火何曾烧口来。
总持寺语（终）

普济和上住丹州青原山永泽禅寺语录

        小师良珍等编

    师于应永三岁丙子年八月初五日入院。时永泽佛殿倾颓。诸堂堕圯。一住三载。从事土木。是以开堂及结解法语俱无。戊寅夏六月。佛殿落庆。土地祖像塑刻新成。
    土地安座点眼。以笔两点云。豁开正眼。赏罚共详。南泉昔年下一分饭。山僧今日烧一炷香。只安稳坐这里。护法安人久长。
    祖师点眼。开顶门眼。遍界不藏九年面壁皮髓分张。安住法位。儿孙联芳。
    开山通幻和尚入祖堂。南赡部洲日本应永第五正当半夏日。当寺开辟大禅师嗣承的子善救。庆赞新佛殿次。大设供阖山。恭奉开山和尚牌子。安位祖堂。以^8□真慈法乳恩。伏惟吾师芙蓉嫡孙。峨山真子。道高西方。德溢北地。正按傍提。佛祖难窥。潜行密用。魔外失技。二六时中。拈弄鼻孔。七十年间。举扬玄旨。夜半正明。在位明功。天晓不露。在功明位。虽然恁^8□。即今向那里安住去。安牌云。偏正不曾离本位。
    开山和尚讳日。拈香云。风摇池水琉璃滑。雨泼山光翡翠浮。绿树重阴门寂寂。杜鹃啼血为谁愁。共惟当寺开山通幻和尚大禅师。洞上嫡传。人天主翁。真俗共瞻仰。禅衲尽增崇。住诸岳则。拈槌竖拂恰如靠山虎。居永泽则。接物利生全似得水龙。田地稳密消息。传家清白宗风。妙明体尽知伤触。偏正回互不犯中。同中有异。亡功就位。异中有同。在位借功。一步密移玄路转。全身放下劫壶空。且道。黄阁帘垂丝纶未降。紫罗帐合视听难通。正当恁^8□时。还无有报恩分^8□。诸人作^8□生体悉得（举香云）犀通半夜月。鹤梦千年松。

永泽语（终）

普济和上住越前州太平山龙泉禅寺语录

        小师法鉴等编

    师于应永五年戊寅八月初五日入院。明年己卯二月初一日。奉安药师如来像于方丈龙泉诸徒。为安座开光请升座。先以笔两点说偈云。稽首药师调御尊。豁开正眼太平山由来治尽众生病。坐断那边不守间。遂就座垂语云。新丰那一曲。调高彻大千。若有知音者。来弹希声弦。有^8□。僧出云。闻天鸣鹤九皋翼。堕地神驹百世师。一句全提超万象。春风先到早梅枝。现成公案。请师垂示。师云。坐中尽是江南客。何必樽前唱鹧鸪。进云。但得雪消去。自然春到来。师云。太平无象唱山歌。僧问。记得。教中曰。我欲值遇善知识。作^8□生是善知识。师云。夜明帘外主。不堕偏正方。进云。知识相见时。还有方处^8□也无。师云。明月堂前石人抚掌。琉璃殿上玉女摇头。僧问。现世安稳处。作^8□生行履去。师云。拨开妙净圆明眼。识取吉祥安乐人。进云。为甚得未来生佛前。师云。莫向他求好。僧问。谁是亲具得三愿成就眼。师云。我愿既满。众望亦足。进云。可谓净琉璃界无苦众生。师云。清平世界无间地。进云。与^8□则周遍十方身不在一切处。师云。青山父。从来卓卓。白云儿。到处飘飘。进云。不临龙泉深。争得颔下珠（送云）金毛狮子儿翻身^8□跳去。师乃云。诸佛应世悲愿曾不藏。化度利生岂敢借宣扬。在过去则恰证东方能化主。处现在则全仰北地大医王。长持琉璃一鉼。二六时中施颐神妙术。常洒甘露仙药。大千世界用活机灵方。一切声是佛声。燕语莺吟一切色是佛色。花红柳黄。一切相是佛相。万象森罗。一切香是佛香。蕙兰芬芳。有时化紫磨金色身。有时现菩萨声闻形。种种奇妙相。尽随其修行。同体无二。分身无量。正当唤名常处菩提狮子床。虽然恁^8□。即今镇坐堂奥一句。作^8□生体悉得（拈□杖）指佛曰。看（卓一下云）安住不动如须弥。任他医病利迷方。
    叙（某）林下间人。法社晚进。老大不辨去就。昏昧宁夸学解。内无玲珑之机。外乏花藻之文。顷来依檀越宠召。今日辱宣古佛因由。败阙一场。不免傍人笑。只耻墙面。伏乞赐恕。
    谢。伏以。山门两序。东班诸位某。西班诸位某。同门老宿。邻峰头角。人人拏云。飞龙个个摩空。俊鹘褒赞多端。卷而怀之。众慈照亮。次大檀那道潭居士。妙寿优婆夷等。先佛会中有夙因。信心归吾宗。造立彼佛像。福祐具一身。年来愿心顿成就。如来相好悉圆满。寿命弥长延。眼疾自得痊。冀久为禅院金汤。作祖室藩屏。至祷至祷。
    复举。记得。僧向曹山云。佛未出世时如何。山云。曹山不如。僧云。佛出世后如何。山云。不如曹山。此僧只得问事不知落处。曹山还具得不出世眼。不着出世边眼。即今若有人。问山僧佛未出世时如何。只对他云。一夜落花雨。佛出世后又如何。满城流水香。复拈香云。馨香彻威音。价直重婆婆。取拾归掌握。得春薰大家。恭惟此一片香。值药师如来安座之辰。爇向宝炉以奉酬佛恩。东方世界。应现昙花。能治诸病根源。全脱众生旧窠。将十二神为眷属。以十二时为禅那。虾^8□蚯蚓鸣。古佛今在何。空劫超毗卢。现劫越释迦。琉璃鉼里有何物。只是一丸阿迦陀。虽然与^8□。即今报佛恩底一句作^8□生。插香云。从来献佛。不用香多龙泉语（终）。

普济和上住加贺州太原山圣兴禅寺语录

        小师良珍等编

    师受幻祖之付嘱。主圣兴在明德初年。然幻祖虽于数十年先创圣兴。为韬晦地。别称深山古寺者丹之永泽也。举圣兴付师意在兹。师亦恒以旧隐名焉者。副幻祖之意也。故入院首。不开堂。此由也。
    圣兴三佛点眼（释迦。药师。弥勒）以笔六点云。过现未来三世佛。豁开正眼一毫端。直饶百亿分身去。不若安居那里间。
    土地安座。应灵山记。和光同尘。安坐这里。护法安人。
    祖师安座。香至国王季子。般若多罗嫡传。分化三国。面壁九年。安住法位。花叶连绵。
    应永元年甲戌二月二十八日开山通幻和尚道像。安座拈香。春雨驱花五叶香。蹉跎日月阅青黄。今朝忽尔增悉慕。铁作心肝泪万行。恭爇却个一片香。奉酬真慈弥天法恩。伏惟。英特宗匠。豪迈志气。四建梵刹。三董本寺。法光续焰。一滴传器。洞水流不尽。道风扇不坠。虚旷心源。妙明田地。色里分胶青。水中具盐味。妙中有真。杂而不混。玄处转身。齐而不类。正当与^8□时。作^8□生理会去。偏正不曾离本位。
    圣兴第二世太山和尚（太山乃通幻和尚之法弟也。幻祖开辟圣兴。太山继而住。早寂。寺复归幻祖。付师主焉。盖在其后也）三十三年忌。拈香云。此香不是牛头。不是龙涎。曾得短木久怀之。伏值当寺第二世太山大和尚三十三回之忌辰。爇向宝炉以伸供养。共惟真慈。提持总持无文印。整起太原已坠纲。异苗繁茂。儿孙联芳。活卓卓。露堂堂。的的无兼带。明明不覆藏。虽然与^8□。今朝因斋庆赞。未庆赞及底一句。诸仁者作^8□生委悉。擎香云。大地漫漫深雪里。漏春消息早梅香。

圣兴语（终）

普济和上住越前州圆通山禅林禅寺语录

        小师元快等编

    师于应永十二岁乙酉七月一日。就圣兴寺受请。本月二十一日入院。本州德尾保地主白泽永幸居士。开创禅林寺。请师为开山第一祖也。
    殿里观世音菩萨安座。以慈悲入三摩地。以闻声悟圆通理。一体多身十一面。三十二应无同异。纵无刹不现身。何如安座这里。次拈香云。此一瓣香。爇向宝炉。端为祝延今上皇帝圣躬万岁万岁万万岁。皇帝陛下伏愿。四夷八埏。服尧舜有道之化。浇运季世。施商周至治之德。次拈香云。此香爇炉中。奉为大檀那永幸居士。资陪禄算。伏愿。寿山与椿松长耸。天锡兼金石同全。至祷至祷。次拈香云。不可分布妄授与人底一瓣。价直重威音劫。香气彻阿僧祇。三回两次拈出。奉供养总持第五世永泽开山通幻老师大和尚。用酬法乳之恩。遂就座。垂语云。哲人不闻一言。骏马不着一鞭。谁是作家。天然有在^8□。僧出问云。藏六峰前花乱坠。讲师谷边石点头。好个时节。学人上来。请师提唱师云。木人岭上歌。石女溪边舞。进云。昨日居贺之太原。呵佛骂祖。今朝坐越之圆通。开堂说法。作^8□生是祝圣一句。师云。主道岩畔。祥云冉冉。如意峰头。瑞气。绵绵。进云。可谓。昙花瑞现。异苗繁茂。师云。物外独骑千里象。万年松下击金钟。进云。僧问投子云。诸佛出世。为一大事因缘。和尚住山。当为何事。投子云。尹司空请老僧开堂。意在那里。师云。问者是不知音。进云。今朝檀越请和尚开堂。还有优劣^8□否。师云。大同昔年卖油翁。野僧今时把门汉。进云。直得荷担如来付属。提持祖师权衡。师云。澍甘露法雨。灭除烦恼焰。进云。不是挑永光不夜灯烛。全分得永泽渊源活波。师云。天道更无私。进云。龙象随高步。人天结胜因。师云。灵利汉一拨便转。师乃云。有一物。先天地。无形而不覆藏。从前诸佛。得之为本身顶相。历代诸祖。得之为自己风光。山僧得之法幢随处建立。宗旨随处举扬。檀越得之。寄附永代田园。造立一院诸堂。所以法轮食轮共转。寺门檀门同昌。正按傍提。先。圣敢难至。潜行密用。魔外全无妨。□杖子还得之。作^8□生商量（左边卓一下云）水自竹边流出绿（右边卓一下云）风从花里过来香（横按杖云）只见皇风成一片。不知何处是封疆。
    叙（某）丛林樗散。宗门晚生。学道无分。说法缺辨。只要抽身于利名之外。乐性于泉石之间。应大檀那信心。今日开堂祝圣。言不敢饰花藻。恰宣诚实耳。伏乞众慈丙鉴。
    谢。恭惟。山门两序。檀林清众。同门老宿。暂到高人。诸位禅师。各各道体。起居万福。皆具过量清才。尽擅超群高标。褒赞多端。不尽所言。伏乞照亮。
    次伏惟。山门大檀那。武林英雄。法门金汤。伏冀巍巍万岳为寿山。洋洋四溟为福海。
    复举。记得。教中道。一花一佛国。一叶一释迦。各坐菩提场。一时成佛道。拈云。尘尘刹刹。在在处处。尽是一花一叶。即时一佛国见一释迦。正与^8□时（竖起拂子云）拂子头上现法王刹。转大法轮。诸仁者作^8□生体悉得（以拂打床角云）夜半木童敲月户。天明玉凤笑衔花。

禅林语（终）

普济和上住能州洞谷山永光禅寺语录（终）

        小师正光等编

    师于应永十三岁丙戌季春二十八日。就贺之太原受请。本年四月初二日入院。指山门云。一超直入大解脱门（骤步云）佛祖吞气。皆随脚跟。
    佛殿（指云）汝不说说（自指云）我不闻闻。觌面相逢处。目击道自存。
    土地堂内秘菩萨形。外现护法神。灵山之记。和光同尘。
    祖堂。四七得虚传。二三得实传。虚实不二。此土西天。
    据室。拈□杖云。改旧窠窟。七纵八横。行活手段。接物利生。得安间处。自是太平。
    指法座云。高广一座。进步踏着。通天活路。乃佛乃祖。横说竖说。古今皆依是本位住。便升座。拈香云。此一瓣香。虔爇宝炉。恭为祝延今上皇帝圣躬万岁万岁万万岁。皇帝陛下。钦愿。尧仁舜孝。居北阙之尊位。地久天长。保南山之圣寿。次拈香云。此香爇向炉中。奉为准三宫大人相国兼征夷大将军。增崇禄算。伏冀。早回公家之淳风。久为法门之金汤。至祷至祷。次拈香云。个朽木。人天众前拈出不一回两次。不敢重说根由。一炉爇却。以奉供养总持第五世通幻和尚大禅师。用酬法乳之恩。只愿一花五叶。万世联芳。敛衣就座。万松和尚白槌。师垂语云。居大雄峰。催新丰吟。高唱高和。谁是知音。有^8□。僧问。山中梵刹得大宗匠。如优昙钵华一时现前。学人上来。请师提唱。师云。薰风自南来。殿阁生微凉。进云。四众临筵。祖令当行。作^8□生是祝圣一句。师云。手把金鞭贺太平。进云。与^8□则五老峰头。祥云冉冉。三重塔前。瑞气绵绵。师云。常在其中。经行若坐卧。僧问。记得。世尊道。我法付属国王大臣有力檀那。必竟付个甚^8□。师云。我不受如来付属。进云。一佛出世。地铺金莲。天雨四华。和尚住山。未审有何奇瑞。师云。内绝功勋。外无棱角。进云。上来一一垂示。伐柯伐柯。其则不远。师云。花岳连天碧。黄河混底流。进云。可谓作家炉鞁。妙密钳锤。师云。百鸟不来春亦过。进云。这是选佛场。心空及第归。师云。自是不归。归便得。五湖烟景有谁争。师乃云。洞山五位。临济三玄。五位归一位。三玄具一玄。一句明明含种种。六爻重重属正偏。借位明功时。如如之偏居先。借功明位时。不如如之偏居先。所以道。偏正不曾离本位。无生那涉语因缘。正当与^8□时（拈□杖云）□杖子忍俊不禁。出来纳祐。一句呈露人天众前（卓一下云）皇风扇彻三祇劫。佛日光辉亿万年。
    叙（某）家风甚清白。道学粗涉猎。只任洒扫之责。何当^8□斧之盟。败阙一场。墙面愧汗。伏乞众慈丙昭。
    谢。伏惟。永光东堂万松和尚。百年遗老。一代宗匠。夙续心灯。光辉益起。道德威风。不敢格量轨辙可拘。象驾入山。白椎证明。下情无胜恐惶战栗之至。万惟垂鉴。次龟源和尚。全领承天无文印。恰挑传灯不夜烛。非是照迷途之暗。专尔济苦海之流。屈尊就卑。佛事证明。次净住和尚。园林拔萃。瑞梅逸芳。拏云飞龙。冲天俊鹰。为法证明。次总持东堂宗圆和尚。宗门木铎洞家栋梁。磨其钝而无弃之思。鞭其殿而有进之心。降临法筵证明。荒文俚语。恐渎尊听。次宝持和尚。丛林英杰。法窟龙象。先居定光古佛室。今发如意宝珠光。今特入佛事门。为法作证。次总持堂头和尚。同门白眉。洞上正眼。远激永泽清流。普施总持妙药。屈尊座侧。为法证明。统冀垂慈昭鉴。次圆通院主。诸尼众等。昔证二十五入理。尽修三十二净行。各各道体起居万福。次共惟。山门两序。东班西班。三院塔主。邻峰头角。一会清众。暂到高人。乡党法眷。适来禅客。诸位禅师。人人秘祥麟一角。个个具瑞凤两翼。旨绪多端。语不多及。俯垂崇昭。
    复举。记得。教中道。毛吞巨海。芥纳须弥。拈云。且道。毛如何吞巨海。芥如何纳须弥。三祖大师曰。极小同大。忘绝境界。极大同小。不见边表。大无大相。小无小相。一相无相为之实相。正恁^8□时（竖起拂子公）拂子头上现法王刹。转大法轮。诸人作^8□生看取。大千同一润。万物尽滋荣。
    当晚小参。垂语云。德山小参不落话。赵州小参安落话。不涉两头。有伶俐汉。出来商量。有^8□。有僧。出问云。诸佛密印。山前麦稍三春绿。列祖正脉。满架蔷薇一院香。好个时节。学人上来投机相求。请听举扬。师云。知音不在频频举。僧云。开寿域于八荒。扬仁风于四远。师云。太平无象唱山歌。僧云。可谓打开佛祖玄奥。廓示人天大道。师云。偏界不曾藏。僧问。和尚今夜小参。不堕古人途辙。别还有新条也否。师云。庐陵米价。镇州萝卜。进云。祝赞一句。既蒙师慈诲。作^8□生是洞上宗乘事。师云。夜明帘外主。不落偏正方。进云。直得莲华峰下花乱坠。巫女原上石点头。师云。赞叹也不及。进云。大众沾恩。学人饱德。送云。盘里明珠。不拨自转。师乃云。临济住院。普化尽力成褫。保寿开堂。三圣横身荷负。苍龙奋迅现瑞。丹凤翱翔呈祥。惊群动众。实是千载一遇。岂非光前绝后。忆。昔予憩锡此山巅。屈指既三十余载。不许今日受^8□斧之盟。薄福住山。只致洒扫之劳耳。爰同袍^6□别。聊问旧交。相知者少。所以不欲建立法幢。举扬宗旨。只要随分运水峰下。掬水搬柴。饭盛冢边吃粥吃饭。间过残生。长养圣胎。山云自为伴。溪水自入听。江月照松风吹。永夜清宵何所为。学道人别无奇特。惟须具了脱生死。超越佛祖眼目。石头和尚道。回互不回互。回更相涉。不然依位住。初机后学。请悉知此旨。即可也。宗风不坠。法轮常转。因行如是。举拂子云。只因这个成得道业。复举。记得。不闻和尚。住相阳圆觉。小参次。举僧问投子云。和尚住此山。何境界公案。拈有一偈。曰。个角女儿白头丝。半夜三更日出时。壁上胡芦风打落。赵州古佛笑掀眉。同门不肖远孙善救。押韵云。少年儿子发如丝。八十老婆嫁与时。夜半三更人不识。佛魔暗里叵扬眉。夜深久立珍重。
    六月十五日上堂。半夏以前前释迦。半夏以后后弥勒。正当今日十五。是为何人消息。一切声是佛声。钟鱼响鼓版鸣。黄莺语杜鹃吟。一切色是佛色。山自青水自绿。鹄自白鸟自黑。真不掩伪。曲不藏直（拈杖云）正与^8□时。新永光□杖分身即百亿。应化无量佛土。应现太平祖域（卓一下云）横拈倒用处。法喜禅悦食。久立。
    闰六月旦上堂。三年一闰最初日。六月炎天如我何。热杀阇梨能可活。扬眉当面早蹉过。
    立秋上堂。一叶翻时天下秋。一尘起处大地收。黄云弄穟太平节。吹送稻香千亩丘（拈□杖云）正恁^8□时。□杖子着脚威音路上。横身兴化门头。步步不触物。心心无所留。子细点检来尽是功勋边。且道。佛祖未生前。作^8□生体得（卓一下云）天共白云晓。水和明月流。七月旦上堂。山云野草。乃普贤发机之境。溪水松风。是观音入理之门。色是不翳转诸人眼睛。声是不塞断诸人耳根。正恁^8□时。诸禅德作^8□生履践去（良久云）见闻妙超彼声色。在眼是见。在耳是闻。
    解制上堂。拈香祝圣罢。垂语云。普光堂上。法鼓雷彻。出格衲僧。来应时节。有^8□。僧问。云天收夏色。木叶动秋光。好个时节。学人上来。请师举扬。师云。山河无隔越。光明处处透。僧问。圣制已满。布袋头开。人人向何处去。师云。月色和云白。天容带水秋。进云。只如洞山和尚道万里无寸草。不知。作^8□生行履师云。非耳目之所到。进云。奈何道出门便是草。师云。道不出门即是草。^8□。进云。时节既到。其理自显。师云。的的无兼带。明明不覆藏。僧问。如何是显底一句。师云。不强安名言。进云。可谓。钩在不疑之地。师云。一言该万象。一句超群机。进云。且喜开示指南路。北往南来得自由。送云。莫道鲲鲸无羽翼。今日亲从鸟道回。师乃云。道不是学道。禅不是参禅。回头一天外。运步空劫前。妙契不可以思量到。真证不可以言句宣。净裸裸时。云出山岫。赤洒洒处。月随夜船。偏中之正。正中之偏。正当与^8□时（拈杖云）恁^8□即是。有甚巴鼻。不恁^8□即是。作家汉不耽着那边（卓一下云）恁^8□也不得。不恁^8□也不得。作^8□生委悉。翡翠踏翻荷叶雨。鹭鹚冲破竹林烟。
    复举。记得。僧问云门。初秋夏末。忽有人问。作^8□生祗对。门曰。大众退后。即今有人问山僧。只对他道。不因一叶落。争如天下秋。僧云。未审过在甚处。门曰。还我九十日饭钱来。即今底作^8□生。更对他云。还我九十日坐禅来。毕竟又如何。一条秋水清无痕。八面凉风消恼热。久立珍重。
    开炉上堂开炉岁岁是今朝。依旧大家新向火莫作丹霞烧佛看。灰头土面为间坐。
    十月望上堂。朔风卷地寒索索。云衲满堂冷湫湫。衲衣下事。不可以色见。不可以声求。拈得鼻孔。坐却舌头。照彻诸佛之顶□。把定诸祖之襟喉。玉树发花。冰壶断流（拈柱杖云）正与^8□时。□杖子作^8□生安居去（卓一下云）霜天月落夜将半。谁共澄潭照影寒。
    冬至上堂。律枢机转。阴中之阳。虽生而未兆。虽照而弥藏。机前眼明历历。象外身露堂堂。正与^8□时。诸禅德作^8□生体悉得。夜明帘外主。不落偏正方。
    腊八上堂。拈□杖云。释迦老子。今朝在山僧□杖头见明星与大地众生同时成道。同时说法（卓一下云）且道。瞿昙说法。是为□杖说法。还是为众生说法（卓一下云）三段不同。收归上科。
    元正上堂。垂语云。正月初一日。上上是大吉。箫韶新奏。来赏音高应律。有^8□。僧问。元亨利贞乾德也。柔和善顺坤德也。天地合德。万物出生好个时节。学人上来。请师祝圣。师云。太平歌有道。和气笑迎春。进云。年年是好年。日日是好日。为甚还有旧又有新。师云。坐中尽是江南客。何必樽前唱鹧胡。进云。溪上梅花三两树。吟来犹带去年香。师云。恰似弄风景。僧问。新年头佛法。或说有或说无。还有优劣也无。师云。一赛两赛。两赛一赛。进云。如何是新年头佛法。师云。金鸡唱晓。石女游春。进云。可谓一句全提祥瑞气。师云。法雨洒春宵。僧问。一气不言含有象。万灵何处谢无私。师云。位里忘消息。机头有变通。进云。天高群象正。海阔百川朝。师云。象王归处。绝狐踪。师乃云。淑气催暖。暖日好爱。风不鸣枝。雨不破块。春水如蓝。春山若黛。大家得此庆祥大众能住三昧。发大光明。得大自在彼不见其有余。我方知其无外（拈□杖云）即今□杖子出来应节纳祐。要增加宗门光彩（卓一下云）万年松在祝融峰。
    复举。记得。僧问投子云。故岁已去新岁到来。还有不涉二途者也无。投子云。有。僧云。如何是不涉二途者。投子云。元正启祥。万物咸新（拈云）此僧只问故岁已去。投子还答新岁到来。山僧不然。即今有人问。只对他云。去年梅与今年柳。颜色馨香共一般。
    元宵上堂。把住则真金失色。放行则瓦砾生光。可谓我见灯明佛。本光瑞如此。一灯分百千灯。处处尽是本光虽然与^8□。诸禅德作^8□生委悉去（以拂打床云）打破乾坤界。光明照十方。
    辞众上堂。拈□杖云。来时□杖子从我必有邻。去处我伴□杖子又游春。百舌啭催行。百花笑相亲。白云遮路横谷口。明月随夜度海滨。且道。作^8□生是还乡底时节（卓一下云）退步承当特地新。
    上堂。把住则释迦弥勒。饮气吞声。一心不妄动。一步不妄行。放行则文殊普贤。放光动地。头头上显露。物物处现成。且道。放行则是。把住则是。只如道大阳门下。日日三秋。明月堂前时时九夏。作^8□生体悉得（良久云）万国尧年贺太平。
    佛诞生上堂。黄面瞿昙证独尊。诞生着眼旧时人。云门一棒乱难下。永扇慈风刹刹尘。今朝四月八正当佛生辰。清净本然法性水。灵明本觉法性身。水是通身乃成离垢之缘。身是全水正现灌沐之因。与森罗同用而妙。与虚空合体而真。正与^8□时。如何辨白（良久云）绿树送凉动蔷薇带雨新。
    五月旦上堂虚灵廓通。满地满天。是二仪生成之元。是万物造化之缘。金乌夜半飞。玉兔日中眠（拈□杖云）且道。这个□杖子。竖七尺横七尺。即今为甚^8□还在山僧手里（卓一下云）木人行履处妙在一沤前。
    五月望上堂。开一片畬。种一箩粟。仰山一夏。不虚过。日中一食。夜后一眠。沩山一夏。不虚过。一日看经。一夜坐禅。永光一夏。不虚过。昨日退后。今朝进前。三段不同。收归上科。虽然与^8□。即今应时节底一句。如何体得。翡翠踏翻荷叶雨。鹭鹚冲破竹林烟。

永光语（终）

禅林普济禅师语录卷上
禅林普济禅师语录卷中

　      门人良珍等编

　　　　
　　　　
　　　　

小参

    结夏。举永平曩祖偈。云百千万境一时显。佛现祖来教彼题。试向当门加一拶。千山万谷几高低。会孙洞谷开山。续韵云。无思无觉无生话。鼻孔眼睛自尔题。若令双眉传语曰。空门终不分高低。远孙善救。拜押二老尊韵曰。万境一时不现成。无生一句有谁题。平等性智安居地。高处高矣低处低。可谓三人证龟为鳖。三段不同。收归上科。山僧住此山。三霜二夏已安居。清白传家。家风细密处商量恰恰地。恰顾众如狮子爱儿。未得听翻掷一句。甚不堪为悲。莫言不道。光阴可惜后代深悔。初机后学请悉知之。复举。记得。云门云。今月十五日入夏。也寒山子作^8□生。自代云。和尚问寒山。学人对拾得。拈云。云门大师。昔时逢夏。得自问自答。即今有人。问山僧今月十五入夏作^8□生只对他曰。禁足安居。不堕蜡人机。
    冬夜。有一物黑如漆。上□天下□地。不属正不属偏。不是难不是易。应感应缘。合理合事。鹭鹚立雪不同色。全露同中有异。明月芦花不似他。更呈异中有异。虽然与^8□。总持今夜说话。与洞山昔时垂示还有优劣^8□也无。诸人作^8□生会。偏正不曾离本位。
    结夏。个一段事。不向外得。尽十方世界。是沙门一只眼。尽十方世界。是沙门一心力。秋沈千水。春行万国。大用现前。更无轨则。总持明朝结夏旧参上士。不及诲励。初机后学。光阴可惜。后代深悔。莫言不扶翼。
    冬夜。今夜群阴尽。明朝一阳发。时节已到来。佛性理自活。祥云常往还。瑞雪初凹凸。处处没踪迹。妙用在先达。游戏得自在。纵横或与夺。虽然与^8□。今时兄弟。徒阅岁月。寸阴可惜。莫言疏豁。日用工夫。间不容发。直饶言下承当去。犹是万劫系驴橛。一步密移玄路转时。如何履践得超脱（良久云）满口冰霜寒彻骨。
    解夏。小参家训。委曲提示。山中诸兄弟。此一段大事。不可向外求。放下万事。休歇心缘。尽十方世界。是沙门一只眼。尽十方世界。是衲僧一生行履。所以道。万法是心光诸缘。自性本来无迷悟。只要今时初机晚进。须惜光阴。后代深悔。莫言不道。伏乞知悉。
    冬夜。六阴极时。云布五朵瑞。一阳发处。日添一线长。胡地冬抽笋。京师出大黄。大道真体。应物现前。万法妙用。触事举扬。尽是人人。本有自性。未曾为分外商量。大家好穷取。莫空度时光。伏乞知悉。复举。记得。沩山示众云。仲冬严寒。年年晷运推移事若何。仰山出近前叉手立。沩山云。我也知你答这话不得。拈云。沩仰父子。有问有答。灵祐恰遇近前叉手立。寂子还谙仲冬严寒事。正与^8□时。不依二老宿行履。作^8□生理会去（良久云）冻鸡未报家林晓。隐隐行人过雪山。
    结夏。山中诸兄弟。若要论此事。只须会取亲切为人底一句子。文彩未彰前消息岂有传。全得出身一路。可透过那边。不立功勋。不涉变迁。巍巍面目。属正属偏。堂堂仪相。是方是圆。仰之弥高。钻之弥坚。个是旧参上士学得底。初机后学。请着一鞭。虽然与^8□。作^8□生体悉得。偏正不曾离本位。无生那涉语因缘。
    复举。记得。僧问曹山曰。佛未出世时如何。山曰。曹山不如。佛已出世后如何。山曰。不如曹山。拈云。此僧祇要出世边事。曾不具不出世眼。曹山还具不出世眼更不要出世边事。毕竟如何。诸佛不出世。西天转法轮。祖师不西来。东土有妙诀。

小参（终）

    总持开山和尚讳日。拈香云。巴陵三转语。诸岳一炉香。报恩还无分。年年阅青黄。共惟本寺开辟敕赐佛慈禅师大和尚。洞上的传历劫未灰。作家炉^2□。妙密钳锤。杀活自由。全敲出四哲骨体。与夺纵横。能换却六兄胸怀。诸圣不得摸索。衲僧不着按排。就父一径玉殿生苔。宝印当风妙。重重锦缝开。同中有异。易分雪里粉。异中有同。难辨墨中煤。的的分明。皆得旨。当人元自异中来。再来末世真普应。天上人间能几回。虽然与^8□。应时节。报恩德底一句。作^8□生。举香云。月到中秋满。风从八月凉。
    又。宿忌奠茶汤。时（八月十四日夜）中秋一夜隔毫厘。拈出月团绝比伦。今向真前呈露去。忽然唤起旧精神。醍醐毒药无异味。生杀全在作家手。咦。大刀三十口。
    又讳日。拈香云。馨香彻威音。价直重河沙。收拾归掌握。不是瞻卜花。伏值当寺开辟佛慈禅师莹山大和尚入涅槃之辰。此一片香爇向宝炉。奉伸供养以酬覆荫之恩。真慈共惟。家风清白单传。异苗繁茂萌芽。把住则气吞佛祖。放行则眼定龙蛇。四处名蓝。付与四哲。五位秘诀。超出五家。夜半木童敲月户。天明玉凤笑衔花。此时消息有谁论量去。可谓风前野马阴里过。虽然与^8□。正当中秋报恩一句作^8□生（良久云）斫尽月中桂清光应更多。
    又。再来末世老婆心。宝殿无人秋夜深。芦雪混融明历历。水天相合月沉沉。共惟真慈。道风扇祖域。声价重丛林。与乾坤齐其德祐。与日月同其照临。今时作用无间隔。空王那畔绝知音。没踪迹处莫藏身。消息分明难推寻。古路坦然高弹新丰曲。田地稳密亲和雪子吟。清风月下不守株。无私妙用到如今。机密密兮锦梭暗吐绪。道绵绵兮玉线斜联针。虽然恁^8□。即今报恩那一句。如何体悉（举香云）栴檀片片是栴檀。黄金器器是黄金。
    又。妙体普应。覆荫后昆。湛湛不惛。绵绵常存。三世佛得之为顶相。历代祖传之为命根。衲僧得之为鼻孔。至曩祖传这真源。全开作家炉鞁。煆炼四哲大宗匠。密提本分钳锤。证得五老唯独尊。自得琢磨妙。更无刀斧痕。环中隐照。蛰龙吟枯木之云。量外真明。老兔弄夜轮之魂。即今真慈莅法筵。有觌面分^8□（举香云）羌笛数声疏雨后。冒烟吹过夕阳村。
    总持二代峨山和尚讳日（时十月二十日）不是砒·礵崖蜜宁堕炮制佐使。根茎连威音前。馨香溢坤维里。今日新供真前莫怪更没滋味。（奠汤）赵州受用不谩他。风穴商量是作家。历门别有报恩分。盏里吹香雪乳花（奠茶）。
    又。宿忌茶汤。祖翁一味分宾主。子子相传不受谩。恩义至今难报谢。小春依旧雪花寒。总持妙药服者安乐。不免今宵容易拈出咦。铁作心肝还烂却。
    又。讳日。拈香云。诸岳山头活祖翁。法光照彻古今同。依稀冷淡小春暮。雪月尚迷一色功。这个^8□。佛祖骨髓。衲僧心源。全为生成主。能作造化元。杂而不混。湛而常存。芬芬郁郁。是灵枝灵叶。密密绵绵。其的子的孙。恰有资薰妙。更无斧凿痕。此是当寺二代峨山老师大和尚。一生拈出不尽。历劫不枯之灵苗。今日新插向宝炉。且道。还有报谢恩德分^8□。知恩者即是解报恩。
    又。宿忌。拈香云。宗门大导师。洞家白拈贼。真不掩伪。曲不藏直。大机发扬不覆埋。大用现前绝轨则。开席于洞谷。则四邻薰德香。留迹于诸岳。则一世飞名翼。举扬宗旨。不涉造化之功。建立法幢。不劳赑屃之力。万水朝东。众星拱北。与夺纵横没踪迹。千变万化无奇特。不住佛界。不居祖域。以言语赞不及。以声色状不得。银笼鹤出度。寒烟。桂毂兔推开夜色。虽然与^8□。即今向那里相见去（举香云）无影树下合同船。琉璃殿上无知识。
    又。拈香（应永七庚辰十月二十日）元气未萌前。亲得此短木。即今归掌中。余薰尚馥郁。伏值本寺二代和尚远讳之辰。谨爇此香。以伸供养。共惟真慈。虚玄为道。无著为宗。永平五代的孙。洞谷四世祖翁。师资道合。古今无穷。开法席则。十方云衲来脱窠臼。尝法味则。三亿众生仰摧慢幢。不劳赑屃之力。不涉造化之功。能所共尽。理事圆融。位里忘消息。机头有变通。那时退位不守间田地。智不到处。宁为安乐风。樵父唱山歌。渔翁眠海宫。弱孙比丘（善救）今朝因斋仰赞。伏望慈容。还有报恩底一句^8□（举香云）寒卧老蝉呼不觉。扶疏丹桂月朦胧。
    达磨忌拈香。只历西归祖意深。单传直指古犹今。更无一句报恩分。稽首家家观世音。恭爇却此一瓣香。惊破吾艺祖达磨圆觉大师九年面壁间梦。穿了尽大地人鼻孔。全要到共命同心。未审诸禅德。还委悉^8□。幻人身识物我一纯。
    明德二辛未年五月初五日。通幻和尚示寂於越前州太平山龙泉禅寺。法眷并诸弟。各有佛事祭文。师乃锁龛。当行法语云。白头子还就黑头父。一径佛祖。难见难量。台殿苔生。鹤出玉堂。虚而不露。妙而不藏。且道。正当与^8□时。老师末后牢关。作^8□生把定去。以锁打龛云。等间掣断黄金锁。门掩薰风夏日长。
    大鹫山大源和尚十三年宿忌（十一月二十日）不论风穴三巡旨。何用赵州一味禅。夜岳松风吹雪冷。惊回大鹫定中眠（奠茶）不依炮制。不属佐使。平和应机。暝眩全治。一滴落地。万神俱醉诸祖得之。换其骨髓。衲僧得之露。其巴鼻。此是某禅师平生用不尽底灵方寸七。虽然与^8□。即今以何为验。置盏云。自是人参五叶翠（奠茶）。
    龙泉通幻和尚小祥忌。一气已前分杀活。何劳妙术与灵方。今朝幸是端午节。檐外菖蒲带露香（奠茶）无著举扬为按排。文殊作略涉多端。恩深一句难酬处。五月松风彻骨寒（奠茶）。
    又大祥忌奠茶汤。玻琉一盏不依旧格。作^8□生按排去。举盏云。松风起夜岳。月团散云脚。父子不传前定杀活。君臣道合后分寒热。正当与^8□时。以何为验。烂却乃师广长舌。
    又。讳日（妙高庵）拈香云。千圣不携得。一气不萌前。即今拈出底。薰彻是龙涎。恭爇此片木。奉为供养当山五世通幻大和尚。以酬法乳之恩。伏惟真照廓彻。赴感应缘。湛存群象外。卓立万机先。扇宗风于末世。扬慧日于壶天。作家可辨水中盐。好手须知火里莲。虽然与^8□。更有别调报恩一腔。如何体得（良久云）高山流水曲恰易奏。虚室夜明符全难传。
    又。讳日（妙高庵）拈香云。吾个丛林英杰少。谁能相续远联芳。妙高峰顶孙枝叶。仰见宗门重荫凉。共惟真慈一点灵照。曾不覆藏。明明夜蚌。暗里吞光。机轮拨转。功勋泯亡。借功明位时。白云依旧青山里。借位明功时。青山不动白云乡。体用兼全。由来无妨。活卓卓。露堂堂。正当与^8□时。真面如何觌着（良久云）夜明帘外主。不堕偏正方。
    寂室光和尚三十三回忌（净住寺。应永二乙亥七月二日）拈香云。新丰调古少知音。三十三周忽到今。谁续断弦弹得妙。夜明帘外月沉沉。恭焚个木橛。奉供养洞谷七世净住四代寂室光和尚。以酬受业之恩。真慈伏惟。智通普应。古今道同。田地稳密消息。传家清白宗风。道虚而妙明。神静而混融。一步密移玄路转。通身放下却壶空。翡翠帘垂丝纶未降。紫罗帐合视听难通。灵灵不覆藏。卓卓没棱缝。玲珑八面。八面玲珑。虽然与^8□。山僧今日因斋赞扬。未免傍人笑。败阙是重重。且道。诸人还看先师游戏三昧处^8□（举香云）龙栖潭水。凤宿梧桐。
    通幻和尚讳日（龙泉寺。时应永六年）拈香。此老终焉端午节。因循阅尽几青黄。茅檐滴绿菖蒲雨。物地令人愁一场。共惟真慈。一灵先天地。无形自馨香。不触着不近傍。没踪迹没商量。诸佛得之成就无上菩提。传持正法眼藏。诸祖得之豁开人天眼目。发露本地风光。先师得之法幢随处建立。宗旨随时举扬。末世大宗匠。洞家大栋梁。道风高扇。儿孙联芳。法轮食轮俱转。寺门檀门同昌。这个田地无有封疆。不守一色功。不坐万年床。玉人转侧机梭动。细辨里头偏正方。虽然与^8□。直截一句。正好报答深恩万分之一。如何吐露（举香云）薰风自南来。殿阁生微凉。
    通幻和尚讳日（应永七年）拈香。黄阁帘垂无侍臣。紫罗帐合少逢人。御筵花谢微凉动。犹带威音劫外春。共惟真慈。提起总持无文印。道风扇三世。激翻永泽不尽流。恩波溢四邻。人天普应垂慈旨。溪山各扬利生因。一棒定杀活。一喝分主宾。象王蹴跶。狮子吨呻。抑扬佛祖之手段。高调焦尾曲。接纳衲子之钩头。多得亦梢麟。横说竖说。河汉澜翻。太浩浩。把住放行。丛林气和转津津。无心出岫云。应响居谷神。历历机前双照眼。堂堂象外万年身。幻化三昧。物我纯真。虽然与^8□。即今知恩酬恩底一句。诸人还认得^8□（举香云）一种心香薰刹尘。
    祥园开山无端和尚讳日（二月二十四日）奠汤。佐使灵方。炮制妙诀。换却诸圣骨髓。烂却衲僧口舌。何故如是。举盏云。人参附子分寒热。奠茶。沩仰昔年论体用。洞家今日没商量。幸有建溪春色好。玻璃一盏酷芬芳。
    又七年忌。奠茶。试人活手段。原梦好时节。无底篮儿涌春风。无心碗里盛残雪。别别。伏惟珍重。歇。
    又。十三回忌。拈香。大岳山中春富贵。清香薰彻百花红。燕吟莺语潇潇雨。特地令人伤乃翁。伏值总持第七世祥园第一世无端和尚大禅师。一十三白忌之辰。谨焚个柏子。以奉伸供养。共惟真慈。妙应尘刹大寂光中。清白家道。虚灵廓通。金印未开妙界静。玉轮转处不当风。正则龙衔异宝。偏乃鹤宿银笼。芦花映明月时。借功明位。明月映芦花时。借位明功。活卓卓。玲珑珑。虽然与^8□。真慈堂前不可论功位。那里如何仿佛。樵父唱山歌。渔翁眠海宫。
    祥园开山无端和尚二十五年忌。隔宿。拈香（二月四日）举香云。这个^8□诸岳从前灵苗。祥园历劫灵根以是为生成主。以是为造化元。师资缘会处没踪迹。君臣道合时绝功勋。还中隐照则。蛰龙吟枯木之云。量外真明则。老兔弄夜轮之魂。杂而不混。湛而常存。芳芳郁郁溢乾坤。绵绵密密付儿孙。曾有资薰之妙。更无刀斧之痕。放行也穿诸人鼻孔。把住也收自己真源。此是本寺第七世祥园开辟无端和尚大禅师。一生拈出不尽底消息。即今温故剔出将来。插向炉中。奉为真慈二十五周忌之辰。陪五分法身。还有穿却真慈鼻孔分^8□（举香云）破玉早梅。春雪里。暗香疏影月黄昏。
    通幻和尚十三回忌（龙泉寺）隔宿。拈香。那伽大定十三霜。花谢绿浓愁一场。罔极恩深无可报。杜鹃哭雨自清凉。共惟真慈。芙蓉十世的孙。总持五代嫡传。独步千峰顶。优游九曲泉。堂堂赴感。了了应缘。七十年间眼目快活。十二时中鼻孔辽天。仰之弥高。钻之弥坚。桂毂兔推而开夜色。银笼鹤出而度寒烟。借功明位。偕伴入□。步步凝伫思。木人唱雪曲。行行没踪迹。石马着金鞭。千变万化。纵横周旋。头头上显露。物物处完全。应而理平等。用而道自然。上来口谈尽是干渎高真。虽然犹窥一斑在（举香云）半夜木童敲月户。暗中惊破玉人眠。
    又。讳日。拈香。端午正当多忌景。更无一句可酬他。帘头篷草飘风绿。瓶里菖蒲带露斜。共惟真慈。洞上宗风。清白传家。永泽开基。诸岳光华。不嫌丑陋。不带烟霞。直下相逢不相识。玉轮转处笑呵呵。拈槌竖拂靡非已。接物利生更无邪。换却先圣旧窠窟。脱尽衲僧几眼沙。遍界身躯无背面。莫教丝绪落机梭。渔翁眠海宫。樵父唱山歌。正当与^8□时。打明暗双双一句。宜酬德去（举香云）夜半木童敲月户。天明玉凤笑衔花。
    又。讳日（应永八年）拈香。共惟真慈。住世年七十。行道时二六。辽天鼻孔。人天眼目。开席于永泽时。一滴能激万波。分座于洞谷时。一麟全超众角。名翼翔南方。法雷轰北陆。扶起洞家之大宗匠。中兴总持之大尊宿。向建化门即入□垂手。临法战场即藏行啮镞。把住也翻天关转地轴。放行也如烟霞被松竹。异苗繁茂时。瓜瓞绵绵。孙枝敷荣处棣萼簇簇。明月和流随江水。白云无心横岩谷。恁^8□赞扬。恰似混沌画眉。知过知非。还有报恩分^8□（举香云）皓玉元无瑕翳。雕文长丧君德。
    大鹫开山大源和尚二十五年忌。隔宿。拈香。大鹫山中旧主翁。却来宁带祖师风。渔人罢钓寒江暮。雪月芦花类不同。真慈共惟。洞山嫡传之大宗匠。总持辅翼之大尊特。开席于当山。薰众于洞谷。塞断衲僧鼻孔。嗣续列祖命脉。把住则拉干盖碎坤舆。放行则驱东旦挞西竺。绳绳子叶荫南方。奕奕孙枝敷北极。二十五年前。有气息无背面。二十五年后。有背面无气息。正与^8□时。还有荐严感通底一句^8□（良久云）位里忘消息。机头有变通。
    立川开山大彻和尚小祥忌。拈香。此香鹫岭一枝。横截斜拽。熊耳残葩。远采迩揭。伏值当寺开山和尚大禅师小祥忌之辰。爇向宝炉以伸供养。共惟真慈。宗门木铎。洞家英杰。一代宗匠。千载芳烈。大机大用。截钉截铁。向去却来不留踪。横说竖说不干舌。辛辣手段。老婆亲切脱却衲僧旧窠。改换先圣古辙。开总持印则一花五叶。激立川浪则千派万折。头头上现成。物物处通彻。正当与^8□时。荐严底一句。堪陈不堪陈（举香云）咦。以此深心。奉报尘刹。
    前住佛陀了堂觉和尚大敛忌。隔宿。拈香。彼苍天也哭秋风。叶落归根大鹫峰。一炷心香亲插着。兜楼沉水不曾同。共惟真慈。同门旧知己。一家大栋梁。道光明明。与日月争其耀。德香郁郁。有蕙兰妒其芳。全挑起永光既灭昏烛。专整得总持已坠颓纲。居佛陀则。法雷輷北陆。处补陀则。梵音震南洋。法幢随处建立。宗旨随时举扬。山云冉冉。江水茫茫。正不居位。偏不属傍。秋老芦花两岸雪。夜寒桂月一船霜。此是冥途之指引。岂非苦海之舟航。虽然与^8□。即今莅大敛忌之斋会。那个是端的相见处（举香云）犀通半夜月。鹤梦千年松。
    无等和尚二十五年讳辰。拈香云。此香不从娑竭来。非向月宫阁。元是当家珍。抽于祖代橐。伏值本寺前住第十五世无等和尚大禅师二十五回忌之辰。爇向炉中以奉伸供养。共惟真慈。丛林大材。洞上一鹗。北地近代导师。南谷远孙正嫡。竖拂拈槌。解粘去缚。放散倦翼笼。脱下困鱼泺。不立空劫之功勋。不干浮世之穿凿。木人拨动玉轮机。石女掣开金锁钥。借位明功体在用处。明月坠江水。借功明位。用在体处。白云满山郭。正当与^8□时。不借功用。不属正偏。向那里与旧时人相见去（举香云）三更月落夜巢寒。琼林不宿千年鹤。
    佛泉了庵主讳日。奠汤。乌喙鸩毒。杀活同时。全收全放。能疗能治奠荼。建溪春色不相干。莫作赵州旧日看。万壑松风残雪冷。佛泉沸出月团团。
    总持法光院新造祖像安座。奠汤。炮制之宜。定杀活。佐使之方。分寒热。元来是毒烂却祖翁广长舌。奠茶。原梦香严余一味。送行风穴用三巡。今朝别有报恩分。六出花飞盏里春。
    源高上座小祥忌。拈香云。此香得是威音未焚烧。收归心里没商量。今朝忽尔亲拈出。炙地薰天知见香。某妙明田地。一灵风光。不触着不近傍。竖穷三际。横亘十方。的的无兼带。明明不覆藏。无彼岸而不到。无法味而不尝。有其根枝叶衍衍。有其源波澜泱泱。书写一乘金文。善根山上月孤圆。讽诵诸经神咒。功德林中花芬芳。
    前住东庆庆忍大师三回忌。拈香。秋风翻叶好时节。佛性现前月作娟。忽尔三回驹过隙。今朝特地哭苍天。兹者大功德主。当初秋夏末。伏值某大祥忌之辰。供养一千云水。劝请十方圣贤。顿写七轴妙典。庄严一会斋筵。特令山僧拈香赞扬佛事。资其冥福万千。此深心无际。奉尘刹无边。所以经曰。以是知。今佛欲说法华经。今相如本瑞。是诸佛方便。蚤为末山主。谁敢容一问。全具铁磨机。他岂着一鞭。但领意旨离言句。如得鱼兔忘蹄筌。大道真体。应时历然。仰之弥高。钻之弥坚。不立功勋。不涉变迁。巍巍面目。属正属偏。堂堂仪相。是方是圆。偏正不曾离本位。无生那涉语因缘。满头白发出岩谷。半夜穿云入市□。锦梭暗动文彩度。玉线斜透金针联。虽然与^8□。即今不借功用。荐严相应底一句子。未审诸仁者。还商略^8□（举香云）翡翠踏翻荷叶雨。鹭鹚冲破竹林烟。
    持地院开基宗通维那一七日。拈香（永泽时）自性圆通了了时。一刀两段二三机。吐金杨柳吹新絮。破玉梅花笑旧枝。某虚玄大道。无著真宗。七穿八穴。八达七通。具得杀活机先眼。坐断悟迷境上踪。何者是客作汉。那里甚主人公。正恁^8□时。处处现成水中夜月。物物普应花上春风。花柳风月。自在圆融。须有荐严一句（举香云）或为人说法。闻香悉能知典座庆了供众满散。拈香。一弹指顷。开无遮会斋。三事衲中。植河沙功德。爰同门庆了典座。缘化十方檀越。供养一千云衲。特令山僧爇香庆赞佛事。奉为总持第五世本师和尚大禅师。酬法乳之恩增崇品位。其志深重。其功难谩（举香云）这个^8□。坚灵根于威音那畔。而德馨普施。茂枝叶于四维八埏。而密薰旁残。大道由来。纵横无端。热时恁^8□热。寒时恁^8□寒。正与^8□时。典座报恩一句。如何吐露（良久云）桂林叶落寒雁定。现成公案大难难。
    为妙性上座逆修拈香。佛性因缘时现前。芦花带雪月孤圆。兜楼薰陆齐难类。一炷心香祝万年。妙性上座。为资助今身当有之福慧。施舍净财。供养三宝。且身后超度。约自一七日忌至三十三回忌。一时打叠逆修诸功德。又要山僧拈香说己躬下事。某上座。妙明田地。自性本空。龙吟起云。虎啸生风声前辨的句外明宗。七穿八穴。八达七通。活卓卓。玲珑珑。恁^8□时。上座安身立命处。那里在（良久云）来往行坐卧。闻香悉能知。
    源海大姊四十九日。拈香。皮肤脱落一真实。沉水返魂非此薰。亲自胸襟拈出了。更无声色可呈君。今日值过去某卒哭之辰。恭焚这个香。以庄严法筵。资助淑魂。又命僧侣修诸善因。渐写法华真典。独步于大乘之宗门。顿写金刚般若。长养不坏之灵根。大虚无际映雪寒月。大道无心出岫白云。现成作用。轨则不存。是尼总持骨髓。是老末山心源。妙明田地。覆荫后昆。虽然与^8□。向甚^8□处安身立命去（良久云）寒梅一点芳心绽。唤起劫壶空处春。
    又。小祥忌。拈香。四序因循驹过隙。一回忽尔阅春秋。满天霜雪寒彻骨。无限行人尽带愁。某一灵心性。万古徽猷。转处在机先。敢不可停留。丹霄吟木龙。碧涧吼石牛。有意气时添意气。不风流处是风流。今辰当某小祥忌。爇个片香。为复追善为资福。诸人还委悉^8□（良久云）暗里抽横骨。明中坐舌头。
    善阿禅门卒哭。拈香。叶落归根北地秋。去来六十有余休。正当今日好时节。一炷心香万斛愁。今月今日。伏值本寺护法檀越七七日之辰。爇个妙香以资彼冥福。某久乘弥陀愿力。行履一心不乱即得往生之善道。近吃祖宗禅味。安住教外别传不立文字之本家。且夫修善者几少。行恶者还多。不思善何谓。不思恶如何。阿字本不生时。一灵心无起灭（良久云）芳草渡头寻不见。夜来依旧宿芦花。
    圆通禅门二十五年讳日。拈香。圆通入理普门外。也是闻声悟道宗。刹界三千香气满。桂林吹叶一秋风。某脱尽廉纤。明中就位。添借光彩。暗里借功。活卓卓时无依倚。玲珑珑处没遗踪。今日当其远讳。令山僧拈香修追善佛事。还有荐严一句^8□。咦。犀通半夜月。鹤梦千年松。
    梁珍禅门十七年讳日。拈香。十七回消息。春来忽到今。花开无影树。松奏没弦琴。某劫空田地。更绝知音。历历不藏。锦梭吐绪。绵绵不露。玉线联针。月落珊瑚海。春回薝卜林。一心圆明。圆明一心。栴檀片片是栴檀。黄金器器是黄金。以此深心奉尘刹。以此深心豁胸襟。山顶不为高。海底不为深。一灵不昧。不昧照临。正恁^8□时。山僧特拈香。为某讳辰。赞扬佛事。岂虚设。诸人请高着眼（举香云）虎依山啸。龙得水吟。
    良玄禅门三十三回忌。拈香。蹉跎日月驹过隙。三十三回方此辰。生死去来没踪迹。鸟啼花笑一般春。某虚玄大道。全绝疏亲。截断岐路。把定要津。把住则不在一切处。放行则周遍十方身。同中有异。劫外游神。异中有同。环中契真。诸尘三昧起。三昧摄一尘。一尘入正受。百花不藉春。虽然与^8□。山僧今日值某远讳。一香拈来资助冥福。短偈长语因斋赞扬。诸禅德不离当处。还体得^8□（举香云）愍众而说法。闻香悉能知源海大姊十三年忌（腊月七日）拈香。性海无风舣法舟。群生济度恰同游。天寒带得芦花雪。罢钓渔父月下讴。日本国北陆道加州路白江庄人事藤氏元机等。今月今辰。伏值先妣某之远忌。就本寺舍净财开法筵。供佛斋僧。山僧嘉彼孝顺亲切。而焚宝香以证追善佛事。夫以。某出家听法。投诚祖室。凡圣直截断。男女共泯绝。总持作略。末山古辙。涅槃常寂性。曾不是灭。圆明真实相。更无可说。天晓横白云。水流和明月。即今无边岸之光景。以何为验（举香云）善哉闻香悉能知。过现未来亲薰彻。
    八月望永光开山讳日。拈香。五老峰头旧主翁紫罗帐合不通风玉阶夜静无人侍。月满中秋湖水东。
    明德五年甲戌八月二十四时正第四之日。能州总持门头地藏堂落成。开光安座。以笔点两点云。豁开顶门眼。应现大士身。伽罗峰上月。夜夜照家邻。共惟。萨埵者无佛之处称尊独。度厄之时。忘己躬。金锡声响三途底。宝珠光散十方空。利生则运步于刀山剑树。游戏则分身于地狱天宫。内秘菩萨行。外现随类容。虽然与^8□。即今端居堂奥。一句作^8□生委悉去。安住不动如须弥山。元来坐断主人翁。
    法雨山观行寺十一面观音点眼。豁开十一面正眼。坐断圆通入理门。了角童儿高问讯。威冠长者仰慈尊。一笔连点。虽然与^8□。十一面尊像。为甚^8□还宝冠戴弥陀。阿那面是正（良久云）唯佛与佛。乃能穷尽。宝陀岩上。个个现存。
    四众普同逆修。拈经云。以字不成前。八字不是时。蚤露大事法华妙理。普应七分全得布施。把住则归掌握。放行则遍坤维。今日有逆修功德主。缁白男女等。谛观浮世梦幻境。了知无常迅速非。各出只手经营伊蒲。自一七日至三十三回。克期修追善。自媒资冥赀。倾信心于法界。抛净财于伽蓝。开一日斋筵。供十方僧尼。顿写开会一乘法宝。拟欲今后二世福祺。故比之不妄与人髻珠。喻之希有难遇昙花。渐见湿土泥。决定知近水。若月闻法者。无一不成佛。宜乎檀门施主。各为顿升彼岸之作略矣。虽然与^8□。山河大地。草木丛林。无不法华正体。落花流水。清风明月。尽是法华作用。正恁^8□时。还看体用兼全处^8□。擎经云。看南无萨达磨芬陀利修多罗。
    源高上座卒哭忌。拈经云。秋风叶落芬陀利。秋雨雁鸣读诵音。一一皆如金色字。收归方寸大乘心。某玄微未萌。幻妄不生。一灵不昧不昧一灵。先天地不得形。后天地不得名。法法住自位。心心全相呈。高处高平。底处低平。刹刹见诸佛。尘尘出大经。今日莅某上座七七忌之辰。特转法华。增崇报位。诸人还看某安身处^8□（举经云）虎靠山啸。龙得水吟。
    本源大姊入祠堂。返本归源第二机。一头未显又如何。元来六六三十六。秋水舟横古渡涯。某福寿康延。富贵克家。近入宗门。八十余老婆。不起一念。白云不得遮。真俗不二法。信心更无邪。密密亲近去。时时奉重他。白头蚕妇织。历历夜鸣梭。如愚如鲁。□□哆哆。虽然与^8□（举牌云）夜半木人敲月户。天明凤子笑衔花。
    法春禅尼三十三回。拈经云。二月花开妙法华。三春莺语梵音声。莫言除佛方便说。刹刹尘尘是此经。今月今日。值某讳辰。亲书一部圆顿诠。直合七分全得缘。以字不成前。字义炳焉。八字不是先。读诵声全。是为神通化权。是为法尔如然。正当与^8□时。那个是七分全得底时节（举经云）一字不画连。八字无两边。
    明心上座入位祠堂。一心有则。万法共有。一心无则。万法共无。所以言。一心不生。万法无咎。无咎无法。不生不心。是为有是为无。玉人招手处。复妙在回途。虽然与^8□。某即今向何处安住去。当位即妙。不改本位。龙楼碧潭。凤宿梧桐。
    妙空大姊小祥忌安住（三月八日）柳乱花飞春已暮。忌辰徒过又清明。灵灵不昧性空寂。破晓青山鸟一声。共惟今月今日。迓某一回忌辰。令山僧安位祠殿。以修追善佛事。玄微未萌。幻妄不生。卓卓无位。了了纯清。先天无可形。后地无可名。早悟一法空。乃脱五障萦。元非男女相。何关物我情。生前投于龙泉。全听法志。没后就于本寺。致向道诚。着着真面目。堂堂即现成。虽然与^8□。即今向那里安住去（举牌云）是法住法位。世间相常住。法法平第。心心相呈。
    禅意居士禅幸优婆夷逆修安位（应永六己卯三月二十六日）禅幸元位禅意位。心心安住最长生。鸟啼花笑三春晓。正体堂堂即现成。共惟今月今日。有大檀越某。舍净财于伽蓝。植善根于幽明。令山僧逆安两位于祠殿。赞扬佛事。以致生前快乐身后超升之经营。拟欲七分全得。讽诵三宝鸿名。能坚其发愿力。定表其大志诚。乾德坤仪。惟洁惟贞。丈夫烈妇。是雄是英。近来入禅门。听法出常情。元非男女相。岂有真俗争。早脱三途患恼。顿离五障缠萦。用之为现当二世安乐。用之为儿孙千岁繁荣。用之为幽途灯烛。用之为空劫眼睛。头上玲珑脚下纵横。刹刹见诸佛。尘尘出大经。春风夜雨海晏河清。虽然与^8□。即今七分全得时。安坐法位底一句作^8□生（举牌云）法法住自位。一灵不昧。不昧一灵。
    又。一日顿写莲经入寿塔。举经云。日本国北陆道越前州岩永保人事大檀越禅意居士禅幸优婆夷。善根深植于法地。净财轻舍于禅院供佛斋僧。以一日顿写之金文。入历劫不坏之塔婆。所得功德。长祈生前寿命长延。后来儿孙之蕃衍。及身后冥福。七世父母圆种智。彼七宝大塔。皆从此经中出。出大音声。叹言善哉善哉。彼七喻妙理。还自此塔中出。为诸众生说法如是如是。所以经曰。一一文字皆如金色。从阿鼻狱上至有顶。乃至童子戏聚沙为佛塔。如是诸人等皆已成佛道。况是多生冤亲。现在夫妇。同澍法雨。共被善功。安住不动如须弥山。置经（指塔云）看只是二体石塔。层落落。将谓。多宝浮图。峭巍巍。虚空不容纳。大地不载记。国师曾成样子。敢论量其高广。耽源不能下令。宁见得其光明。且道。即今大施主等。乘彼愿力。未审成就什^8□边事得（良久云）翡翠踏翻荷叶雨。鹭鹚冲破竹林烟。
    永光东堂宗兴和尚入祖堂。吾个丛林忽就荒。不知谁是整宗纲。祖庭千载繁兴处子叶孙枝联瑞芳。兹者万松二代当山第二十二世宗兴和尚大禅师。皮髓分张诸子等。今月今日就于本寺。安位于祖堂。辨修佛事。以奉酬乃师慈恩。共惟真慈。长芦十世嫡孙。洞家一代英雄。道学兼全。理事圆融。一步密移玄路转。通身放下劫壶空。同中有异则。忘功就位。异中有同则。有位借功。夜半正明。雪覆千山。天晓不露。云锁万峰。偏正回互。师资道同。真俗共润恩泽。人天尽仰德风。头头上露。物物处通。活卓卓。玲珑珑。虽然与^8□。即今安住列祖位底一句作^8□生（举牌云）犀通夜半月。鹤宿万年松。
    诸徒安师位永平祖堂。师自作文云。南赡部洲日本应永第十三南吕下浣日。总持前住十二世永光。现住二十九代普济老衲。皮髓分张诸弟子等。各出只手营辨斋会。就于本寺安老衲位于祖堂。以要酬法恩。实是孝义居多。夫以。山僧是莹山曾孙。通幻的子。渠元无面目。他还没巴鼻。六十余秋不拟举扬宗旨。二六时间不能演说妙义。今朝如同列祖行履。直下安住自己本位。诸佛应感时节祥云起。诸天应供当阳法雨施。有其源则派流太激扬。有其父则子孙长带累。向无封疆处。永劫安置。于无途辙中。亿年居止。虽然与^8□。即今住自位一句作^8□生（举牌云）看凤凰来仪宿梧桐。祖庭千岁为祥瑞。
    祖用禅门安位。生前五十一年娱。独步黄泉万里路。今朝亲逢入牌辰。杀人特地倍愁慕（举牌云）看幻人作用本来无。罪福皆空非识聚。应物现成随处显露。不见言。门门一切境。回互不回互。回而更相涉。不然依位住。正当与^8□时。向那里行履去（良久云）是法住法位。世间相常住。
    为道玄禅门立塔。塔样分明层落落。湘南潭北满黄金。无缝罅矣绝棱角。玉兔卧云秋色深。虽然与^8□现存。某向那里安身立命去（良久云）安住不动如须弥山。任他雨洗风磨亿万年。
    真总禅门七周忌。顿写莲经（拈经云）正是小春霜雪冷。机前一句济亡魂。水天相合江村暮。明月芦花分不分。伏值过去某七回忌之辰。孝子等舍净财于当山。开一日斋筵。供三宝众尊。顿写七轴法华妙文。拟欲七分全得利益。是大藏五千至要。是一代五时眼目。深理溢卷帙。赞叹言语极。前佛演说此为骨髓。后佛传得此为命脉。正当今日。令山僧拈经供养。以资幽途冥福。虽然与^8□。四十余年未显真实。不依前佛演说。不属后佛传得。作^8□生是真实底消息（举经云）看一字不着画。
    庆赞能州富来院主。就普照寺倡众。书写大般若。山林叶落中秋近。体露金风分用来。体用兼全般若力。蚌含明月兔怀胎。
第0段     南赡部洲大日本国北陆道能州羽咋郡富来院主伊德等。知浴于大光山普照禅寺。日稔观佛恩广大难酬。而募缘诸方檀越。胥约同袍禅侣。书写三藏秘诀六百卷。安置于本寺。其功大哉。至矣。希有难思议。诸人能知悉。维时应永二年八月。时正第四日。令山僧拈经庆赞其功德。举扬彼宗旨。所鸠鸿因。最报佛祖深恩。寻祝檀信寿量。法相常住。齐三光之明。皇道悠久。合二仪之德。增进十方亡魂冥福。超生佛地。到于彼岸。山僧适不获已。赴施主请。间言长语。纳败阙不同小小。具眼者辨取。共惟是经。以字不成。八字不是。题目未彰。早示真如理。破一微尘。出大经卷。向一毫端。成大佛事。种种妙理。大小权实。遍界半满。无不周备。诸天龙神人及非人。闻所未闻。得未曾有。如是等事。为甚^8□。即今在老僧手里。毕竟功勋归何处去（举经云）总持无文字文字显总持。由般若大智。离言以言说。

普济禅师语录中（终）
禅林普济禅师语录卷下

          门人法鉴等编

　　　　　
　　　　　
　　　　　

下火

    为立川开山大彻和尚。懒莺空啭无生曲。调入阳春奏没弦。七十六年如幻梦。东风惊起百花天。共惟。新般涅槃永光东堂当山开辟大彻和尚大禅师。洞家栋梁。苦海筏船。与夺纵横。不涉周旋。拈槌竖拂。不属正偏。接物利生。赴感随缘。满头白发忽离岩谷。半夜穿云即入市□。生灭去来更无所至。游戏道场逍遥自然。虽然恁^8□。即今藏身处。没踪迹底一句。作^8□生履践去。以火把打一圆相云。火光三昧转大法轮。谁家灶里道火无烟。
    又。掩骨。伏惟。本寺开山大彻和尚大禅师。不生不灭。本来身心。埋是弥天。不为土没。焚是历劫。不为火侵。举骨云。看火蛇吐出金刚舍利。取拾节节皆是黄金。
    为前住云门玄清书记（应永七年五月十一日）清凉心地无生灭。生灭自由随世缘。四十七年槐下梦。觉来鼻孔正辽天。共惟。某同门旧交。绝世古贤。去冬寄迹于云门。今夏唱灭于龟巅。冥方失灯烛。苦海沉舟船。得旨于本寺定光。参彻洞山五位。受业于昔年天明。领悟临济三玄。早知五位归一位。亲辨三玄具一玄。不涉变迁。不属正偏。头头上全显露。物物处自现前。翡翠踏翻荷叶雨。鹭鹚冲破竹林烟。虽然与^8□。即今末后全提作^8□生。打圆相云。雨中看杲日。火里酌清泉。
    为智川监寺（应永十二乙酉腊八）百川流水尽朝海。海底枯干不受尘。三十八年弹指过。梦醒寒夜旧时人。某藤家种姓。发心作僧。听法十年长脱爱憎。不辞勤劳事无不能。任典座职则。出萝卜于镇州。居监院位则。增米价于庐陵。冲天鸣鹤。摩云俊鹰。终焉溘时。大山忽崩。瑞雪漫漫。愁云层层。正恁^8□时。末后一句作^8□生体得。以火把打一圆相云。今日看来是火里冰。
    为万松二世宗兴和尚（应永十三丙戌霜月初八日归寂。十四日阇维）幻生幻灭一弹指。七十余霜一刹那。位里转身人不会。寒江明月属芦花。共惟。新般涅槃本寺东堂。万松第二世宗兴和尚大禅师。宗门栋梁。清白传家。不堕先圣途辙。脱却衲僧旧窠。拈槌竖拂作家宗匠。接物利生。亲切老婆。自由三昧。去来随他。不证后弥勒。不匹前释迦。跛跛挈挈。和和哆哆。虽然与^8□。即今临行底一句作^8□生。以火把打圆相云。看雪点红炉。焰发冰河。
    为秀泉庵主。锁龛。心泉通彻深无底。能发渊源寂照光。七十余年尘世梦。觉来坐断涅槃堂。且道。正当恁^8□时。还有透得生死牢关底手脚也无。以锁子打龛云。等间掣断黄金锁。门掩清风秋夜长。
    又。起龛。龙泉门下寄全身。亲作归依听法人。不重己灵与诸圣。涅槃生死是风尘。是则是即今末后转身一路作^8□生。作起龛势云。退步承当时地新。
    又。荼毗奠汤（应永六年冬）拈出医王善逝药。今朝亲献好题棺。东方世界琉璃色。一盏移来不受谩。奠茶。作家一味还赵州。主位三巡任风穴。冬来别莫着按排。银碗里今盛白雪。为宗悟浴主。以火把打一圆相云。大悟彻底。大智圆明。法从空处起。道从险处平。落花啼鸟。处处现成。正恁^8□时。某。末后全提一句作^8□生。良久云。野火烧不尽。春风吹又生。
    为明普禅尼。真普明应无著宗。幻人身识本来空。三春将暮夕阳里。啼鸟落花一样风。诸人还要知某行履处^8□。以火把打圆相云。海底抛灯明。火里拾莲红。
    为祐禅禅门。修禅眼目劫空前。生死涅槃无两般。六十九年残梦断。雪霜彻骨满天寒。
    虽然与^8□。某末后一句作^8□生转身去。打一圆相云。南山烧炭北山烟。
    为明道禅门。大道体宽曾绝易难。去来没踪迹。生死不相干。生前活业五十余。末后全提烂泥团。虽然如是。即今以何为验。举火把云。看红炉上一点雪。
    为源海大姊。性海无风。了知圆成。末山鼻孔。铁磨眼睛。七十余霜。残梦忽惊。腊雪纷飞。虚空翡鸣。生也不道。非男女相。死也不道。越物我情。正当与^8□时。某向甚^8□处行脚去。打圆相云。通身红烂大光明。
    为明心禅尼。一心不生。万法不起。空劫以前。无著宗旨。圆明了知。末后行履。春信通劫外。梅花开雪里。某归元一句甚^8□道。我见灯明佛。本光瑞如此。
    为妙细禅尼。粗细不分空劫前。细中有细实难宣。蔷薇带露甚薰彻。夏日清凉哭杜鹃。正当与^8□时。某。平生七十二年乐。今朝槐下一场梦。末后一句如何委悉。良久云。雨中见杲日。火里酌清泉。
    为了具大姊。打圆相云。具足圆成是个人。涅槃生死眼中尘。通身红烂没踪迹。火里还来转法轮。某。更须有末后一句。作^8□生全提。咦。见闻不昧。声色纯真。
    为妙通禅门。真通活脱。了知圆成。七十四年。秋风梦惊。一灵不昧。不昧一灵。死是不死。生是不生。去来没踪迹。见闻出常情。某。末后还向甚^8□处去。打圆相云。雨中看杲日。海底抛灯明。
    为智性禅尼。觉性圆明空劫前。春风梦破入黄泉。去来无迹百花笑。八十余年一样天。虽然与^8□。某。末后一着如何提撕。掷下火把云。今日看来是火里莲。
    为禅宗庵主。真宗无著。无著真宗。葵花向日。柳絮随风。不堕赵州两处勘辨。全成普陀一堂干功。八十年来。游戏神通自由三昧坐断主翁。诸人还知庵主下落处^8□掷火云。烈焰堆中莲甘蕊红。
    为玄证大姊。真证普应。普应无方。活卓卓。露堂堂。是老末山骨髓。是尼总持格量。古今常照彻。遍界不覆藏。恁^8□时。某。向甚处安身立命去。打圆相云。火里莲花天地香。
    为英球大姊。心珠照彻劫空春。明历历时处处身。七十余年无隐显。生前死后是家珍。某。毕竟末后如何辊出受用。打圆相云。火焰里转大法轮。
    为善心禅尼。无心无相旧时人。生死去来一聚尘十有五年残梦断。觉花枝上不萌春。某。早脱真俗秽体。本非男女幻身。能死能活。非疏非亲。恁^8□阔略百年。夙逭横陈。且道。末后有甚机用。烈焰堆中月转轮。
    为妙空大姊。劫空田地全行履。无影树头花一枝。三十二年春梦觉。幻人身识唤为谁。某。一灵心性。圆明了知。能随他去。更不存师。虚明自然。豁达天姿。不堕总持途辙。不依末山旧仪。末后一着看拈出。打一圆相云。雨中看杲日。火里汲清泉。
    为道一大姊。举一明三机用活。幻人面目本虚玄。惊回八十余年梦。心月狐圆空劫前。不慕灵照捷。不学铁磨禅。末后全提如何指陈。烈焰瞥开一朵莲。
    为了惠禅门。定慧圆明全了知。湛存声色外威仪。去来生死没踪迹。八十余年梦一时。某不重己灵。不轻匠师。本来心性。照彻无私。掷火云。看看。通身红烂不挂寸丝。
    为正忍禅门。能忍能行信得及。湛存灵性本来光。光明处处不遮掩。生死涅槃梦一场。某蚤入空门亲听法。久居禅室细思量。不怯地狱。不乐天堂。逍遥自在。游戏无方。且道。末后一着。别须有超方三昧之活计。掷火云。红炉焰上点冰霜。
    为圆珠禅尼。玉琳灵光。圆明了知。寒岩回暖信。花笑不萌枝。玄功路绝处。佛祖敢难窥。触晓玉人初破梦。夜间青女未登机。某四十七年。生死去来。本是同时。即今向那里安顿去。打圆相云。看。大火焰里转大法轮。通身红烂不挂寸丝。
    为妙圆禅尼。心圆湛寂。去来无踪。归根得旨。叶落飘空。某惊起五十七年梦。秋风一阵自清凉。生也不是。时节既到死也不是。佛性理彰。通身无影像。遍界不曾藏。灵灵不昧。自己风光。透脱三世。照彻十方。活卓卓。露堂堂。恁^8□脱洒不霸底生涯。末后甚^8□处着。打圆相云。一茎茅火后。青青立雨中。
    为善尊上座。太尊贵生。无位真人。涅槃生死。是一聚尘。某。一十七年一刹那辰。灵灵不昧心性。涅不缁磨不磷。得生于天地前。唱灭于劫外春。生灭灭已。寂灭为乐。游戏三昧处。百花自精神。末后转身。自在脚跟。一句作^8□生。打圆相云。无忧亦无喜。火焰横身。
    为性芳大姊。联芳联叶祖师眼。还本还源诸佛心。生死涅槃没踪迹。高楼月落夜沉沉。某。一灵心性。不借胞胎。蚤脱男女相。何有人我媒。明珠现掌。宝镜当台。超末山作略。绝铁磨按排。青山元不动。白云自去来。正恁^8□时。末后任运自在一着。如何全提。打圆相云。野火烧不尽。春风吹又开。
    为源高上座。妙高峰顶无生灭。心月孤圆万象前。五十年来一弹指。梦回槐影午时天。某一灵不昧。万古徽猷。罗笼不敢住。呼唤不回头。生也不是。骂倒嘉州大像。死也不是。鞭起陜府铁牛。全机透脱。游戏自由。且道。上座放身命处。如何划断。打圆相云。拂拂薰天火里莲。
    为了高大姊（越前府主女腊月十四）妙高峰顶月。和芦花雪圆。二十年来梦。惊回岁暮天。某早了知佛性义。终焉忽应时节。生是不生。灭是不灭。生灭自由。老婆心切。超越铁磨作略。不依末山途辙。活达廓通。七穿八穴。恁^8□时。末后一着。如何拈缀。掷火云涅槃城里转身处。看也红炉一点雪。
    为寿永禅门。寿永过量阅劫空。一灵不昧主人翁。浮世六十三年梦。惊起风霜活路通。
    某。亲入吾门尝法味。全期道果归真宗。生是不生。死是不死。^8□跳奈落。游戏天宫。沧海夜寒篷底月。渔人歌罢钓丝风。然末后翻身。超方一着。如何折合。掷火云。烈焰堆中优钵红。
    为本源大姊。还源一句出常情。七十五年残梦惊。调入阳春弹白雪。谁知今日奏无生。某。本非男女相貌。何有恩爱缠萦成佛蚤先献珠龙女。作略全超出定罔明。一灵不昧。诸法现成。某末后坐断毗卢顶上一着。如何吐出。大法轮转火焰里。三世诸佛立地听。
    为见了大姊。了了常知无著宗。梦醒五十一年冬。芦花雪月难分处。里许借功活路通。某心识湛然。理事圆融。在无佛处急走过。向有佛处不留踪。游戏三昧。地狱天宫。然末后转身底生涯。是什^8□面目。火里莲蕊逼塞虚空。
    为明休大姊。大休歇处全行履。未许转身换骨来。月暗星移消息断。当人何辨墨中煤。某本有心性。不染尘埃。明珠走盘。明镜当台。棒头具眼。喝下轰雷。髑髅识尽。枯木花开。然末后本身活现那一着。甚^8□道。举火把云。一灵不昧。不昧一灵。埋不为土。烧不为灰。
    为本了大姊。了了了时无可了。本来自性露风光。生前四十六年乐。寒夜惊回梦一场。某。生耶死耶。生死无常。来无所从。去无作相。去来没迹。地狱天堂。末山标致。铁磨同行。绝后再苏。游戏十方。且道。末后把断要津时。潜行密用。相续不偏底一着。如何打彻。掷火云。雪续溪桥断。烟彰山舍藏。
    祭立川开山大彻和尚文。维时应永第十二旃蒙作噩孟春二十五日。当寺开山大彻和尚大禅师。示灭正寝。越十二日。法侄等各虔备汤茗时羞之奠。昭告祭于尊前曰。伏以。尊灵百世遗老。一代导师。^8□斧住山。杀活临机。眼辨龙蛇。机分素缁。皮肉排张。尽饫恩慈。其言播世。其行无亏。洞水逆流。长臂独支。据永光室。腾万丈辉。开立川地。镇千岁基。老病俄笃。百药不医。溘然告灭哀慕无私。繄乎失大宗匠。我等仰谁家规。胸记只履踪。面瞻双趺垂。涕泗无罄。既赴阇维。大寂定里灵。其鉴兹尚飨。

下火（终）

偈颂

佛涅槃

    金色全身未涅槃。二千三百有余春。旧枝梅笑吐香麝。新絮柳垂吹麴尘。

又（贺州圣兴寺时）

    野外梅花清破玉。江边杨柳暗垂丝。弦歌谁奏高楼月。春夜风光处处悲。

又

    不曾生矣不曾灭。生灭去来同海沤。四五千条花柳巷。二三万曲管弦楼（曲一作坐）。

佛诞生

    四月正当初八日。至今带累万家人。满盆香水灌随例。注了紫磨金色身。

又

    微凉生处绿阴浓。芍药花开雨洒红。灌浴瞿昙金色体。无端此地起腥风。

佛成道

    眼睛打失一星光。心外法无可举扬。满目越山深雪里。漏春消息早梅香。

达磨忌

    十月正当初五日。报恩一句更难宣。冬来依旧雪霜冷。惊起少林面壁眠。

又

    西来祖意绝比伦。面壁九年曾诳人。只履空棺没踪迹。芦花带雪为谁亲。

渡江达磨赞三首

    缺齿胡僧不得休。历梁游巍几沉浮。长江万里风波冷。一苇脚跟一叶舟。
    万里长江一苇轻。梁朝魏国几多程。廓然无圣没人会。不觉风波脚下生。
    碧眼胡僧初祖宗。九年面壁少林中。廓然无圣难酬处。余得渡江一苇风。

月桂

    一轮照破九重天。垂荫二株覆大千。谁是广寒宫里主。夜深唤觉玉人眠。

明一

  灵光照彻不曾昧。心月孤圆空劫前。万法全从归处起。三玄三要未分玄。

月山

    梦到巍然富士峰。一轮辗破广寒宫。灵光照彻三千界。百亿须弥影现中。

笑堂

    破颜端的立家风。呵呵大声密室中。半夜月明开户牖。栏干十二玉玲珑。

洞上宗风三首

    谁言洞上认偏正。清白家风自现成。五老峰头云片片。三重塔外月明明。
    吾个山中洞上风。君臣道合到无功。芦花明月一江暮。罢钓归来白发翁。
    洞上宗风看永扇。异苗蕃茂几千年。白云子就青山父。黄阁帘垂明月天。

贺州太原山圣兴寺十境（别附三首）

三神庙（寺西祀八幡·白山·住吉）
    曾得如来真付属。三神灵德镇山门。长应护法安人力。吾个业林仰至尊。

饭涌峰（寺东。厨库后）

    饭涌峰头高亦圆。坐如香积院中眠。由来养得此清众。永转法轮亿万年。

瑞云丘（寺东南隅）

    瑞云丘是寺东南。片片往来绕佛龛。接纳无心多少众。前三三矣后三三。

活人溪（寺东。旧刑人法场）

    曹溪一滴远流传。能杀人兮能活人。杀活自由三昧处。花开枯木劫空春。

龙吟松（寺西）

    万年蟠屈茂枝叶。千尺苍龙高作吟。和得新丰那一曲。荫凉洞下旧丛林。

官路桥（寺西）

    古渡长桥虹气骧。赵州到此没商量。谁人具得通方眼。不觉全身入帝乡。

明月江（寺北）

    雪月难分同一色。水天相合几千秋。晚来江上不堪画。罢钓渔人不系舟。

灵龟岛（寺西北隅有观音堂·贺茂社）

    湖中藏六灵龟岛湖水入神河出图。此地分明补陀境。梵音日夜彻云衢。

石莲冢（寺南。古昔有人。一石一字写莲经瘗于此。故名）

    谁书一石那头字。六万九千三百余。脱尽笔端妙智力。到今高冢示如如。

白鹭洲（寺西）

    芦村秋色夕阳红。白鸟双飞湖水东。渔父孤眠篷底月。高歌吹起钓丝风。

总咏

    太原灵地随看记。十境应名各妙哉。录得白山湖水影。老僧卒不上题来。

杨柳原（寺北）

    杨柳原头吹□尘。定僧出定对渔人。相谈日暮忘归去。共乐长生不老春。

住吉乌（寺坤位侧有尼寺）

    岛接神灵活路通。松莲圆顶碧吹空。新为近住诸尼众。长向末山千岁风。

越圆通山禅林寺十境（并叙）

    圆通山之境。幽邃浩大。异于尘世。所谓别乾坤也。庚辰岁孟春。有檀越永幸居士。施舍此地。信心至诚。出流俗远矣。最知。功德夙契不浅浅者欤。吾金仙氏。万行具足。万德庄严。周遍一切。及与众生。偶际寻幽探胜之时。足验感应道交矣。白毫光之妙相。特照临于当山。阿兰若之正行。恰不断于今时。山上月明。夜夜挑定窗之烛。溪边云暖。朝朝蒸禅钵之饭。运水搬柴。无不神通妙用。摘蔬择菜。尽是转妙法轮。如此灵地。如此道场。吾来为主宰。是故观音现于前。白山接于后。如形影相随不相离。言不离。犹有间隔。我外无观音。观音外无我。白山出自己。己出自白山。一身多身。无别无断。故予少年游方。挂锡洛之建仁。妙喜月中严。证予号普济即道。救世观音你全身也。如今到此用为休息地。用为终焉所。暗应其记者耶。禅余间游。所题十咏。将露一山之胜以备不忘云尔。时应永八年辛巳岁八月上浣。开辟比丘普济序。

藏六山

    岁六还为六不收。绿毛背上出松丘。万年祥瑞难遮掩。尚引鹤群宿岭头。

白山庙

    白山古。庙接诸神。正直和光应刹尘。领得释尊遗付旨。由来护法亦安人。

如意峰

    如意峰头香积院。芙蓉法味及云孙。道光照彻食轮转。清白风流属洞门。

医王岭

    山势如珠松愈好。琉璃光里绿相通。天然富贵长生地。高唱人人安乐风。

讲师谷

    广长舌相溪声响。日夜深谈不口传。八万四千言教外。可看月色静中圆。

主道岩

    容易谁名主道岩。威音那畔得安心。心头苔茂无人到。余得松风半夜吟。

甘露泉

    龟背穿云天上来。山中受用最宏恢。渊源澄照深无底。洗尽痴人五浊埃。

安禅石

    脱体顽然真听法。白云生处自无心。从前只具点头眼。打坐安眠无梵音。

挂鞋槚

    大槚树神镇我门。异苗蕃茂仰为尊。衲僧到此休行脚。挂得草鞋坚本根。

度香川

    高源激起大河长。古河舟横几岁霜。秋至过桥山泉落。春来临岸野花香。

总颂

    圆通十境元灵贶。移步吟行入普门。无数烟霞题不尽。前山猿叫又销魂。
    同门梵清知藏。夏末欲归关西。出茧纸徼以赠言。辞焉不可。辄笔偈三首。以塞白。

    梵刹远闻第一名。清蓝高仰几多兄。秋风卷衲三千里。可在如来藏里行。
　　老来今住集云峰。一别高僧难再逢。熟处不忘千里外。九州海上莫留踪。
    孤锡西过华洛边。途中行履旧山川。更无一句为君说。八月秋风落叶天。

^8□韵栋首座试笔

    洞谷新年贺吉祥。人天眼目不遮藏。透过万里关西路。吾个山中名翼翔

答韵卓书记试笔

    新正举扬洞谷风。风光永持立吾宗。当山记室超明教。喜见集云峰下龙。

龟鹤灯檠

    丹顶擎灯千岁鹤。绿毛继烛万年龟。光明照彻和铜眼。未许飞腾自在时。

瓶梅三首

    早梅奇蕊属吾家。只手移来雪里花。带得江南春夜月。玉壶水底影横斜。
    一瓶疏影一枝梅。漏泄江南芳信来。不堕百花撩乱色。劫壶空处得春闻。
    移得梅花第一朵。军持换水转清香。余看疏影横斜月。无限衲僧又断肠。

拜看真歇和尚拈古三首。第四句共押光字

    看看三祖信心语。真歇拈来为举扬。着眼水天难辨处。芦花雪月一江光。
    三祖信心垂示旨。长芦拈弄堕文章。机前看破葛藤外。吐出舌头万丈光。
    三祖信心难度量。长芦拈出整宗纲。夜明帘外不挑烛。古镜台前岂借光。

荷叶三首

    一池荷叶圆如镜。移得西湖十里风。无限智门拈不尽。千兵藏迹藕丝中。
    一池荷叶浮明镜。拈出智门照面来。为报堂中参学士。莫求栏外藕花开。
    翡翠踏翻荷叶雨。现成一句甚光辉。智门畴昔乱拈出。元是大梅身上衣。

重五佳节作一偈呈山中诸彦

    一身六十余端午。清白家风属永光。不要善财拈出药。菖蒲茶罢浴兰汤。

笋二首

    赵老曾逢婆子偷。尚余头角出生时。峥嵘势有冲天气。玉立龙孙与凤儿。
    出身脱体露头角。龙子龙孙着一鞭。锦箨湿来湘浦雨。绿梢带得竹林烟。

麟二首

    露祥呈瑞圣仁化。不堕寻常异类中。众角虽多尊一角。青原山下振威风。
    有仁兽处起仁风。一角峥嵘势不穷。祥瑞呈来尘世别。果然下界作天宫。

贺前肥前太守登山二首（应永十四丁亥年）

    象驾入山增道光。仰看为法社金汤。百花春尽藤花亚。巾舄同时语纳凉。
    倾盖相逢裴相休。机前问话敢难酬。别无一句可呈示。花落鸟归山更幽。

画鹭三首

    写出笔端成羽翼。顶丝撩乱掷明珠。雪中独立不同色。惊起月明心自殊。
    毫端点出顶丝乱。后素风流翘一拳。未具飞腾自在眼。争得冲破竹林烟。
    写出笔端举一拳。风飘不动顶丝鲜。立藏明月寒江暮。行类芦花秋水天。

竹篦三首

    背触机前活路通。横拈倒用振宗风。纵为三尺黑蚖势。未免衲僧掌握中。
    三尺吹毛分杀活。是横是竖绝疑猜。豁开背触机前眼。拗折直成两片来。
    背触共非三尺剑。锋铓全露验人时。作家信手轻拈出。杀活自由向上机。

祝香五首

    皮肤脱尽露真实。一片拈来香气通。试向宝炉亲插着。淡烟满室几薰风。
    香气普薰千世界。灵根深固劫空前。三呼声罢焚烧了。圣寿无□亿万年。
    不是龙涎与返魂。威音那畔固灵根。千秋万岁三呼后。薰彻相酬皇帝恩。
    芬芬燃得资薰妙。郁郁乎无刀斧痕。拈出三呼千万岁。皇风永布几儿孙。
    祝着分明那一瓣。拈来插向玉炉中。馨香薰彻威音劫。穿却君王鼻孔通。

贺肥州太守护法

    投子开堂任司空。马师住院接庞翁。谁知太守丹衷旨。扶起洞家清白风。

押寄肥太守韵答山中诸彦

    无心大道恰如空。湖上垂钩蓑笠翁。日暮归来篷底月。和眠吹送钓丝风。

送肥太守上都

    祖帐歌残寒夜晓。早行风雪赋归欤。祝言天上五云外。望入此山喜有余。

立春（总持时）

    立春大吉最如意。^8□斧住山五十二。柏树新荣赵州禅。梅花初发洞门瑞。

元旦试笔二首

    老僧新愧赏元正。白发满头五十三。龙象同居无宾主。逢春相共咏周南。
    金鸡唱晓一天春。玉凤衔花万物新。六十二年推甲子。赵州古佛笑为亲。
　　偈颂（毕）

行记

    师讳善救。号普济。生于贺州河北郡英田盛族藤氏。七岁隶州之观法寺为童行。年甫舞勺。礼寂室光和尚于净住披剃。十五登坛受具。十六寓越前州永昌寺昙英记室。读雪窦祖英集。橘洲光明岁。十七游方。初参天关于相之东胜。明年春关迁寿福。师偕往执侍。十九掌书记。其年小春回乡。寻依中庭于能之洞谷。举俾主客。二十六岁驻锡洛东建仁。憩别源禅师洞春塔院。既已三霜。以谓。丛林秋老从事浮华。大法不竞天下皆是。径返贺之肄业。寂室命充维那。执职凡五年。年三十四。以犹未餍所志。遂造丹之永泽。见通幻和尚。参随无何。召侍巾瓶。师一夕得奇梦有省。即入室问云。飞龙上天时如何。幻云。作^8□生是飞龙。师云。龙无龙句。幻深肯之。时至德二乙丑岁腊月十七日也。幻继住能之总持。师随往。禀幻之命补本寺维那。散席诸岳。同归丹山。或历监寺。或典藏钥。亹亹各勖其务。康应元年腊月初六夜。定中瞥尔透彻。直扣丈室云。和尚和尚。我彻也。夜半拾金针。幻曰。如何拾得。师云。通身是眼。幻曰。如何是通身眼。师云。井觑驴。幻曰。且道。与驴觑井还有差^8□。师云。毫厘有差。毫厘无差。幻曰。恁^8□恁^8□。无心道得道无心。道无心合无心道。你堪为洞上种草。即付拂传衣。分座说法。厥后幻。举贺州圣兴寺以付师。盖幻祖有四建道场。圣兴是其一。而为退藏地。虽然以丹之永泽介于深山绝壑。便其幽胜。此去彼之。自时师以旧隐称圣兴者。职此之由也。明德四岁癸酉十月。承总持之命。本月二十二日入院。应永二年八月退院。还贺之旧隐。明年八月。又受永泽请。逮入院日。丰狐夜鸣百数。绕寺不已师感通于中曰。此护法之兆也。即日立庙。祀稻荷明神。狐鸣遂息。一住三载。无倦诲接。其际大劳土木。鼎新伽蓝。应永五年八月挝退鼓。本月受请莅越之龙泉。视席三年。时本州槚富上庄。缁素波属云委。向师之道风。创建愿胜寺。力请住持。无几辞众。归贺之旧隐。然而越之道俗。景慕弗置。德尾保钜户白泽永幸居士。崇信特甚。开创禅林延师。师鉴卫护靡贰。^7□赴其请。重来越国。应永十二岁乙酉七月开堂。奉师为开山第一世亡论。禅林之缔营。殿堂厨库。百事尽备。晨钟夜梵。禅规确整。岿然为一国望刹。又睹山之形胜以为。谐吾素蕴。于兹追忆东山左畔之余论。北岳上方之垂诲。且谛观救世菩萨与此山篑始。同一慈力同一悲仰。作十境偈并叙引。以见意。翌岁应命能之永光。临众一周。十四年正月二十三日。将且解印。山中诸老。勤旧知事。及太守檀越。遮行引裙。师弗获崚辞。却回再住。至七月自恣日。翩然径去。过旧隐还越山。应永十五年正月初。浸染微疾。日累沉绵。届十二日。门人知师不起。请最后垂范。师掉头翻覆左手。云今日分明指示。安详坐化。世寿六十二。法腊四十七。诸徒移龛。塔于本山。得法弟子。正觉大圆。宝圆直传。金刚玉翁。洞源崇珍。宗德玉叟。净智都寺。元快副司。法鉴书记。凡八人。师者东西南北之人。少壮行脚。阅禅将几员。宜也比出世开堂。豁宗眼于敷演。拨关^8□于章句。如诗偈。虽平平道将来。向上巴鼻。和盘托出。幻之贻谋。为绰余裕独在师乎。特拔圣兴明明付师。余子所无也。不是非鹊巢之鸠耶。师之平生行业。其为徒者。巨细记臆不可斯须忘之。虽然积日涉年。或有遗坠。是以状其大概。以贻诸后。言到此猝缄口何也。其道之盛大。其德之光明。于时应永二十一甲午岁。孟春十二。七周忌之辰。小师净智等谨记。

下卷（终）

跋
新刻普济禅师语录

    通幻门下。人人龙象。蹴跶个个。鸾凤翱翔。虽然非隐南山雾避北海滨。拟欲人让一着。不受他黔劓者。奈昭昭冥冥。室迩人遐。其故何。居由輷天霹雳。澜翻提唱罕闻于浇运季世也。就中。普济禅师。潦倒多舌。着尔许口业。今日寒落冷裔。以凤毛麟角待师。亦宜也。然而此录沦诸湖海几百岁矣。纵捞摝观之者。视为故事。纵撺掇扬之者。却犯忌讳。奚由若此总之。挽近宗属。藐古轻于锄兰。玩今嗜于逐臭。若辈不受其咎。谁受其咎。兹有一同志。告余曰。洞上宗猷。天童一变流桑域者。率以崭绝斗峭。寄之葛藤。至于其言朴略。不诡僻不奇崛。而不昧宗旨。不失机杼。示正明不露之妙趣。则不可无此录矣。有一本淹委匣底者。今锓诸梓。大行于世。不特舒禅师大寂场一顾。犹且提醒迩来ㄠ^6□昏瞆乎。余聆其言叹云。天日未坠。法社干城岂忧无托哉。于焉反复原本。涣散无纪首次不分。以谓。别有全稿。故不欲擅抹一字填一字。历索在东关北越者十数本。校订一匝。稍得清楚。析为三卷。遂付剞劂。嗟嗟方今丛林凋起。不荣不茂。如睹此录者。为甘霖时雨。化其拳曲。沾其枯朽则。直饶断取一瓣于香积国。为师祝爇。恩大犹未足酬矣。谅哉以师之拈提见于世。言道德迥只当初一门伯仲。不敢过抬焉。余道。师前岂无师。师后岂有师。斯言使人短气。亦使人作气。统题于后。

时元禄八乙亥岁腊八前兴圣嗣祖信梅峰书于楞伽林中
