No. 2573 西源语录序



    大圭不琢。至文不文。正法四流之一祖大寂常照禅师西源语录。不琢之琢。不文之文。腾暖当时。古记云。三卷行于世。世熊迁谢转写谬脱。其的胄住妙心独坐大云峰现董。西源梁谷和尚。比年仇正搜索诸方。收获乃祖上足本光国师纸衣之断简。及天龙名德策彦和尚亲誊之小册。并复前套焉。方今属梓而寿慧命。令不肖题辞。三次牢让一任僣差。若人谓不举录底端倪。则向他道听取大寂定中之一喝。
　　享保己亥重阳翌旦
    远侄孙慧宽熏拜谨书

西源特芳和尚语录目次

序引

卷之一

    龙宝山大德寺语
    青龙山瑞泉寺语
    垂语
    佛事上
卷之二
    佛事下
    铭
    像赞
卷之三
    像颂
    道号
    疏
    后序
    拾遗
    敕书
    传
附录
    疏
    祭文

西源特芳和尚语录目次
_
西源特芳和尚语录卷之一

      侍者某等辑录
      远孙宗怡重编


住平安城龙宝山大德禅寺

    师以文明十年戊戌九月某日入寺。三门云门禅新定普天无处不光辉。
    佛殿烂冬瓜干屎橛天下大禅佛。即是万人杰。
    土地。卒莫谬敬慎护法社授这五大施。夜垣合助我。
    祖堂。开东震花。漏泄西来意。阿呵呵。衲僧而前不知耻。
    据室。二铁团可透。金刚圈难透。四大海可吞。栗^8□蓬难吞还我。命根来。
    敕黄。皇图长久只由这个。祖道重轻只由。这个。且道这个是什^8□。更请维那宣过。
    山门疏。白雪阳春举世难和。本是山中人爱说山中话。
    同门疏。燕肝越胆同气相求。不是冤家不来聚头。
    拈衣。微笑塔中老祖翁。昔年传此衣时千钧重。灵光塔下新长老。今日传此衣时一毫轻夺朱红紫。乱雅郑声。
    登座。古帆高挂驾起铁船须弥顶上浪滔天。
    祝圣拈香云。大日本国山城州平安城龙宝山大德禅寺新住持传法沙门开堂。令辰谨焚宝香。端为祝延今上后帝圣躬万岁万岁万万岁。陛下恭愿。德起羲轩。再逢海晏河清之日。仁则文武。长延鹤算松寿之年。
    次拈香云。这香爇却宝炉。奉为大檀越准三宫资陪录算。伏愿股肱王室不减吕望阿衡。金汤佛门如同公美天觉。
    又拈香云。这香奉为敕使尊官左少丞资陪禄算。伏愿耀仲尼日月于胸天。世掌丝纶之美。谙汉官威仪于怀抱。增膺升进之荣。
    又拈香云。这香为源兵部增禄位。更冀辅阃外威权。退匈奴于边徼。随国初条令誓始终于山河。
    次拈香云。这香梅阳恶气息。花园毒芽孽。触着则鼻孔穿。觑着则眼睛瞎。爇却一炉奉供养前住当山现住龙安雪江大和尚。用酬示法乳之恩。
    师敛衣就座。上首白槌罢垂语云。声前一句千圣不传。才涉唇吻十万八千。有^8□时有僧出问。云归故岑天下仰无双禅苑。龙启新窟野外行绵蕝朝仪。簸扬祖风毗赞尧日。师云。杲日丽天清风匝地。进云。玉印千年閟。金茎一气清。师云。地天泰吉无不利。进云。记得密庵禅师奉敕住灵隐日。僧问。中兴此道。将何祝圣。师云。指出须弥作寿山。僧云。的当也无。师云。昆仑嚼生铁。进云。和尚今日应纶命而开堂。可谓异代同调。师云。彼一时此一时。进云。与^8□则望阙酬恩一句作^8□。师云。自从金革销声后。唯听尧民击坏歌。进云。抛金钟辊铁鼓。等闲翻作太平曲。师云。知音更在青山外。进云。黄河清而圣人出。师云。祝祝。
    提纲。师乃拈□杖云。今朝□杖始开封。四海八纮云也从一声霹雳动天地。龙宝山头化作龙。咦用化为什^8□到者里明暗色空各归本位。山河大地不改形容。净裸裸赤洒洒。风凛凛水淙淙。且道。是什^8□时节。傥于此荐得。佛恩皇恩一时报毕矣。其或未然圣代只今多雨露。万年松在祝融峰。
    自叙艺苑散樗缁林草芥。匪材匪器无补宗乘。久藏岩壑期与草木俱腐。不图忝承紫诏叨据金猊。不堪惭颜。伏乞众慈亮察。
    白槌谢。开堂之次。恭惟金龙东堂大和尚。禅河香象法窟金狮。振起临济已坠之宗风。嗣续天源一派之命脉。兹忝屈尊座侧亲鸣犍椎为法作证明。下情无堪激切之至。伏希尊照。
    总谢。又惟诸位东堂大和尚。诸位西堂和尚。山门东西两序。单寮蒙堂。前资辨事。适来禅客。四来高宾。一会龙象。诸位禅师。虽逐一可贲词褒赞。今日开堂端为祝圣。并期小参之次。各乞允容。
    拈提。记得肃宗皇帝问忠国师。如何是十身调御。国师曰。檀越蹈毗卢顶上行。帝曰。寡人不会。国师曰。莫认自己清净法身。师云。南阳恁^8□告报。且缺纳僧巴鼻在。若新宝山。便只对他道。玉玺不彰文。万邦咸稽首。
    当晚小参垂语。溪林叶落塞雁声寒。现成公案有什^8□难参。时有僧出众云。云门丹砂神于虎腊鸾膏。松源黑豆毒于乌喙鸩羽。展开恶辣之手揭示软顽之机。师云。剑阁路虽险。夜行人更多。进云。黑漆昆仑暗里走。端的一句作^8□生。师云。也太奇也太差。进云。记得息耕师祖曾住开善日。小参因僧问。非但大众观光。学人小出大遇。师云。偷心鬼子。僧云。意在那里。师云。灯笼露柱手舞足蹈。僧云。消得龙王多少风。师云。天旋地转。进云。龙宝今夜小参。大众观光如得。夜明珠。将谓小出大遇。师云。金屑虽贵。落眼成翳进云。一毛头上定乾坤。师云弄巧成拙。进云。时当像季如昙有华。师云。彩凤舞丹霄。
    师乃云。大机圆应大道无方。法筵改观熟处难忘。所以金殿烛玉楼钟自演真谛。丹山云津树月全提宗纲。直得三世圣人六代开士。传不及处行不到处。一一显露不劳举扬。虽然恁地。新大德^8□谨白参玄人。丛林秋晚莫空送时光。
    自叙赋性鲁钝情窦昏蒙。作野干鸣据狮子座。败阙一上玷辱视听。伏乞众慈枉赐恕宥。
    谢语。小参之次。恭惟天泽东堂大和尚。吾门宿德。施甘泽于九垓。祖室先登。睹灵山于一世。更冀法腊弥高。保任郝翁甲子。至祝至祷。
    又惟金龙东堂大和尚。门庭施设跨三脚驴儿过千仞谷。格外风规如独角麒麟出众兽群。孰不瞻仰。
    又惟诸位东堂大和尚。诸位西堂和尚。邻峰名德江湖饱参。诸位禅师。挟翅猛虎戴角大虫。各屈高标来混群缁。法场羽仪何以加之。
    又惟山门两序东班都寺禅师。职务廉能。为众竭力。嘉声借甚。公举得人监寺禅师坚守三纲职。不点常住灯。廉谨过人。众所叹伏也。悦众禅师。藏金槌于里袖里。容兜率于室中副寺禅师。典座禅师。当处置分功劳。造五味调众口。西班堂中座元禅师。西涧流芳。南禅英衲。暂折高尚节义。来扶开堂化仪。宝剑露锋。广灯分照。以惧以忻。不堪感激。后版座元禅师。或时一句拈四句百非作摩诃衍乘。或进一句拈摩诃衍乘作四句百非。记室禅师。翰林风月。法海波澜知藏禅师。知藏禅师。大藏小藏水缘山青知宾禅师。追回雪窦古风。度越禅月旧轨侍香禅师。获一颗明珠于白云室。爇无价沉水于金猊傍。道义尤敦。谢忱无尽。前资辨事。适来禅客。一会海众。诸位禅师。天球河图人难得轻重。桂枝昆玉徒敛其光辉。鸣呼盛哉。虽逐一可致褒赞。恐久立有劳矣。各乞昭亮。
    复举。蕲州老人问中峰和尚曰。如何是正法眼。中峰答曰。破沙盆。昔日中峰向白拈队夺得一个破沙盆。非殊换却他眼睛。和耳根一时寒却。至今尽大地人。东西不辨无处雪屈。杰上座于此要令他正法眼见愈光明盛大矣买来卖去元无价。一夜连城十倍增。
    结夏上堂。阳春一曲翻入南熏。闻^8□万里白云师乃云。安居禁足折漆藤。上兜率下阎浮。圆觉伽蓝一茎草。架金殿现玉楼。所以具大机露大用。兴玄风振玄猷。金毛狮子摆脱铁锁。而奋迅游行蹈碎嘉州大象。玉角麒麟掣断草绳。而轩^8□骤步蹋倒陜府铁牛。直得八角磨盘空里走。一只铁船水上浮。傍有□杖子出来云。休休才恁^8□即不恁^8□。且道。□杖子有甚长处恁^8□道而今四海清似。镜。行人莫与路为仇。
    复举。云门一日云。今日十五入夏。也寒山子作^8□生。代云。和尚问寒山。学人对拾得。师云。若有人致此问。只对他道欲知寒拾二风流。莫向云门句里求。芍药花开菩萨面。棕榈叶散夜叉头。
    冬节上堂拈香。大日本国云云龙宝山大德拈寺住持传法沙门书云令辰谨爇宝香。端为祝延今上皇帝圣躬万岁万岁万万岁。陛下恭愿。圣图万安专扶桑六十州政化。皇祚长久延蟠桃三千岁遐龄。遂敛衣就座。垂语句下承当未为俊快。言前荐得当甚喽啰。若是出格汉。不须如何若何。有^8□师乃云。鸿蒙未分先一气不散。伏牺初划后三方既昭。是故一阳来复君子道长。群阴剥尽小人道消。奇哉奇哉。树头一双鲤鱼摆尾。石上丈二玉笋抽条。以至镜清不展卧单甘守己分。洞山掇退果卓徒增纷嚣与^8□说话子细点检将来。只这陈年历日。有更新条在。听取□杖子说着本是太平无事客。不知身世在唐尧。
    自叙鹩巢微分蹄涔浅才。辱荷众眷叨据此座。惭汗洽背。伏乞众慈亮察。
    谢语。上堂之次。恭惟德禅东堂大和尚。法霈普沾金龙新启窟宅。玄关高立灵山再起宗猷。瞻之仰之。
    又惟山门两序东班诸位禅师。西班诸位禅师。单寮蒙堂。前资辨事。适来禅客。一会海众。诸位禅师。琳球琅玕光彩夺目。楩楠杞梓材干惊人。各称大厦栋梁。况吾门光辉乎。鸣呼盛哉。
    复举。首山僧问。如何是学人亲切处。山曰。五九尽日又逢春。这僧含元殿里问长安首山老婆心切为他注解。若今日有人恁^8□问。大德劈口即打。何故官不容针私通车马。
    结夏上堂。牛角马角以大圆觉菜篮果篮为我伽蓝身心安居东走西走平等性智前三后三。诸人还甘不甘。假令恁^8□会。犹堕禁纲。者里还有漏纲底^8□惟有白鸥闲似我。芦根白处是江南。

住尾州青龙山瑞泉禅寺语

    三门瑞泉一滴甘露门开渴望之者从者里来。
    据室三尺竹篦打定天下且喜今日归家稳坐。
    拈衣。裁蓬莱五色云。带黄梅三更月说甚传不传吾家旧物。
    两祖塔二株嫩桂久昌昌。枝叶垂阴遍十方。惭愧拙孙乏攀折。等间拈作一炉香。且道为是报恩足矣。无复家丑向外扬^8□那伽定里知一场。
垂语
    举。僧问古德。新年头却有佛法也否。或云有。或云无。端的在那里。众下语。自代云。年年是好年。月月是好月。日日是好日。时时是好时。
    举。南泉间僧。夜来好风。僧云。夜来好风。泉云。吹折门前一枝松。僧云。吹折门前一枝松。南泉恁^8□问。这僧恁^8□答。还有优劣^8□。自代云。车书混同泥玉一处。
    举。赵州云。诸人被十二时使。老僧吏得十二时。且问诸人。被十二时使。使得十二时。自代云。凉天佳月即中秋。菊花开处是重阳举。传大士法身颂云。空手把锄头。步行骑水牛。人从桥上过。桥流水不流。端的在那里。自代云。净裸裸绝承当。赤洒洒没窠臼。
    举。僧问疏山。如何是冬来事。山云。京师出大黄。若有人问冬来事。诸人作^8□生只对。自代云。若有人问山僧。蓦面唾。
    举。圆悟禅师云。今夏诸庄颗粒。不收不以为忧。其可忧者。一堂数百衲子。一夏无一人透得个狗子无佛性话。圆悟恁^8□道。端的在那里。自代云。幽州犹自可。最苦是新罗。
    举。临济破夏辞黄檗。檗曰。甚^8□去。济曰。若不河南即归河北。或下语云。山长水远。人面兽心。临济道。若不可南即归河北。端的在那里。自代云。猛虎当路坐。
    举。临济云。求佛求法皆是造地狱业。看经看教亦是造地狱业。自代云。冲开碧落松千尺。截断红尘水一溪。
    举。古人云。举一不得举二。放过一着落在第二。如何是一着。自代云。唵苏噜苏噜苏噜支利莎婆诃。
    举。肃宗皇帝求国师。塔样。国师良久。还端的^8□。自代云。风吹碧落浮云尽。月上青山玉一团。
    举。云门大师云。十五日已前不问汝。十五日已后道将一句来。自代云。日日好日。端的在那里。自代云。寻常一样窗前月。才有梅花便不同。
    举。僧问赵州一。灯分作百千杰。未审一灯从其处发。赵州趯出一只履。又云。若是作家便不同。自代云。锦上添花别是春。
    举。南泉召陆亘大夫。指庭前一株花云。时人看此一析花如梦相似。各请代大夫下一转语。自代云。莫眼花。
    举。古者云。于粪扫堆头拾得无价宝。一生受用不尽。如何是无价宝。自代云。人人具足个个圆成。
    举。僧问风穴。语默涉离微。如何通不犯。穴答云。常忆江南三月里。鹧鸪啼处百花香。风穴答处端的在那里。自氏云。移花兼蝶到。买石得云饶。
    举。教中云诸行无常是生灭法。生灭灭已寂灭为乐。吾佛舍身求此偈。诸人如何出教眼。自代云。龙吟居金鼎。虎啸丹田。又胡人伪多。
    举。僧问古德。寒暑到来如何回避。古德云。向无寒暑处回避如何是无寒暑处。自代云。火鼠不知热。冰蚕不知寒。
    举。般若云。一切智智清净。无二无二分。无别无断故。释迦老子恁^8□说意在什^8□处。自代云。扇子^8□跳上三十三天。筑着帝释鼻孔。东海鲤鱼打一棒。雨似倾盆。
    举。僧问古德。如何是长明灯。德云。风吹不入。端的在那里自代云。我见灯明佛。本光瑞如此。
    举。古德云。雪覆千山。孤峰为什^8□不白。虚堂和尚道。消得龙王多少风。自代云。雪上加霜。
    举。沩山问仰山。临济昔日得黄檗力。得大愚力。仰山曰。不但骑虎头。亦解收虎尾。端的在那里。自代云。须弥顶上无根树。不借春风花自开。
    举。僧问云门。久雨未睛时如何。云门云。劄。端的在那里。自代云。雷声浩大雨点全无。
    举。古人云。放过一着落在第二。作^8□生是那一着。自代云。棋逢敌手难藏行。
    举。云门云。扇子^8□跳上三十三天。筑着帝释鼻孔。东海鲤鱼打一棒。雨如倾盆。端的在那里。自代云。醉来黑漆屏风上。草写卢同月蚀诗。
    举。虚堂和尚云。把菊东篱下。悠然见南山。陶靖节虽是俗人。还有衲僧巴鼻。甚^8□处是衲僧巴鼻。自代云。不得中郎鉴。还同野舍薪。
    举。世尊昔在灵山会上。拈一枝花。迦叶破颜。阿难罔措。即今问诸人。个一枝梨花耶梅花耶杏花耶。自代云。莫眼花。
    举。百丈海禅师因雪下。院主请上堂云。和尚何不说法。丈云。片片具足。何须老僧上堂。端的在那里。自代云。消得龙王多少风。
    举。六祖大师因僧问。黄梅意旨甚^8□人得。祖云。会佛法人得。僧云。和尚还得不。祖云。我不得。僧云。和尚为甚^8□不得。祖云。我不会佛法。端的在那里。自代云。大抵还他肌骨好。不涂红粉自风流。
    举。赵州僧问。一灯分作百千灯。不审一灯从甚处处发。师便趯出一只履。端的在那里。自代云。脚下太泥深。
    举。怀州牛吃禾。益州马腹胀。天下觅医人。灸猪左膊上。意旨如何。自代云。相识满天下。知心能几人。
    举。古德举左拳云。斯是南岳让和尚。举右拳云。斯是江西马大师。端的在那里。自代云。君看陌上二三月。那树枝头不带春。
    举。那吒太子。析肉还母。析骨还父。然后现本身。运大神力。为父母说法。未审说甚^8□法。自代云。吾常于此切。
    举。临济因王常侍入僧堂问。这一堂僧还看经也无师云。不看经。王云。还习禅也无。师云。不习禅。王云。经又不看。禅又不习。毕竟作甚^8□。师云。总教伊成佛作祖去。王云。金屑虽贵。落眼成翳。又作^8□生。师云。我将谓你是个俗汉。临济恁^8□道。端的在那里。自代云。官不容针。私通车马。
    举。古人云。凉天佳月即中秋。菊花开时即重阳。只是有衲僧巴鼻。作^8□生是衲僧巴鼻。试甄别看。自代云。且在这里不是。
    举。法昌遇禅师开炉日。对十八高人说法。未审说什^8□法。自代云。说这个法。
    举。长沙岑禅师与仰山玩月次。师乃一蹈蹈倒仰山。山起来云。尔直下似个大虫。仰山恁^8□道。端的在那里自代云。犀因玩月纹生角。象被雷惊花入牙。
    举。法云禅师云。雪下有三种僧。上等僧僧堂里坐禅。中等僧点笔作诗。下等僧围炉谈食。且道。者里是三等中。是三等外。自代云。打破蔡州城。杀却吴元济。
    举。世尊涅槃会上告众曰。若谓吾灭度。非吾弟子。若谓吾不灭度。非吾弟子。如何辨端的。自代云。支遁鹤矣右军鹅。夜来和月卖珊瑚。
    举刘铁磨至沩山因缘。磨云。来日台山有大会斋。和尚还去^8□。端的在那里。自代云。黄金铸山铁昆仑。
    垂示曰。一灯分作百千灯。未审一灯从甚处起。自代云。欲问花来处。东风亦不知。
    又一灯分成百千灯。未审一灯在什^8□处。师即吹一吹。
    又达磨大师于片冈山与太子对谈。即今在什^8□处。自代云。石羊对石虎。相见早晚休。
    又诸方无柴无炭。吾者里柴足炭足。诸人者里作^8□生。自代云。饥来吃饭。冷添衣。
    又克期修证裂破如来禁纲底汉。安置甚处。自代云。江南野水碧于天。中有白鸥闲似我。
    又西净已成。各将几钱与匠人。自代云。倾肠倒腹。
    又半夏已过。各乞道将一句来。自代云。久旱逢初雨。他乡遇旧知。
    又灵山画月。曹溪指月。如何是心月。自代云。明明明黑黑黑。
    又变大地为黄金。搅大海为酥酪。未审何人受是供养。自代云。施者受者二俱瞎汉。
    又登鲁台书云物。未审有甚^8□祥瑞。自代云。未执觚前劈口打。
    又放过一着落在第二。如何是一着。自代云。临济喝。德山棒。
    又不知年余润。不分月大小。幪幪幢幢底。还承当宗门中事^8□。自代云。大抵还他肌骨好。不涂红粉自风流。
    又人人具足个个圆成。且道具足个什^8□。圆成个什^8□。自代云。谁家无明月清风。又云何不道和尚莫寐语。
    又向上一路千圣不传。如何是向上一路。自代云。扇子^8□跳上三十三天。筑着帝释鼻孔。
    又日日转般若。未审有甚^8□祥瑞。自代云。现世怨敌皆起慈心。
    又欲识佛性义。当观时节因缘。佛性义则且置。道将时节因缘来。自代云。山花笑野鸟语。
    又一夏已来克期修证。有什^8□所证。自代云。灯龙沿壁上天台。
    又诸方开炉无炭无柴。这里炭足柴足。火炉头无宾主话。如何商量。自代云。有人若致个问端来。我则作陷虎势。
    又十方罗汉僧来。以何供养。自代云。各各好与棒吃。又云。变大地作黄金。搅大海作酥酷。
    又前安居已过。后安居未来。不涉二途。道将一句来。自代云。日日是好日。时时是好时。
    又初秋夏末。江湖兄弟东去西来。前途若有人问今夏在什^8□处。如何只对他。自代云。若是山僧。蓦面唾。
    又达磨既归西天。为甚^8□即饿死片冈山。自代云。东边落节。西边拔本。
    又古人云。大疑下有大悟。意旨如何。自代云。听雨寒更尽。开门落叶多。
    又眼在灯边。灯在眼边。试道看。自代云。离娄不辨正色。师旷岂识玄丝。
    又西天义长东土。作^8□生是西天义。自代云。孟春尚寒。恭惟一会大众起居万福。
    又丹霞烧木佛。吾这里无木佛可烧。一个无明火在诸人面前。还看^8□。自代云。日短夜长。各自照顾。
    又关南打鼓。德山唱舞。不审是何曲调。自代云。石女舞成长寿曲。木人唱起太平歌。
    又慈明僧堂前挂榜。老僧茶堂里挂榜。是同是别。自代云。就茶堂里吃茶去。
佛事上
    龙安开山

敕谥禅源大济禅师木像安座

    生汉呼为一个木橛子。即是唤作开山祖师。即是呼为什^8□。虽然恁地彩绘已毕犹缺点眼。普请诸人下一转语。山僧有拙偈。伏望那伽定中赐照鉴坐断龙安最上巅烁迦罗眼照坤干。禅源激起三千界。法霈滂沱亿万年。
义天和尚三十三年忌拈香
    祖翁一片闲田地。三十年来大脱空。契券何图落吾手。满山松竹引清风。
大应国师二百年忌拈香
    二百年前老苾刍。遗风余烈遍寰区。丁宁说与虚堂叟。东海儿孙一个无。
龙安寺殿十三年忌升座。
    师佛前拈香云。这香天地大本万法根源。散作光明云遍布沙界。结作大华盖逼塞乾坤。不是薰陆沉水之类。岂以顺风逆风。而论。爇却金炉奉供养现座道场本师天中天一切诸贤圣众。伏愿龙安寺殿前右京兆仁荣宝公大居士。乘此光明云诱引群品。用此大华盖庇荫后昆。
　　据座垂语。言前荐得。认庭潦为海。句下承当。见井索作蛇。者里还莫有掀倒禅床底作家^8□。参。时有僧出问。透过向上活机关。不动脚头。那处还。今日相逢阿爷面。龙安山色碧孱颜。赖有寸管要窥一斑。师曰。眉毛眼睫地角天涯。进曰。薰风南来。殿阁生凉。师曰。风光可爱。公案未圆。进曰。大檀越源公。斯日伏值先考前京兆仁荣大居士十三回严忌。设大斋会。拜屈和尚。登座说法。未审有甚^8□妙唱。师曰。大施门开无壅塞。进曰。昔无相居士请妙喜古佛升座。僧问。诸佛向上一句作^8□生。喜曰。一拳拳倒黄鹤楼。一踢踢翻鹦鹉洲。端的在那里。师曰。两彩一赛。进曰。不堕妙喜旧辙。愿听超百亿一句。师曰。左顾无瑕。右盻已老。进曰。万象森罗齐稽首。须弥^8□跳舞三台。师曰。哩哩啰啰哩。进曰。瞻之仰之释天日月。师曰。好记取。
    提纲。威音那畔空劫以前。有者一着子。弥纶十虚无偏无党。包罗万有绝微绝离。江河竞注不动。旋岚偃岳不移。煌煌焉不可以识识。荡荡乎不可以知知。明并两曜道合二仪。圣主得之安四海。重臣得之镇九夷。百姓得之乐无为之化。国家得之立太平之基。一一明妙一一新奇。谓之无尽藏解脱海。谓之无尽藏陀罗尼。以至黄面老汉。四十九年。倒语颠言。参天荆^8□。碧眼胡僧。十万里程。东栖西倒。满地蒺藜自尔。滥觞不止。滔天无涯。所以龙安寺殿前右京兆仁荣大居士。事不获已。现宰官身。千变万化靡不施为。如春行万国化育同至。似月印千江应用无亏。此是本来具足历劫庄严底大光明三昧。即今于山僧□杖头上。一时发现了。也诸人还信得及^8□鲸吞海水尽。露出珊瑚枝。
第0段     散说。索诃世界南瞻部州大日本国山城州平安城居住奉三宝弟子孝男源公政元。文明十七年五月十有一日。家门伏值先考龙安寺殿前右京兆仁荣大居士一十三白之忌辰。预就于府第庄严道场。命诸禅侣勤修诸般白业。特转大藏尊经全藏。伶伦舞霓羽奏萧韶。法门盛事一时观瞻也。虽然都卢大地是个大经卷。说甚^8□黄卷赤轴全藏半藏。不啻四部伶伦。山河大地草木丛林齐起鼓舞。岂不是希奇之事也哉。如雕刻最高显广眼如来尊容。则不打开南天铁塔。直见两部仪相。杲日丽天清风匝地。大乘妙典渐写印写各若干部。无上妙义六万余言。花簇簇锦簇簇。至于顿写。则前毫滴后毫滴。如染一??丝一时顿色。功德莫大焉。修圆通忏摩法。则饶鼓也梵呗也。发升降曲折之响。不是以音声为佛事耶。陈水陆仪文。则散一器之甘露度无边之幽冥。大蟒离苦。枯鱼上天。大功德主源公。屏去血味及玩好诸欲因缘。有曰于兹。纯孝中之纯孝也。正当今日营辨伊蒲塞净膳。供佛斋僧。虔备香华灯烛茶果珍馐。以伸供养。仍拜屈现前尊众。讽演白伞盖无上神咒之次。拜请灵泉大和尚拈香大尽赞扬。无碍之辨舌卷风雷。得闻所未曾闻。叨命龙安小比丘升于此座举扬宗乘。宗乘者何也。一口金刚王当头截。谓之临济宗风。九转还丹点铁成金。谓之云门禅。虚玄大道无著真宗。谓之曹洞宗旨。父子不传神仙妙诀。谓之沩仰宗猷。心外无法满目青山。谓之法眼宗。自余天下老和尚。斩钉截铁逆行顺行。无不是宗乘。共惟龙安寺殿前右京兆仁荣大居士。名鸣四海。气压诸方。其威雄也山川草木屈膝。其仁爱也岛夷荆蛮来庭。托摄心于医术。自称颐神叟。齐嘉称于禅和。且号东轩长老。弓剑之妙骑射之巧。虽不勉励暗合根脚。加复天生会禅。大机在用超佛越祖。盛德盛业辉古腾今。虽杨李之辈不可跂及也。审按公事实。岐嶷之质显于^8□地之时。颖异之风见于龆□之际。年甫十六居大显职。天下佥曰。置枕于泰山之安。公冗之暇笃信斯道。谒吾祖敕谥禅源大济禅师者于再于三。未得入头处。遂投一筹于创建龙安师翁之室。晨锻夕炼。颇有所造诣。及乎见现住衡梅老汉。能事毕矣。寔是火中之莲也。应仁己亥岁。天下瓜分。四海鼎沸。公高吾城张吾军。护人主于危疑之余。暴叛之徒竟无破半堞。即是公力也。公虽在戎马之际。忧民忧国。未尝少置。上与诸佛同一圆证。下与众生同一悲济。实克入真俗不二之门者也。公一日示微恙。衡梅老师时问候。公便问曰。还看涅槃一路^8□。师曰瞎。公曰。正当与^8□时如何。师曰珍重。公于此脱然倾背。昔李都尉临薨时。命邀慈明问曰。临行一句作^8□生道。明曰。本来无挂碍。随处任方圆。慈明恁^8□告报。与老汉答处优劣多少。诸人还甄别^8□。吁公之五居大显职。未足谓之荣。位至从四位下。未足谓之贵。只所贵者。入得吾门大事了毕。自非千生万劫熏习之力。安能至此。所以入佛入魔入净入秽。入解脱国土入神通国土。尘尘刹刹靡处不通。不见道。一毫端现宝王刹。微尘里转大法轮。正与^8□时。若有人问仁荣大居士即今居何国土。劈口便打。何故识法者惧。咄参须实参。悟须实悟。阎罗大王不怕多语。
    自叙蹄涔浅才不知大海浩渺。鹩巢微分焉识丛社广恢。爰逼檀命之重。叨临乱道之场。惭汗惭汗。
    檀谢。升座之次。共惟大功德主源公。国家桢干。祖道金汤。百丈下之裴休。大慧下之汉老。以四大海作福海。指七金山为寿山。至祝至祷。
    总谢。又惟诸位东堂大和尚。诸位西堂和尚。摩霄俊鹘。戏海狞龙。行业纯真。洁于九夏寒岩之雪。道声借甚。高于五岳半岭之云。下尊就卑。无任悚栗之至。
    拈提。记得大梅常禅师因庞居士问。久响大梅。未审梅子熟也未。师曰。你向甚处下口。居士曰。百杂碎。师曰。还我核子来。后来翠岩芝禅师曰。此二人大似把手上高山。山僧也借路经过。大梅梅子铁团圞。庞老机前下口难。百杂碎兮百杂碎。和风搭在玉栏干。
春林寺殿小祥忌升座
    拈五须弥为小瓣。三千刹土一金炉。大人境界大人识。供养春林女丈夫。看看淑灵特来应供。且以什^8□为验六月满天雪糢糊。
    垂语。当轩布鼓其音如雷。赏音者击节来。
    提纲。龙女一颗明珠。煌煌焉绵历三际。荡荡乎弥纶十虚。在轮王髻中则赏魔军降伏功。在中州管内则为太平无价宝。以至人人具足个个圆成。如春林寺殿桂昌大禅定尼。一生受用不尽。看看于山僧□杖头上。一时罗列了也。诸人还委悉^8□天共白云晓。水和明月流。
    散说。索诃世界南瞻部洲大日本国山城州平安城居住奉三宝弟子大功德主大孝男政元。明应七年六月二十一日。伏值先妣春林寺殿桂昌大禅定尼小祥忌之辰。预于日前就岩栖精舍庄严道场。命十员禅侣修诸般白业。雕镌得大势至菩萨尊像一躯。大乘妙典顿写渐写渐写印写看读若干部。兹承大人相公。忝命工印写提婆品。共功德不可说不可说。修圆通忏摩。设水陆妙供。正当今日营办伊蒲塞净膳。供佛斋僧。虔备香华灯烛茶果珍馐。以伸供养。仍拜屈现前清众。讽演大佛顶万行首楞严神咒之次。拜请北鹿苑堂头大和尚。拈香赞扬佛事。华藻文悬河辩。未闻之闻耸动人天。兼命龙安小比丘升此座举扬宗要。夫说法有所得。谓之野干鸣。说法无所得。谓之狮子吼。且道。是有所得是无所得。狮子吼野干鸣。眷兹处是春林寺殿桂昌大禅定尼旧庐也。有金殿有琼楼。如都史耶摩坠地。盖兹第宅草创志趣有二。一欲避城隍愦闹为休暇之地。人谓之南庄。天下奇观也。二欲为百年后真归之处。是故号曰春林。一柱之间一椽之下。皆淑灵所曾居也。名花异草瑞松怪石。无非遗爱。大孝男一切仍旧无改。可谓孝矣。夫真如法界本宅也。四大五蕴籧庐也。籧庐本宅不是停住之处。金殿琼楼不是停住之处。鸣呼往何速哉。共惟某名坤仪整肃归道规模。处国母之尊。黎庶欢呼宇内安靖。配贵裔之主。子孙蕃衍家眷和同。加之早入瑞芳室。不肯瑞芳。枯木寒灰是什^8□心行。晚参洋屿禅不师洋屿。松风山月无尽衣钵也。所以下视总持分肉。平欺天女散花。更有新条在。徐福祠前药王树。一枝庇荫尽阎浮。爰有一段希有事。大禅定尼问余曰。生死到来。如何保任此事。余曰。我者里无生死。保任个什^8□。大禅定尼曰。虽然恁^8□。到头霜夜月。恁运落前溪。我常于此切。余咄曰。认取不是。大禅定尼俯首而已。是故临溘然时快活自在。若非千生万劫熏修之力。何能至于斯。寔是火中莲也。姑置此事咄。
    拈提。记得刘铁磨到沩山。山曰。老牸牛汝来也。磨曰。来日台山大会斋。和尚还去^8□。沩山放身卧。磨便出去。后来古德拈曰。沩山老汉当时被刘铁磨推倒。直至今起不得。山僧不然。卧龙才奋迅。丹凤也回翔。
龙安寺殿十七年忌拈香
    日炙风吹十七年。馨香不改甚新鲜。等闲拈出与人看。刹界三千一缕烟。大日本国山城州平安城居住奉三宝弟子大功德主大孝男政元。长享三年岁次己酉仲夏十有一日。先考龙安寺殿仁荣大居士一十七年之远忌也。爰就于本寺。预庄严道场。集十员禅侣勤修诸般法事。大乘妙典渐写印写顿写各若干部。圆通忏摩一座。水陆妙供一会。七日勤修仲目。在维那举唱。正当今日营办伊蒲寒净膳。供佛施僧。虔备香华灯烛茶果珍馐。以伸供养。仍拜出现前尊众。同音讽诵大佛顶万行莲花王神咒之次。命住持小比丘禅杰烧此妙香。奉供养世宗释迦文皇帝。皇太子阿逸多。侍中臣文殊师利菩萨。匡教大将军十九天。都督观世音菩萨。三世十方诸大萨埵。微尘刹土诸贤圣众。西天东土历代祖师。梵释诸天。日本国大小神祇等。所集功勋为神仪资严报土。伏愿乘大愿轮优游浊世。为清凉树庇莆后昆。共惟某名横吞祖佛竖握坤干。辅教扶宗。有若银山铁壁。至公无党。如同白日青天。受任武州。再兴曾祖家业。赐钺殿陛。屡奏官军凯旋。或时放无毛铁鹞于广莫之野。或时逐没尾刍狗于启明之先。快活快活有发僧称东轩长老。灼然灼然垂须佛欺竺士大仙。一茎草上幻出都史夜摩。云山改观。百则葛藤秕糠夹峤乳窦。香火修缘。洋屿竹篦子打破野孤窟。临济金刚王抛向瞎驴边。正与^8□时。诸人还识大居士究竟安乐处^8□今逢四海为家日。奕世儿孙万万千。

东升开基永嘉大师十三回忌拈香

    炎天梅橤逊芬芳。旱地莲花惭靓不向少林分臭肉。自薰自性本来香。
    大日本国山城州平安城东升禅院尼比丘玄昌。长享三年五月晦日。伏值开基永嘉大师十三回之忌辰。预于日前庄严道场。勤修诸般白业。雕刻最高显广眼如来尊容一躯。大乘妙典渐写印写若干部。圆通忏摩一座。水陆妙供一会。正当今日就于岩栖精舍供佛斋僧。虔备香华灯烛茶果珍^7□以伸供养。仍拜屈现前清众。讽演大佛顶万行首楞严神咒之次。命龙安小比丘禅术。焚此妙香。奉供养本师释迦牟尼善逝。当忌慈尊广眼如来。当来补处慈氏尊。现座道场观自在菩萨。三世十方诸大萨埵。微尘刹土诸贤圣众。所集功勋为觉灵资助报土。伏愿修诸佛妙严为三世觉母。共惟某名胸襟廓落怀抱温良。绮罗丛里本无尊卑之殊。火不待日热。玉镜台前岂有去来之相。风不待月凉。问京兆平反则以慈忍为平地。赐相府侍奉则以礼节为家乡。寻访宗师寒灰三从五碍。化育生物霖雨四海八荒。东胜身洲得坐披衣直下更无纤翳。南阎浮提安眠高枕全机随处齐彰。即今永嘉大师来也。非男非女是什^8□看看积善之家必有余庆。

玄祐禅定尼五七日拈香

第0段     从来密祐露堂堂。特地何曾劳举扬。不信但看小春后。早梅吐出返魂香。萨诃世界南瞻部洲大日本国山城州平安居住奉三宝弟子令兄某。文明六年九月二十七日。伏值天屋玄祐禅定尼五七日忌辰。雕刻地藏愿王尊像。大乘妙典渐写印写。虔备香华灯烛茶果珍馐以伸供养。更捐舍净财设供佛斋僧之仪。仍拜屈现前清众。讽诵大佛顶万行首楞严神咒之次。假手于山野。焚此妙兜楼。供养本师释迦牟尼善逝。当忌慈尊地藏萨埵。三世十方诸贤圣。所集功德奉为淑灵庄严报士。伏愿提携无边诸含血。同登般若舟航。共惟某名笑语春暖襟怀秋凉。十九年游戏场。红尘陌上曳龟履。二六时闲家活。绮罗丛中眠兔角床。昨夜三更月到窗。显露自己面目。岐阳九月天微雪。发挥本地风光。加之拔却大树根株。犹称花园余孽。蔼然门阑喜色。爰见棣萼联芳。木人唱还乡歌。合笑不合哭。石女奏无生由。非宫以非商。与^8□时下视月上住泥洹。一踢踢翻精灵窟。平欺秦国持经卷。一蹈蹈断无何乡。此是禅尼一生受用不尽底作略。更有一句子如何商量五七元来三十五。庭前柑橘青已黄。

承国寺殿尽七日拈香

    此香托根株于空劫那畔。敷枝叶于四大有洲。馥郁乎亘于三际。郁密然覆于园丘。得之则成就八百鼻功德。触之则灭却无数恶冤仇。戒香定香解脱香为之大本。佛界魔界众生界为之熏修。圣主依之以定天下。忠臣依之以运机筹。三世诸佛依此成正觉。历代祖师依此立宗猷。德山谓之一条白棒。临济谓之三玄戈矛。尽法界有情草芥入畜。各随根性同圆种智者。靡非此香之因由。拈来插向金炉上。一缕香烟刹界周娑婆世界南瞻部洲大日本国山城州居住奉三宝弟子孝男成赖。文明六年十月二十有五日。家门伏值承国寺殿前左京兆大助祐公大居士终七日之忌辰。就府第设供佛斋僧之仪。专致追慕之枕。于兹以大海为砚。以须弥为笔。以虚空为纸。于一毫头上点出权实大乘妙莲华。现出三十二枝祇树林。希有希有。恰有衲僧作略。虔备香华灯烛茶果珍^7□以伸供养。仍集现前清众。讽演大佛顶万行首楞严神咒之次。特命山野爇此妙香。以奉供养东方琉璃界善逝。本师释迦牟尼如来。当来补处阿逸多。洎尽虚空界百亿分身无上尊。三世十方微尘刹土诸大萨埵。所集功德奉为神仪庄严佛果菩提。伏愿拯群迷于涂炭。同平步摩诃衍岸者也共惟名眼空四海气压前修。义家累世嫡裔。清和一派源流。承诏征南。背后剑轮影冷。奏凯归北。担头梅花香浮。致君唐虞未为难。誓带砺于终始。比身巢许何足计。齐功名于浮沤。初及壮年。青云佥称独步。岂谓勇退。晚岁云。遂归休。甘棠遗爱门叶光。犹存恩惠。螟蛉有子蜾蠃负。贻厥孙谋。加之参得衲子软顽之禅。亲入集瑞室。逗到全机快活之处。倒跨望阙楼。正与^8□时。诸人还知大居士大休歇处也不。高卧南阳四十秋。终无一事挂心头。昆仑昨夜入东海。阖国之人挽不留还看^8□。依然突出人不识。凛凛威风四百州。

常心庵主三十三年忌拈香

    觅心不得本来无。三十三年一吸呼。竖起拳头何处去。远村梅树觜卢都。
    大日本国所集功德奉为觉灵。伏愿诱引河沙含识。同到菩提觉岸夫以。先考某名淳朴操履密连玄枢。目视云霄。盘结草庵于孤峰顶上。气吞佛祖。诠运风流于四海五湖。榔栗横担不顾人。朝游西天暮归东土。伽黎勃率谁所付。昔年居士今日浮图。此故令子令孙。瓜瓞之圃。芳兰之室。惟仁惟德。夜光之璧。明月之珠。正与^8□时。庵主来应供^8□一株栴檀树。熏彻尽阎浮。

英室妙俊大姊三十三年忌拈香

    三十三年。一炷香。虚空藏里久收藏。不唯盖覆末山顶。无限真熏满十荒共惟某名。笑言春暖。襟抱秋凉。凤凰非悟桐不栖。位配尊贵。松柏经霜雪而秀。行专贞良。谢家兰玉之孙。抱弄无倦。狄门桃李之美。乡党有光。矧又分峨眉山月之光彩。漱洞水逆流之瑞芳。是故玉镜台前全无男女之相。绮罗丛里即是解脱之场。赤洒洒没窠臼。净裸裸绝承当。虽然恁地。转功就位底一句。听取山僧举扬昨夜金乌飞入海。晓天依旧上扶桑。

龙安寺殿二十五年忌拈香

    这香扶桑国里拈出。则大唐国里解闻熏。赤洒洒没窠臼。北瞿卢洲收得。则南瞻部洲知斤两。净裸裸绝承当。灵山一枝金华破颜微笑。少林二株嫩桂五叶联芳。尔来生此毒华恶果。甚于鸩羽砒礵。最中其毒者。仁荣大居士也。山僧曾于正法山壁角落头。背手拾得之。今日为大居士。不敢被盖囊藏五五年迁刹那顷。熏风殿阁生微凉。大日本国山城州平安城居住奉三宝弟子大功德主大孝男政元。明应六年五月十有一日。伏值先考龙安寺殿从四位下前右京兆兼武州太守仁荣大居士二十五年之远忌。先期就于本寺挥金打供。庄严道场。勤修诸般白业。雕刻爱染明王尊像一躯。大乘妙典顿渐印写各若干部。大凡华夷所在大小寺院。无不献纳此经。兹承大人相公印写寿量品。其功德不可说。修圆通忏摩法。设水陆会妙供。正当今日营辨伊蒲塞净膳。供佛斋僧。仍拜屈现前清众。讽演大佛顶万行首楞严神咒之次。命住持小比丘七十九老僧禅杰。爇此妙香。奉供养本师释迦牟尼善逝。当来补处慈氏尊。现座道场观自在菩萨。当讳慈尊爱染明王。三世十方诸大萨埵。微尘刹土诸贤圣众。伏愿俱牵河沙含识。同登菩提觉城。共惟某名国家柱础法社金汤。言行兼全。侔盛明于日月。忠正刚大。譬凛烈于冰霜。五居管领职。置天下于泰山之安。兆民有赖。世受武州任。寄社稷于盘石之重。洪业全彰。逢桀纣则干戈克退戎狄。遇唐虞则礼乐亲侍庙堂。其威雄也。齐桓晋文难窥仿佛其文治也。汉明梁武犹隔蕃墙。至若入禅体道。可谓戏海苍龙奋迅。摩霄俊鹘翱翔。没量之人具大见。积善之家有余庆。更有优荫后昆底一句子。听取山僧举扬子叶孙枝薰衍处。故家乔木几千章。

春林寺殿七周忌拈香

第0段     折得春林花一枝。拈为香片插金狮。炎天六月凉烟起。珍重西风着意吹。大日本国山城州平安城居住奉三宝弟子大功德主孝男某共惟某名胚胎万物化育二仪。山灵降神具烈丈夫气。川后解魄生个奇男儿。门阑喜色有乘龙之近。如烈女歌于汉史。天下升平无累卵之危。似硕人记于周诗。早参瑞芳之禅。坐却白云守异草。晚入洋屿之室。打破漆桶露风规。药炉经卷气压秦国太。玉楼金殿寺近徐福祠。南庄七年夜雨。北塔一级鸿基。更有保祐后昆底句子三千岁也三千岁。正是蟠桃结子时。

真城院殿尽七日拈香

    琉璃世界大医王。现宰官身来下方。不是外求底供养。栴檀林里一炉香。大日本国山城州平安城居住奉三宝弟子大功德主大孝男元一。文龟二年二月七日。家门伏值先考真城院殿前备州太守镜浦勋公禅定门尽七日之辰。盖棺以来就私第庄严道场。命诸禅侣勤修诸般白业。雕刻药师如来尊像一躯。大乘妙典顿渐写印诵若干部。修圆通忏摩法。设水陆妙供会。预于斯日。虔备香华灯烛茶果珍馐以伸供养。仍拜屈现前清众。讽演是顶万行首楞严佛咒之次。命龙安小比丘禅杰。焚此妙香。奉供养本师大觉尊。当来补处慈氏尊。妙德遍吉二大士。窥音持地二菩萨。西天东土历代祖师。三世十方诸大萨埵。微尘刹土诸贤圣众。所集功德为灵位资严报土。伏愿因此闻熏力。速登光明云台。共惟某名国家柱石法社金汤。塞外一员战将。寰中累代贤良。筑万里长城则可擒秦兵汉使。破百千魔阵则不屑贾垒刘墙。饱受米山诲励。亲礼金佛毫光。不见道。离禅无净土。离净土无禅。眼里着悄。即假知法身。即法身知假。雪上加霜。是故抱子弄孙。色色仍旧。出生入死步步道场。更有覆荫后昆一着子。如何举扬。珍重正亿与载亿。积善家必有余庆。

先天普公居士一百个日拈香

    黄泉百日主人公。孤负寻常孝与忠。慈母手中香一片。普天熏彻午帘风。大日本国山城州平安城居住奉三宝弟子功德主荣珍。永正元年腊月二十九日。家门伏值长子先天普公居士卒哭之辰顶于日前。就于永昌禅院。命诸禅侣庄严道场。勤修诸般白业。作善品目详在僧官举唱中。共惟某名贵家种族乱世英雄。惜乎虽有凌云耸岳势。不立登坛汗马功。抛掷临济金刚剑。拗折德山木面翁。到者里说什^8□刀山剑树。论什^8□地狱天宫闻也亲冤平等曲。一声玉笛小桥东。

兰室庆芳禅定尼尽七日拈香

    卧冰泣竹小因缘。散忌大开斋会筵。载得海南香一瓣。天风吹落博山前。忍世界瞻部洲大日本国山城州平安城居住奉三宝弟子孝男元家。明应三年十月初吉。家门伏值先妣某尽七月之辰共惟某名怀襟皎洁操履贞坚。铁石之心为坤仪模范。箕裘之业缵纪氏家传。歌硕人于周诗。未足比况。列贞女于汉史。无敢间然。加之七轴妙典。推出羊车鹿车大牛车。师姑本分作略五位枪旗。荡尽佛界魔界众生界。丈夫志气冲天。是故出生入死快活自在。此方他界应化无边。直得针眼里翻筋斗。丝头上藏大千。到者里说什^8□三从五障。论什^8□八苦十缠。洒洒地落落地。炜炜焉煌煌焉。此是禅定尼六十六年真履实践处。更有保祐儿孙一句。听取山僧敷宣七七元来四十九。四明山色旧青毡。

洞然院殿五七日拈香

    孝子兹逢小练辰。一香聊欲献尊亲。不劳拈出已熏彻。单叶梅花十月春。索迦世界南阎浮洲大日本国山城州平安城南昌院。明应三年十月十有五日。伏值先妣洞照院殿大祐昌庆禅定尼五七日之辰。阖棺以来庄严道场。勤修诸般白业。现雕刻地藏菩萨尊像一躯。仄闻大禅定尼生平命工刻萨埵尊像。每朝摹写真相者无数。厥功大矣。厥德博矣。所集功勋为淑灵资严报士。伏愿导诸毛凡游圆觉场。共惟某名相门嫡裔闲院芳尘。豪贵端严大具丈夫气仁让和雅假现妇女身。顺世不贰憎爱之心。誉喧华夏。谕儿专以忠孝之道。义动簪绅。是故有金昆有玉季。如瑞凤如祥麟。矧大宁室中悟生死去处。洞照院里结香火胜因。临其溘然之时。快活自在正念纯真。一蹈蹈断精灵窟。一踢踢翻迷悟津只将天女散花手。拨转如来正法轮。

正宗院殿三十三年忌拈香

    正当三十有三春。剑树刀山化作尘。功德林菩萨来也。香烟起处现全身。
    大日本国摄津州大原庄居住奉三宝弟子孝男元信凭兹功德。回业根作善根。转恶果成佛果。共惟某名相府苗裔国家柱臣。奉主以忠。丕用韩布韬略。莅民有惠。专为唐虞至仁。加之投一筹于弘源之室。灭正宗于济水滨。架龟毛箭张兔角弓。奇谋却敌。碎凤林关扛龙文鼎。膂力过人。凌云耸岳之材。惜被业风夭折。活国济世之术。备尝世途艰辛。不风流处也风流。湿纸裹金狮子。无意气时添意气。朽绳缚玉麒麟。此是他生平受用三昧。更有覆荫后昆那一着。听山僧指陈故家乔木依然在。子叶孙枝日转新。

西源特芳和尚语录卷之一
_
西源特芳和尚语录卷之二

            侍者某等辑录
            远孙宗怡重编


佛事下
净光寺殿三十三年忌拈香

    功勋边事没商量。三十三年梦蝶床。不待炎天梅橤发。暮春光景一炉香。萨诃世界南瞻部洲扶桑国摄津州岛上郡大原庄居住奉三宝弟子孝孙元信。明应八年六月十有六日。大父净光寺殿洪业勋公禅定门三十三白之远忌也。本月预就于私第请禅侣庄严道场。修诸般白业。雕刻虚空藏尊像。大乘妙典渐写印写若干部。元信亦把须弥笔书虚空纸。千如百界字义炳然。更命大梅小比丘八十一岁哑羊僧禅杰。炷这妙香。奉供养诸佛如来诸大萨埵。伏愿沾这香功德者。闻熏发种智圆。共惟某名桓武贵裔平氏流芳。原夫平氏治世数十年。其居位者六十余人。洪业居士之先预其数者也。随世变迁下乔木入幽谷。因他报应安社稷坐庙堂。梦幻空华何劳把捉。收因结果不堪感伤。雨化仁陶佐源公政柄。家肥屋润高祖父门墙。平西冈贼徒则尽竖降旗。余勇犹在。谒东山相府则忝赐御剑。乡党有光。加复受衣盂于大愚室中。似晦堂接黄太史。寄膏油于净光寺里。如道林有白侍郎。是故慈悲广大谓之在家菩萨。言行相应谓之济世贤良。可谓应仁最初前驱。身死锋铓。直得官军经一功绩。名剜琳琅子已生孙孙生子。积善之家有余庆。

德海宗弘禅定门七年忌拈香

    这香弘宗基本大树荫凉。传呼济北驴名于四海。唯凭这个。簸弄江西马箕于什邡。唯凭这个。且道。这个是什^8□。一炷才拈出。三千刹界香。大日本国浓州路居住奉三宝弟子孝男基广所萃洪勋专为灵位资助报土。伏愿业根转善根。苦海变智海。
    共惟某名将门种族幕府贤良。曾祖昔施塞外号令。重位仍拟殿上夕郎。佐源公威权。则仰局高天。俯蹐厚地。平岛夷暴乱。则明修栈道。暗度陈仓。留心教外接武他方。尘尘六八愿海。刹刹十二圆光。到者里无生死可脱离。赤洒洒没窠臼。无烦恼可除断。净裸裸绝承当。虽然恁地。严设忌斋。即今来应供也无所从来无所去。阿爷面目露堂堂。枫林树色七年雨。疑是锦衣还故乡。
渊源派公忌日拈香
    这香天地一体万物同根。把定则瓦砾生光真金失色。拈起则风云际会日月倒奔。把不住一炷烟中。谁得意拈不起。金香炉下铁昆仑。共惟某名善家的子净藏远孙。塔杪不倾影迹犹在。笔阵无敌楷法尚存。咒术秘传之时。庙堂伟器选官及第之处忠孝状元。虽居红尘纷嚣际。不受青云富贵吞。金科玉条堆案。高宾上客填门。亲禀洋屿衣法。踢倒慈明水盆。快活快活。因斋庆赞底一句。作^8□生道三年笛里长安陌。一曲梅花月一痕。
梅岭英公尽七日拈香
    这香托根株于檀林皇后之地。敷枝叶于梅宫神祠之中。拈起则事事无碍。放下则法法圆隔。或时呼为龟毛箭。或时唤作兔角弓。君凭之圣。臣凭之忠。国凭之安。民凭之丰。也太差也奇怪。是妙用是神通。未曾拈出熏彻虚空。大日本国山城州平安城居住奉三宝弟子某所集功勋为灵位资严报土。伏愿速别堪忍土。上生兜率宫四海尽归皇化里。太平无日不春风。
真源宗正居士尽七日拈香
    欲识这香所在。听我此真正举扬。在灵山会上拈作一枝花。使迦叶破颜微笑。在少林寺前谓之二株桂。令可师安心联芳。二十八代传付不止。三千刹界应化无方。如宗正居士。五十九年闹市间。拾得之呼为洋屿竹篦子。横拈倒用唤作临济金刚王。不露锋铓。兹者文龟三年九月二十九日。居士尽七日之散场。预于斯日。人天众前不敢被盖囊藏。一愿因此闻熏力。登菩提觉岸。升般若舟航。二愿因此闻熏力。子孙繁衍家门久长。
用岳原公禅定门三十三年忌拈香
    新罗庙下花开日。小笠原头雨霁时。好个天真法供养。山僧无处措香词共惟某名气吞佛祖眼盖坤维。佐府政则作霖雨作舟楫。护法社则惟金城惟汤池。虽无老成人。典刑尚在。此个大丈夫一节不移。留神祖道倾诚宗师。碎维摩狮子座。跨临济瞎驴儿。三十三年残梦忽破。万境万缘应化无私。更覆荫后昆底。如何施设。令子令孙蕃茂处。太平雀在万年枝。
序仲伦公禅定门小祥忌拈香
    正当十九日重阳。未必黄花减旧香。子母相逢不相识。法身遍界露堂堂。夫以。妙性圆明离诸名相。本来无有世界众生。既无世界。安有兴亡治乱之为变乎。亦无众生。宁容彼我冤亲于其间哉。虽然如此。妙性随缘现诸名相。名相转变昧却圆明。是故旷劫轮回。因循到于今。自非夙植淳厚之人。焉得臻此出脱之地乎。大日本国山城州平安城居住奉三宝弟子荣珍信女伏冀凭此功勋力。变镬汤炉炭作清凉界。化刀山剑树为选佛场今日台山大斋会。一炉熏彻尽扶桑。
心法禅尼三十三年忌拈香
    心法无形沙界周。如如不动绝踪由。夜来一片窗前月。龙女明珠犹未收。
龙安寺殿三十三年忌拈香
    扶桑国里半将军。佥曰公门第一勋。三十三年总如梦。灵踪合在北山云。
宗本禅定门五七日拈香
    世上龙涎不是珍。宝熏近自海南滨。西风吹满三千界。一点梅花八月春。
甘露寺殿右典。厩欢山喜松大禅定门三十三年忌拈香
    当初百战已成功。三十三霜残梦中。秋入岐阳山万丈。犹疑一剑倚长空。
天屋玄祐禅尼小祥忌。师问众曰。未审禅尼来应供^8□。众下语。师偈云。
    荏苒光阴已一年。本来真相不曾迁。虚空昨夜叫希有。梅橤吹香八月天。
明应七年戊午九月二十八日。前越州太守宝苑宗善禅门二十五年远忌也。孝子元常上座为众设斋。请山僧垂示。一场更作拙偈以充供养。
    善哉一代丈夫儿。五五年华如片时。荷败已无擎雨盖菊残犹有傲霜枝。
观音开光
    普门示现大慈尊。雨宝神通脚后跟。端坐安然盘石上。烁迦罗眼照乾坤。
    过去曾称正法明。分身处处救迷情。青山绿水普门境。玉兔金乌两眼睛。
乐音寺大日如来点眼安座
    稽首如来大日轮。随缘赴感现慈身。音声一相曾何缺。妙色端严今尚新。东涧水流西涧水。南园花发北园春。盘陀岩上安然坐。开活眼睛辉九垠。
石观音开光
    头头观音白衣惟肖。石头大底大小底小。
文殊安座
    处处无疑处。活文殊出生。坐断盘陀石。豁开双眼睛。还闻^8□。金毛狮子哮吼一声。
观世音菩萨地藏菩萨多闻天王点眼安座
    应以菩萨身得度者。即现菩萨身而为说法。应以天王身得度者。即现天王身而为说法。或现单千手眼。示顾视执捉非他物。或持六环金锡。捧一颗宝珠。非啻为人延命。又能令人安帖。或手执戈矛。身被铠甲。须弥北畔眷属周匝。佛界为之安全。魔宫为之崩压。各乘其愿毂。振其威烈者。鸣呼盛哉。检点将来。三却一一即三。靡不和合。虽然恁^8□。开光安座须还山僧始得也尽乾坤大地。总是烁迦罗眼尽十方世界是个一床榻毕竟如何。一轮明月浮清水。万象森罗齐收摄。
释迦文殊普贤三圣点眼安座
    巍巍堂堂视慈容。等闲坐断灵鹫峰。有二菩萨已相从。亲助化仪尤肃恭。狮子奋迅逞威雄。象王行处绝狐踪。智海愿海共延洪。乾坤无处不圆融。四八端严非佛工。尽自檀那信心中欲识三圣天眼通。试看山僧露笔凭此光明一家和同凭此光明金毂殷充凭此光明寿算无穷毕竟如何分明此三点。照彻十方空。
十三佛点眼
不动明王
  右手秉剑左手罥索。称大动尊慈威显赫。
释迦文佛
    天上天下自称独尊遍雨法雨群生沾恩。
文殊大士
    五台无文殊。者里无文殊。即今在何处。文殊自文殊。
普贤大士
    行愿如山智慧如海。象王嚬呻仪容现在。
地藏愿王
    一锡金环惊动天地。六道众生阿谁瞌睡。
弥勒大士
    弥勒真弥勒。时人总不知。莫待龙华会。时时成佛时。
药师如来
    东方琉璃界。曾称大医王。众生无病恼。较甚破布囊。
观音大士
    尘尘刹刹个个观音。言语道断非古来今。
势至菩萨
    稽首大势至。威力动大千。七珍及八宝。现出众人前。
阿弥陀佛
    念念弥陀佛。各放十二光。本来无处所。何更有西方。
阿□如来
    阿□佛国土一见不再见。巍巍堂堂众人瞻恋。
大日尊
    大日觉王照破十方。金胎两部不曾覆藏。
虚空藏菩萨
    大虚空藏顶珠放光。能满诸愿无不吉祥。
虽然恁^8□赞扬众德。尚缺安座点眼在坐盘陀石各逞神通。
烁迦罗眼照尽虚空
十三佛开光
    月月双眼睛须须弥一座子。随缘赴感。如春行万国。应物现形。似月浮众水何啻十三。万象森罗乾坤大地。
十三佛安座
不动明王
    如如不动慈威兼全。剑索在手意气凛然。
释迦文佛
    一代教主应化无边。春行万国月浮百川。
文殊大士
    金刚窟里五台云连。狮子哮吼一剑倚天。
普贤菩萨
    行愿海广普贤普贤。拖象王裤覆尽三千。
地藏菩萨
    众生教化无党无偏。六环金锡响彻黄泉。
弥勒尊佛
    本自成佛不假他缘。当来出世猫日驴年。
药师如来
    琉璃世界医王居焉。无病之病佛手难痊。
观音大士
    眼声耳色常露现前。清风飒飒流水潺潺。
势至菩萨
    西方萨埵参随备员。六种蜜号可杀新鲜。
阿弥陀佛
    生彼国者各坐宝莲。一称一念如渡得船
阿□如来
    阿□佛国庆喜机权。一见便见法界周圆。
大日如来
    如日之照诸闇悉蠲。阿之一字逼塞坤干。
虚空藏菩萨
    开虚空藏施大福田。贫者饥者二共乞怜。
圣德太子点眼
    太子三岁唱南无佛。尽乾坤人确守宪法。
长谷观音点眼
    长谷水急慧日山青。无刹不现菩萨身形。
天屋玄祐禅定尼掩土
    天祐斯人十九年。宝珠在掌本来圆。等闲击碎还埋却。一段灵光辉大千。某名天资温粹操履贞坚。假现尘沙界之形。且谙三从五障。大具女丈夫之气。早了历劫前缘。受衣盂于福峰。机智相契。齐苗裔于藤氏。闺范堪传。动静不以心。洒洒地落落地。去来不以象。炜炜焉煌煌焉。想彼清容。芙蓉红泪秋江露。叹此夭寿。芭蕉白发夜雨天。针锋头上横身。裁群机于量外。锦镜池边敛影。列万象于目前。到者里说甚^8□地狱天堂。露柱舞灯笼笑。论甚^8□涅槃生死。金乌急玉兔迁虽然恁地。更有真归那一句。听取山僧敷宣大地无寸土。十方又无边。
永圆上座下火
    谓之本有圆成之佛。又名本来不死之人。十世古今始终不离当念。三千刹土自他岂隔微尘。是故受秘诀于桑门。早明真俗之二谛。浮慈航于空海。速渡生死之遐津。大小落梅花。一任顺吹逆吹。失笑孚上座谩称悟道。许多葛藤子从教。横拽竖拽。平欺璇阇梨徒露全身。遇著作家宗师时。黄河彻底醍醐酥酪。运出自己家私处。大地都卢八宝七珍。苏噜苏噜。拈兔角弓直作不空罥索。快活快活。架龟毛箭射杀百万波旬。此是圆上座五十四年受用不尽底。更有赠行一句。如何指陈还闻^8□。三世诸佛向火焰里转大法轮。
正甫信勖禅尼下火
    闺范坤仪能勖之。黄梅石女产金狮。清风昨夜动天地。便是当阳返掷时。共惟某名天资钝粹而精金出□。操履贞洁而白玉无玭。假受妇女身示现普门境。亲入祖翁苑攀折嫩桂枝。此故四十三年抱子弄孙色色仍旧。微尘刹土逆行顺行处处随宜。妆镜台前月婵娟全无去来相。绿杨桥畔烟淡薄迥越迷悟岐。净裸裸绝承当无处回避。赤洒洒没窠臼岂涉迟疑。到者里无三从五碍可除去。无生死涅槃可脱离。此是正甫禅尼受用不尽底作略。更有末后一句。如何支遣看盾。红炉放出铁乌龟。
天心翼上座下火
    大鹏展翼盖虚空。游戏蟭螟左眼中。生死岸头留不住。飞过九万里程风。夫以甘名操履淳朴。胸襟冲融。千金买邻。旧识本色。住庵老翁预恐前程崄难。山长水远。须知本来虚假。柳绿花红。净裸裸没窠臼。赤洒洒绝罗笼。见道犹存。听龙吟于枯木里。风流可惜。争萤光于蒲苇丛。三万六千日春秋。石火莫及。微尘恒河沙世界。水泄不通。把住放行纵横杀活。此方他界当念始终。擘破四大海。踢倒涅槃宫。此是上座一生自受用三昧底。更有饯行一句。如何理会。丙丁童子叫希有。火里螂蟟咬大虫。
宝誉禅尼掩土
    毁誉盖棺了。人间梦一场。钁头须着眼。何处不西方。夫以某各秽邦净侣。黑谷流芳。皎洁则如莲华出泥水。温和则似草木向青阳。同声相呼六十万亿之名号。一念即起即觉四十一年之星霜。水鸟树林靡不般舟三昧。墙壁瓦砾已发自己大光。此是禅尼一生不尽底作略。虽然恁^8□。若约吾宗。犹有隔海在。别听山僧举扬。说甚^8□秽土净邦。论甚^8□炉炭钁汤。欲识真归那一句。春风原上百花香。
云宅利从大姊下火
    无所从来亦无所去。谓之不生生。谓之不死死。利从大姊。六十三年前以不生生为生义。六十三年后以不死死为死义。顺三从五障则淑 德慈仁无愧坤仪。和九族六戚则抱子弄孙不违旧轨。守孤灯于暗室。十年夜雨滴空桑。掷妆镜于埃尘。一段光明照天地。预悟朽宅不可乐。即知空门足可贵。是故袈裟着体。头发自除。寸丝不挂。身心俱弃。不屑无垢世界花鲜如来。倒跨汾阳门下金毛狮子。此是利从大姊一生受用不尽底作略。逗到腊月三十日。稳实如是。快活如是即今山僧手中火把子。向火焰里转大法轮。三世诸佛侧耳。这个且置。别有一句子丙丁属火。壬癸属水。
明中玄心禅定尼掩土
    过去心不可得。现在心不可得。未来心不可得。某名若作恁^8□会。掘地觅天。若作不恁^8□会。生身入地狱。恁^8□恁^8□不恁^8□不恁^8□。露柱怀胎灯彻点额。共惟某名操履贞坚胸襟恢廓。见风花于危砌十八春秋。联奕叶于门庭一时兰玉。预惧三毒五碍。亲禀龙安衣盂。爰分寸士尺天。长占芬陀馥郁。暗合贤女无阴阳地回春。丕拟提遮不生死义中的。是故应物现形月印千江。出生入死云收万岳。直得脚下约丝线绣出鸳鸯。风前铁香囊包抱霹雳。更有末后句。如何商量钁头下事太明明。三千刹界一棺乡。
明叟宗圆居士收骨
    圆明实相去来今。哀恸何须泪湿襟。试向冷灰堆里看。骨头节节是黄金。拈起则大地山河为光明藏。收在则森罗万象为功德林。奇哉其德。大哉其音。共惟某名清庙神器丹崖国琛。事上以忠。如日如月。莅下以惠。为雨为霖。只凭这个起家立业。专孝罄忱。只凭这个抗义兵讨狂虏。活捉生擒。加之夺洋屿漆粗竹篦。出张李之右。拈临济金刚王宝剑。作周宋之镡。至收因结果。白玉楼上云片片。薤露庭前月阴阴。直得无业障可除断。无影迹可追寻且道。腊前风雪里。春未到梅心。
月屋玄棱上座下火
    四棱蹋地实头人。胸次何曾留点尘。生死去来不遮掩。今宵月色十分新。夫以某名生铁面目秋水精神。灭却佛祖正宗。江左风流远弃却亲眷恩爱。林下道念泯。四十九年一场春梦。三千刹界百亿分身。更有末后句。如何指陈火宫头上风车轮。
久峰寿昌居士下火
    昌昌嫩桂久栽培。千载垂阴覆九垓。叶落归根底时节。毗岚一夜动天来。共惟某名风神高迈襟宇广恢。富而不骄。搕^8□堆头拾得无价宝。想彼清爽。磊隗胸次不着片点埃。克厥始慎厥终。太杀朴实。升吾堂入吾室。岂假梯媒。此是居士受用底。更有末后一句子黄昏候日出。桃李火中开。
玉胤梵球监寺下火
    天球不琢本来圆。秘在形山知几年。昨夜驴儿负将去。等闲蹈破尽三千。夫以某名赋性朴实操志贞坚。保灵龟万岁寿。会天龙一指禅。法令森严学生姜之风度。饥者饱足效大碗之家传。案上景德传灯只遮眼。庵内长年闭户事安眠。松风萝月无尽闲家具。竹椅蒲团未了旧因缘。是故生死涅槃快活自在。山河大地清净本然。更有一句如何敷宣。镬汤炉炭清凉国。一朵新开火里莲。
春林寺殿桂昌了久禅定尼下火
    久远劫来只这是。须知无生又无死。曾称国母世所贵。平明出入金门里。辅佐内政亲近侍。罗绮千重照闾里。翡翠帘动微风起。金鸭烟消香事已。世上荣利如脱屣。迥然独脱无依倚。乾坤倒覆不怖畏。众善现前亦不喜。女流中具丈夫气。掣电一欢何足恃。发心断发号大姊。末山总持不堪比。参禅常如丧考妣。大姊。末山总持不堪比。参禅常如丧考妣。佛语祖语彻骨髓。或时春林寺里家爱紫。看尽壶中佳山水。或时瑞芳室内受密旨。青山之父白云子。或时龙安山头闲游履。终无一法可直指。六十三年同梦寐。此是春林寺殿桂昌了久禅定尼平生真履实践处。更有末后希奇事。试听取山僧举似丙丁童子忽冁尔。火里莲花新吐果。
文器中诠藏主下火
    这个是一大藏经诠注不及。百千佛祖不可了知。呼为火把子触。唤不作火把子背。呼为甚^8□。问取丙丁童儿。共惟某名能谙事理确守宏规。分灯于香林室内。寄锡于梅子门楣。高卧安眠百年三万六千日。着衣吃饭七颠八倒十二时。到者里说甚^8□无明烦恼。论甚^8□天堂泥犁。更有末后一句。听取山僧设施不信但看。晓钟后杜鹃。月白一声枝。
明海宗瑚信女下火
    瑚琏元为宗庙珍。登庸之器得斯人。华鲜拈作宝珠去。一段灵光辉九垠。共惟某名胸襟廓落心镜天真。预惧当来苦报。逆修灭后善因。入侍内家则举扇招风卷帘进月。位到刑部则画裤随队香缠身。心平而不悄官途世路崄。意足而岂求宠风恩雨新。到者里说甚^8□五障三从。青归柳眼。论甚^8□无明烦恼。红人桃唇。此是信女一期颐之际真履实践处。更有末后句。如何指陈还闻^8□。三世诸佛向火焰里转大法轮。
子春禅荣信女下火
    荣者荣兮愚者愚。百年同共作欢娱。笑他龙女献珠去。佛示南方一点无。夫以某名格外风致女中丈夫。侍毗耶城时天华满□。称庞婆子处家财盈衢。针眼鱼吞四大海。金翅岛巢须弥卢。快活快活焕乎焕乎。更有真归那一句。如何支遣。胜热婆罗门吐舌。精金百炼出红炉。
祥林麟藏主下火
    朽绳系玉角麒麟。湿纸金毛狮子。百年光景一须臾。无生死处示生死共惟某名眼空诸尘脚蹈实地。牧护临时白牛随身。名实相协仁兽现瑞。三千刹界只这蘧庐。一大藏教是何故纸。灵光不昧炜炜焉煌煌焉。自性天真尘尘尔。刹刹尔。到者里说什^8□菩提涅槃。论什^8□烦恼结使。更有真归一句子。如何说示雨中杲日火里桃李。
华屋宗荣大姊下火
    荣华似梦非攸乐。富贵如云何足求。百岁六千三万日。终无一事挂心头。夫以某名天资钝粹怀抱温柔。刘铁磨之机轮。转辘辘阿辘辘。秦国太之流亚。朝悠悠暮悠悠。弄花香满衣。现成公案。掬水月在手。万古徽猷。或时尖针锋头翻筋斗。或时急流水上打绣毬。且道。是什^8□作略。更有末后一句子。还会也不欲识真归处。拨火觅浮沤。
嘉祐宗庆禅定门下火
    余庆在积善之家。凛凛孤风不自夸。一箭当时平怨敌。惜乎六十四年华。夫惟新损馆前备州太守嘉祐宗庆禅定门。延历流远。景政灵加。相阳管内本贯。京兆幕下爪牙。不动干戈致太平于寰宇。无望应报施德泽于河沙。热处难忘共香河万里月。心空及第攀花园一枝花。更有末后句如何支遣功名毁誉浑如梦。放下全身与火蛇。
仙溪宗彭居士下火
    彭祖曾经八百年。尧汤天下久安全。去来生死总虚语。涧水如蓝花似烟。夫惟某名累朝义士间生名贤。股肱之良佐源公国政。歌咏之妙缵纪氏家传。召入相府则东湖水南庄秋恩渥惟厚。亲入吾禅也北山云西海月公案已圆。到这里说什^8□菩提涅槃。百尺竿头翻筋斗。论什^8□无明烦恼。须弥顶上驾铁船。更有那一句。如何敷宣。离宫吹起长寿曲。胜热婆罗门吃拳。
圆满寺荣叔褒公藏主下火
    一字褒逾华衮荣。百年行乐梦初惊。去来生死总虚语。野寺晓钟花外声。夫以某名慈威兼备行解双清。预惧当来苦报。逆谋灭后受生。病床犬死乃祖无此语。枯木龙吟先庐有经营。过去恁^8□。现在恁^8□。未来恁^8□。心不可得。福寿圆满。眷属圆满。儿孙圆满。道贵大居。加之前程有期。寿福山中试初步。机言可睹。新罗日午打三更。是故劈破文字五千卷。打破魔军八万城。快活自在一理齐平。真归那一句作^8□生施呈倒跨虎丘虎。抹过业火坑。
真城院镜浦勋公禅定门掩土
    功勋边事未为荣。六十五年图太平。生死军中逃不得。机前打破涅槃城。夫惟某名梅宫奕叶橘氏耆英。奉主以忠。回风俗于上古。莅民以惠。施霖雨于八纮。久战沙场决胜千里外。倒骑铁马抹过万丈坑。加之禀衣盂于大愚祖翁室。夺戈甲于临济老秃兵。惜乎致仁未几大梦忽惊。水鸟树林显露般舟三昧。寒鸦落雪直得公案现成。到者里说什^8□天堂地狱。论什^8□烦恼无明。更有一句。如何施呈高原陆地也奇怪。腊月莲花茎一茎。
智了大姊下火
    一了一切了。千古意分明。智了大姊还会^8□当年将谓茅长短。烧了方知地不平。
宗育大姊下火
    出生万物化育二仪。若求生死地角天涯。如宗育大姊。具丈夫意气露格外风规。或时针锋头上盛四大海。或时藕丝窍里纳五须弥。快活自在处。身心放下时。真归一句如何理会胜热婆罗门拍手。红炉放出铁乌龟。
左金吾应峰禅机禅定门下火
    夙具禅机矍铄翁。年才知命几旌功。声名可在凌烟上。百万军中第一忠。夫以新损馆某名源公佐辅幕下英雄。其俊逸也不屑韩信白起。其韬略也莫让张良黄公。加之禀衣盂于正眼室。舍躯命于蓦刀丛。平稳之时气劘铁壁。凛烈之处和挟春风。杜鹃枝上月三更。音容犹在胡蝶梦中。家万里乡情潜通。此是禅定门五十年前真履实践处。赤洒洒没窠臼。净裸裸脱攀笼。更有末后一句。听取山僧说破丙丁童子来求火。冬日牡丹新吐红。
宗心大姊下火
    将此身心奉能儒。先师室内受衣盂。贞节还他女丈夫。意气凛然满寰区。秦国夫人是同途。月上天女是其徒。五障三从又何拘。击碎龙儿手中珠。或时针锋头上着全躯。或时线蹊孔里结跏趺。开庄严门帝王都。桃红李白春一株。末后一句来问吾。吾道。末后一句无丙丁童子笑胡庐。百炼精金出红炉。
宝丘妙珍禅尼下火
    七十九年前珍珠玛瑙。七十九年后玛瑙珍珠。谓之自己家珍。头头尔物物尔。谓之一颗至宝。荡荡乎昭昭乎。台山路上老婆以之勘赵老。无垢世界龙女以之献能儒。以之赈济穷乞照耀昏衢。是故东山呼为暗号子。洞上唤作夜明符。如妙珍禅尼。一生受用不尽。别有末后一着子劫火洞然毫末尽。虚空突出须弥卢。
元章俊藏主下火
    擘破藏经五千卷。俊流何更堕途程。秋风卷衲义底时节。地狱天堂自在行。某名取交贵族通姓公卿。大愚肋下解筑拳。龙得水时添意气。广福庵中作家活。虎靠山色长威狞。此是元章藏主四八年中究竟安乐处。更有末后一句子。红炉焰里碧波生。
善刚禅定门下火
    一口金刚王。不斩这死汉。若拟问如何。分身成两段。夫以某名乱世英雄国家桢干。坐碧油幢高提三尺威风逼人。架铁丝箭射退千军义兵伐判。到电光里翻身。说甚剑树刀山镬汤炉炭。更有末后一句。如何剖判要识真金火里看。
梅岭英公禅定门下火
    海内英雄唯一人。昔年谋国不谋身。惜乎今日病状死。闲却梅宫宫里春。夫惟某名橘氏的裔源家忠臣。久战沙场蓦刀丛忘躯命。忽罹疾病医药处消业因。加之升吾堂入吾室。出迷途脱迷津。是故无明烦恼是甚士块。地狱天堂化作灰尘。更有末后一句子。听取山僧指陈满城风雨过重九。残菊篱边露尚新。
快翁俊公法印下火
    俊哉天下大医王。传得仙家不老方。九折臂端力多少。掀翻奈落与天堂。夫惟某名累朝美仕济世贤良。未暇宁居盘桓公侯之际。犹夸老健优游翰墨之场。橘井一勺甘泉延无疆寿。杏林五株春色联不尽芳。加之求别称于洋屿禀衣盂于汾阳。倒跨济北瞎驴儿迅机浚发。靠倒维摩狮子座意气难当。到这里无明烦恼色色仍旧。真如解脱尘尘和光。万象森罗是个药局。山河大地靡非丹房。更有化育儿孙底活手段。山僧格外举扬去。海国乾坤阔。蓬莱日月长。
云岳妙庆禅定尼下火
    积善余庆必在厥家。六十余岁梦幻空化华。是故脱三从五障之身。超越华鲜佛。逢抱子弄孙之日。骂倒老释迦。快活天然之大机。眼空寰宇。真俗不仁之至论。语带烟霞。朝悠悠暮悠悠。折旋俯仰非他物。转辘辘阿辘辘。森罗万象没周遮。到者里说甚^8□生不生灭不灭火蛇吞却鳖鼻蛇。
见中信女下火
    浊世人中女丈夫。三从五障得何拘。长安夜夜家家月。不羡华鲜献宝珠。夫惟某名天资淳朴颜貌怡愉。叹诸行齐泡影。悟人命在吸呼。信行相符谙醍醐之上味。权实双忘依法华之讲徒。羊车鹿车牛车岂劳鞭挞。佛水法水僧水全无沾濡。虽然恁^8□。纹我衲僧门下。有何干涉。击碎羊鹿牛车。说甚^8□龙女成佛。掀翻佛法僧水。论甚^8□毒药醍醐。洒洒地落落地。昭昭乎荡荡乎。绝潇洒脱名模。更有火把子说破底一句。信女还委悉也无。精金百炼出红炉。
宗林禅人掩土
    大涅槃林无古无今。心即是佛佛即是心。命在吸呼结空华于觉苑。身罹疾病比性水于蹄涔。三千刹土日月。十有八岁光阴。本来无位次。何处更追寻。于此荐得。搅黄河作酥酪。变大地作黄金。茍或未然更有一句子平地无端活埋了。暮云秋树日西沈。
妙赞大姊下火
    赞不喜兮骂不嗔。分明识得本来身。真净界中无生死。本源自性是天真。龙女献珠顿成佛。坐宝莲花不染尘。五障三从如电拂。地狱天堂一时泯。抱子弄孙元仍旧。无明烦恼任前因。寒来重衣困来睡。百年光景一欠伸。一念才起生死本。正是铁树生花辰。月上倒退三千里。天女潜踪一由旬  元是丈夫气。缁不涅兮磨不磷正好将常三昧火。要炼本来不死人。三世诸佛侧耳听。火焰里转大法轮。不信试拂冷灰看。优钵昙华朵朵新。妙赞妙赞呼不应。那伽定里几秋春。
花溪寿荣信女下火
    荣耀还他积善家。百年光景一风车。花溪溪上夜来月。龙女宝珠无点瑕夫惟某名丈夫志气乡党光华。缵一家之箕裘。投筹于西源之室。育诸子于襁褓。寄迹于南海之涯。虽居尘埃不被尘埃染。虽处富贵不为富贵拏。此是某一期颐之际真履实践处。更有真归一句子。听取山僧说着。丙丁童子呵呵笑。火里新开热铁花。
梅窗祖英大姊下火
    菊吐金英梅吐玉。各自馨香谁描邈。总持不会此时意。等闲吹起还乡曲。夫惟某名怀抱温柔赋性淳朴。受衣盂于翁室大云缠身。承箕裘于河氏家大阳溢目。偶随丹丘游亲传青囊箓。三千浮幢刹福海汪洋。百亿须弥卢寿山高卓。丈夫气朝悠悠暮悠悠。活机轮转辘辘阿辘辘。更有未后一句子。听取山僧说着火里昙花香馥郁。
即心院梅隐宗公禅师下火
    宗师本不择贤愚。普现三光照八区。佛即是心心即佛。百年倒指暂须臾。夫惟某名如白玉无翳。似精金出炉。拟第一禅林住持小院。承七叶芳系确守前途。竹椅蒲团随身家具。松风山月不传衣盂。不用涧饮木食眠孤峰顶。何如灰头土面居软尘衢。门掩西风家家善知识。云隔南国处处帝师都。到者里禅道佛法无可寻访。清净法身岂受涂糊。更有末后一句子。还会也无丙丁童子叫希有。火蛇吞却尽阎扶。
云岑宗庆居士下火
    余庆必合及儿孙。积善之家惟德敦。昨夜毗岚动天地。无端吹倒涅槃门。夫惟某名脚蹈实地性合本源逆惧当来苦报。预种灭灭善根。呼什^8□为善根。地狱门前鬼脱却。呼什^8□作苦报。金香炉下铁昆仑。入福聚海则万斛骊珠现指头上。登普门山则三千佛国随脚后跟。赤洒洒没窠臼。净裸裸绝笼樊。到这里说什^8□无明烦恼。论什^8□先业宿怨。更有末后句。如何理会胜热婆罗门拍手。火蛇吞却尽乾坤。
华溪正繁禅定尼下火
    繁衍还他檀信家。刹那五十八年华。女流中具丈夫气。生死元来眼里沙。某名如莲出水似玉无瑕。转五障身则顺娑竭女仪轨。修八敬法则师波罗提木叉。或时玩龙潭风月。或时望鸠岭烟霞。到者里说甚无明烦恼。论何欲海爱河。更有真归一句。如何理会凉飙昨夜动天地。吹落火树热铁花。
精金昌玉尼首座下火
    白玉精金价最良。刹那八十四星霜。欲知首座真归处。若不昆岗定普阳。如某名针锋头打翻筋斗。虚空里把捉电光。虽然与^8□。末后一句如何宣扬。末山顶上火星迸。一朵莲花遍界香。
三省清贤大姊下火
    大圣三贤不得逃。去来生灭赤条条。直饶具烈丈夫气。百岁光阴梦一宵。夫惟某名女中俊爽格外仪。总持分肉于少林亲视嫩桂。瞿昙观身于浊世故叹败蕉。绿水青山莫认普门境。落日孤云须过兜率桥。到这里三从五障薪尽火灭。地狱天堂瓦解冰消。更有真归那我一句。如何理会不知何处清凉国。天地无由避劫烧。
快庵忍俊信女下火
    忍俊还他烈丈夫。不须龙女献明珠。百年有限只应乐。成佛生天总是无。夫惟某名坤仪皎洁妇道范模。机智玲珑全无内外。本然清净岂涉荣枯。或时金针锋满盛四大海。或时红丝线绊倒须弥卢。快活快活天乎天乎。更有真归那一句。如何施设也太差也奇快。精金百炼出红炉。
长生庵宗荣大姊下火
    女丈夫何事世荣。一庵正即乐长生。百年光景半炊梦。月在梅花枝上明。夫惟某名胸襟廓落操履坚贞。侍内家丛不改本来相。参活祖意跳出解脱坑。欺总持见阿□佛国。乱呈丑拙。笑铁磨报台山大斋。尚涉途程。孤迥迥峭巍巍。露出空劫真面目。净裸裸赤洒洒。豁开娘生活眼睛。南地竹北地木。昨日雨今日晴。更有末后一句。听取山僧施呈。也太奇也奇怪。纸马火中行。
善保秃力下火
    保此金躯力拔山。刹那五十八年间。等闲拈起金刚杵。打破从前生死关。如善保禅门。不啻为众尽力。抑亦因我尝艰。铁壁银山掉臂透过。玄路乌道信脚追攀。更有末后一句。为汝说破。试看劫火洞然毫末尽。青山不改旧孱颜。
云屋周祥信女下火
    吉祥天女下阎浮。隐显飞行得自由。欲识不生不灭法。依然八月是中秋。夫惟某名天资粹蕴怀抱温柔。处世埃之中面无纷争色。库禀女之性气与丈夫侔。是故入吾禅入吾室。随他问随他求。松风山月无尽之衣钵也。禅道佛法夙世之冤仇也。傥于此荐得。藏身火焰里。翘足针锋头。其或未然。
宝珠院玄总大师下火
    总持参得少林禅。六十七年残梦迁。一颗宝珠拈不出。灵光发现尽三千。
失法名下火
    本源自性不曾迁。无古无今已俨然。士卒三千毫窍窟。犹余威烈满坤干。
花溪永春信女下火
    春秋代谢不知年。自性本来无变迁。但看花溪溪上月。障云尽处旧婵娟。
祖苑庆春大姊下火
    百岁光阴一梦春。水流花谢正伤神。总持不会此时意。本是少林分肉人。
春溪宗富信女下火
    不受人间富贵吞。去来生灭脱根源。请看昨夜春溪上。龙女明珠月一痕。
妙泉信女下火
    丈夫意气自天然。不屑凌行铁磨禅。也太遮兮也奇怪。无端火里汲清泉。
龙藏主下火
第0段     龙得水时添意气。山河大地一波澜。欲知沤灭沤生处。劈破五千经卷看。
月窗心公居士下火
    心随万境境随心。心境如如亘古今。生死元来总妄语。江流东去月西沈。
桂岩久喝食下火
    久远劫来只如斯。十二年华一呼吸。倒骑竹马上须弥。石火电光追不及。
通庵主下火
    通天活路少人行。庵主机锋作^8□生。竖起拳头成底事。无端掀倒涅槃城。
宗薰大姊下火
    薰风殿阁送凉来。七十二年残梦回。女丈夫儿多意气。等闲推倒涅槃台。
妙春信女下火
    春梦婆兮春梦婆。三呼不答意如何。无生死处求生死。雨过园林新绿多。
禅芳信女下火
    还乡一曲满庭芳。四十九年游戏场。当处不离无垢界。笑他龙女往南方。
越了欢上座下火
    欢喜地兮法云地。此去越山千万里。百岁光阴一刹那。不知何处觅生死。
玉川同公禅定门下火
    大道本来无异同。不知何处觅西东。刹那七十有余岁。死路通时活路通。
迁大姊下火
    七十一年残梦迁。总持不会少林禅。欲看真个本来相。月白梅花雪后天。
松月常久信士下火
    久远何曾今日殊。人间百岁一须臾。终无生死可离却。更老松梢山月孤。
因源信女下火
    本源自性是天真。即是无为闲道人。八十三年春梦破。障云尽处月犹尘。
镜浦圆公禅门下火
    大圆镜智体清净。打破来时影现空。不识真归是何处。片帆月白海壖风。
宗苗信女下火
    苗而不秀岂其天。才住人间十四年。特地掀翻无垢刹。凛然意气压华鲜。
琴溪泉尼首座下火
    泉声中夜后。山色夕阳时。好个转身处。还他老总持。
洪藏主下火
    洪波浩渺白浪滔天。毗卢海藏高驾铁船。
梅熟镜首座下火
    镜不照镜水不洗水。清净本然山河大地。
宗福信士下火
    开大福田六十八年。末后一句佛祖不传。
欢大姊下火
    越欢喜地登妙觉场。女丈夫也意气堂堂。
般若院光珍首座下火
    自己家珍不覆藏。浮云拂尽露堂堂。拈来天下与人看。吐出摩诃般若光。
宗玉信女掩土
    形山有玉价连城。月白风清何似生。龙女宝珠何足比。钁头边发大光明。
铭
法华经
    向一毫端现刹尘。开权显实转尖新。请看陌上二三月。那树枝头不带春。
    毫端七朵妙莲华。几许功勋沙又沙。刹界三千任游戏。为君推出白牛车。
    直倾大海为研滴。高束须弥作笔头。描不成兮画不就。七枝菡萏七年秋。
    瞿昙曲为露心肝。笔未拈先着眼看。洛社三年春一梦。满庭满雨杏花寒。
又
    黄金难铸个慈颜。居士机关不等闲。别有酬恩那一句。笔头幻出鹫峰山。
又
    三千刹界白牛车。万象森罗妙法华。别有贤君好消息。笔头特地又生花。
又
    妙在灵光未发先。在经王也尽三千。一毫头上露消息。朵朵新开腊月莲。
金刚经
    一弹指顷十三霜。孝子难舒苦屈肠。未操觚先高着眼。金刚正体露堂堂。
窣堵婆
    纯清绝点处。自性不曾移。劫石有消日。孝心无尽时。
像赞
弥陀三尊
    离禅无净土。离净土无禅。一佛二菩萨。虚空舣铁船。黄金慈父参随萨埵。若言利生蓦面便唾。
梵字文殊
    蝇头细字聚在毛端。狮子奋迅宝剑光寒。
辩才天
    辩河无底福门不钥。满盘捧来明珠白玉。
达磨大师
    龙城天子气难降。只合当初守本邦。第一义舟抛掷了。又乘芦苇过长江。
    支竺地轻梁魏土薄。大法千钧全躯难着。
临济和尚
    曾言佛法无多子。胁下三拳太快哉。这是金刚王宝剑不从檗峤付将来。
布袋和尚
    一条□杖荷率陀天。被小儿嬲出世驴年。
北野天神
    梦里南游北野神。没禅师处误分身。数千里外同风句。一朵梨云径坞春。
茂林和尚
    登座叉手随处作主。要看全躯暮云春树。
正法寺月海和尚
    荷担正法其重千钧。地轻土薄只着半身。
梅熟即心轩主文器藏主
    梅子已熟意气有余。即心即佛今古一如。
长生开基寿庵大姊
    参得龙云柏话禅。机锋坐断末山巅。庵中更有长生术。付与儿孙乐万年。
乐师寺艺州
    功名已属橘公家。脱却战袍峨帽妙。只觉儿孙遍寰海。春回津树太平花。
义翁居士
    曾骑铁马出重关。从此威雄满世间。独坐高堂春昼永。功名虽好不如闲。
前长法中和藏主
    父子情亲始合头。瑞云山里逞宗猷。无端睡虎吞南海。吐作天源一派流。
梅溪宗信大姊
    铁磨轮威风凛凛。末山顶意气堂堂。真容只在梅溪上。一度春来一度香。
柔嘉宗刚禅门
    百岁光阴一刹那。暂时不醉夜如何。劝君更尽杯中物。月亦舞兮花亦歌。
天释长老
    龙宝山中老古锥。不将佛法持唇皮。一看遗像三叹息。折脚铛儿付与谁。
南芳轩主天用座元
    随处作主物物全真。西岭雪白南芳春新。
宗福禅合
    南北东西一秃翁。能通万物立精功。叶舟忽载大唐去。月白海门帆腹风。
片云居士
    世途何处不艰辛。凭仗画师安此身。最爱春山息肩地。毡苔石上净无尘。
桂昌开基寿岳真中藏主
    奴呼末山婢观实际。意气凛然面目现在。更有一处画不成。千古万古也奇怪。
仙溪彭公居士
    气吞佛祖眼盖坤维。纪氏后胤和歌之妙。感鬼神家声不坠。源公前驱武略之雄。和戎狄忠烈无私。忝相府宠遇。则四海八纮仁陶雨化。见作家宗师。则青天白日电卷雷驰。至藕丝窍里藏沙界。蟭螟睫上置须弥。宽旷迫隘之量无人得而知。更有一处画不成赞不及。蕙子兰孙几蕃衍。遐龄何啻八期颐。
自赞
    弥纶宇宙逼塞乾坤。青山万叠绿水一痕。叨呈丑拙露此面门。好个沙盆破堪补。等闲拈出付儿孙。
又
    这没意智汉老而益愚。顶门不亚眼。肘后不悬符。^8□幻座秉幻拂。扶邪法入邪途。阿呵呵。满怀突出夜明珠。栋禅栋禅。愿以此百亿微尘数不可说不可说劫为之命躯。于其中间宜使西源一滴激起四海五湖。祝祝。
又
    这瞎汉不识字不会禅。手里竹篦胡打乱打。肩上伽梨有传无传。惭惶满面罪过弥天首座赖有余庆在。好把鸾胶续断纮祝祝。
又
    万机休罢千圣不知。老老大大兀兀痴痴。佛法未梦见在四海香风从是起。花园春在万年枝。
又
    这瞎屡生全无实式。曲彔床上叨彰丑容。□杖头边徒劳筋力。取笑帝人炫名时俗。错错错无限丹青画不成。山僧从来无面目。还要看真相^8□。问取赵州庭前柏。
又
    智海何容痴钝汉。明湖更有旧因缘。袈裟不裹夜来梦。吹落风沙白鸟前。
又
    扶桑土薄真檀地轻。弘治画史写予半丁。阿呵呵。一生醉着无明酒。万古业风吹不醒。
又
    西源水急北固山高。随处作主夙债难逃。
又
    幼化头上弄影写容。云收万岳月上中峰。
又
    老老大大顸顸痴痴。拈乌竹篦不办背触。披金缕衣是甚威仪吾无跳灶之作。先师折脚铛子。一任汝横提竖持。

西源特芳和尚语录卷之二
_
西源特芳和尚语录卷之三

          侍者某等辑录
          远孙宗怡重编


偈颂
佛诞生

    母胎未出度人毕。若认法身还又非。仿佛庭前红踯躅。依俙雨后紫蔷薇。
    曾入王宫假母胎。周行七步诳痴呆。佛之一字人皆醉。又是云门添酒杯。
    指天指地称独尊。云门一棒一条痕。檐头昨夜黄梅雨。不为瞿昙洗旧冤。
    鼠尾巴一尊客。牛眼睛两柄杓。恶水以蓦头浇。唯吾句错错错。
    悉达下生是祸之端。云门一棒平地波澜。
    大小老云门。令行当报恩。满盆香水上。照见一条痕。
    祸胎产此不祥儿。指地指天也太奇。昔日云门未尽令。山僧手里有筇枝。
    竺土山河本太平。不禅儿自祸胎生。无端一只。蓬蒿箭。射破阎浮八万城。
    错入王宫假母胎。金团天子势雄哉。七步周行也奇怪。蹈破太平天下来。
    乳口才开恣脱空。独尊之句错流通。云门一棒报恩足。正眼看来贼后弓。

佛成道

    认得天边星一枚。娘生眼里却生埃。瞿昙可笑着鞭晚。此有庭前成道梅。
    不堪寒饿出人间。只合终身在雪山。万象森罗悉成道。更于何处睹慈颜。
    本自娘生活眼睛。见星悟道长无明。黑漫漫地下山去。从此一盲牵众盲。
    不耐饥兮不耐寒。抽身急急下层峦。眼睛却被星儿换。添得从前业识团。
    入山易矣出山难。昔日不堪饥与寒。四十九年颠倒说。明星一见祸之端。
    明星一风眼生尘。六白空过云岭春。万象森罗悉成道。乾坤何处展炊巾。
    麻麦经年冰雪堆。明星一见下山来。刚然棱骨知何似。三百余番演法梅。
    一明星诳俗流。咄哉垢面与蓬头。梅花半路相邀笑。又出人前不识羞。
    六年闲坐一何愚。成佛生天总是无。借问瞿昙悟底法。远村梅树觜卢都。
    酒星一见醉里坤干。颠言倒语四十九年。

佛泥洹

    迦文皇帝已登霞。春属当来慈氏家。幸是太平无事日。袈裟醉倒御园花。
    夜来推倒涅槃宫。雾惨云愁鹤树空。庆喜波旬俱一致。二千年外落花风。
    梦中说梦诳痴呆。三百余番搕^8□堆。千古业风吹不起。娑罗木下卧如来。
    四十九年多口生。说生唱灭诳聋盲。果然业债不偿得。搷落阿鼻大火坑。
    百万人天一叹嗟。鹤林烟散日西斜。此行何事背春去。闲却阎浮二月花。
    魔军昨夜起干戈。百万人天惭愧多。推倒涅槃城了也。波旬高唱太平歌。
    咄个瞿昙好面皮。说生唱灭顺机宜。葛藤椿子自倒了。遮莫春风着意吹。
    说生谈灭诳盲聋。老倒瞿昙伎已穷。谁识二千年外事。一帘小雨落花风。

达磨忌

    将谓只履葬熊耳。大地山河活眼睛。侍者报言祖来也。开门一笑大江横。
    面壁九年成底事。可师三拜结生冤。自从只履归西后。熊耳峰头月一痕。
    十月小春红叶天。风光因我屋头边。依稀好个祖师意。一片东飞一片西。
    自从石上种油麻。永挑一灯照万家。昨夜毗岚吹灭了。暗携只履过流沙。
    殿节菊花篱下媚。饱霜枫叶雨余新。老胡未必过葱岭。十月依然是小春。
    流沙水急岭云闲。赃证现在只履西还。
    错来东土诳盲聋。直指单传大脱空。射落西归一只履。少林月挂九年弓。
    少林山里老胡僧。面壁九年挑一灯。昨夜毗岚吹灭了。暗携只履上色层。

元旦

    春风晓动九重城。花映千门万户明。旧岁新年都不管。卧云桥上听松声。
    檀家佛域正时哉。四海清平新岁回。一叶舟中大良国。春风吹入我门来。
    丹顶鹤兼三眼龟。相逢问岁不俱知。争如只借春风力。李白桃红无尽时。
    如今四海不波时。佛法新年也太奇。昨夜东风生屋角。龙安□杖又抽枝。
    太平天下太平人。凤瑞麟祥日转新。何事明明会不得。德山临济百花春。
    大地都卢新岁经。世尊密语太丁宁。春风吹落枝头雪。花自红兮柳自青。
    太平天下泰平人。岁首相逢瑞气新。厨库山门也祝曰。信心檀越万年春。
    千年常住庄园富。万岁三呼日月新。无限檀恩何以报。大家共赏太平春。
    檀门祖域共繁荣。佛法新年作^8□生。鸟亦欢呼花亦笑。春风无处不升平。

懒残煨芋

    引得虚名吓世间。藤萝下亦不安闲。芋香未透九天上。丹诏何缘到碧山。

德山拈棒

    支那尽四百军州。打杀英雄一棒头。生意气时无意气。好风流处不风流。

岩头过渡牌

    一棹清风两岸秋。利生接物且休休。苇声吹过孤蓬雨。不载行人却载愁。
水牯牛
    唤作沩山唤作牛。不知何处得踪由。有时鞭索共脱却。高卧须弥最上头。
    安居三月事如何。水牯牛儿还见^8□。欲识沩山无限意。野村烟雨绿杨波。
    叱这畜生蹄角完。请君试着一鞭看。南泉太远沩出拙。唤作吾家黑牡丹。
无孔笛
    倒把一枝无孔笛。等闲吹裂阶前石。啰啰哩也哩哩啰。愁杀少林未归客。
    这无孔笛好呈君。不落宫商请自闻。真个少林消息子。一声吹破暮天云。
    孔窍全无通古今。何人识得此中心。一声吹落少林月。断臂师僧是赏音。
礼大树塔
    业债重重逃少得。无间狱里陷全身。犹余大树恶牙??。热铁花开六月春。
悼大圆伦藏主
    如来一个大圆镜。久向十重华藏藏。今日机前忽揭转。瑞龙峰顶放灵光。
悼宗繁禅人
第0段     二十声名一聚尘。电光影里急翻身。从前面目难遮掩。汉月故云两地春。琴泉老人书至。云。破一微尘出大经卷底一句子。作^8□生。愚读至此。未及其尾。傍有毛颖子。忍俊不禁乱道。
     破一微尘出大经为君详皮太丁宁。泉声犹似琴声否。依旧慧峰青又青。
到峰前寺邂逅晚樵老人及暮归
    万仞干峰不可攀。支筇时见晚樵还。门前树树菩提树。屋后山山长乐山。
灵云和尚昨见惠稚荀并绣竹。辄诗以奉谢。兼呈晚樵老人
    绣竹绵萌双色分。桃花只合在灵云。可怜犹有岁寒约。青节相依小此君。
相国牧隐座元。肥之后州人。曹源山击竹轩。其先庐也。相从于慧峰日久矣。一日告别。仍唱蕴驮南。以述遄归之意
    指衣去欲问平安。手种先庐竹数竿。一击机前若知趣。却回呈示老僧看。
次韵春浦和尚赐师号偈
    宇宙乾坤一老禅。天颁徽号盆新鲜。清时且喜圣人出。待得黄河五百年。
谢龙泉法兄惠伽梨
    金襕传外更如何。意气还他迦叶波。今日恩怨难报处。三千刹界一袈裟。
礼大龟塔
    大龟力大不知年。陆地倾翻正法船。业债重重逃叵得。林间白塔插青天。
示化桥头陀
    天边昨夜失垂虹。又看头陀愿力工。直取须弥作桥柱。往来人过太虚空。
慧峰诸老访穷僻。灵云老师以禅诗见寄。不顾卑拙辄尘其韵
    时惊官史紧敲门。几局高天蹐厚坤。满鬓红尘残日底。何图陋巷屈诸尊。
    自从乃祖立斯门。嫩桂吹香满四坤。莫向碧山爱佳趣。辉回慧日在慈尊。
牧童横笛图
    干戈已息放牧得时。斜阳背上铁笛横吹。
失猫儿
    岂行南泉令。当时卧锦菌。高声呼不到。冬日牡丹春。
悼淳藏主
第0段     元是蓬莱山里人。远求仙箓学颐神。长生术不在经卷。丹岳梦回三十春。
悼登淑侍者
    美誉芳声十九秋。巾瓶赐侍旧冤仇。长安不隔势阳月。月亦如愁花亦愁。
多福庵讣至
    残兄行脚有何匆。八十四年春梦中。多福庵前一丛竹。枝枝叶叶起悲风。
水晶帘
    千岁坚冰水色加。帘儿巧制净无瑕。玲珑相映微风起。满架蔷薇影亦花。
待花轩
    庭树绕残谁氏家。待春意似历尘沙。晓来未放余寒散。恨在东风不在花。
鸳鸯菊
    偶迎佳节绕东篱。并带连腮也一奇。何处池塘风浪恶。鸳鸯飞上菊花枝。
初童落发
    初发心时成正觉。先言在耳汝须知。少年已具真牙爪。好个吾家狮子儿。
次韵高山寺看花
    满山草木发奇香。斯景惜哉将夕阳。吟杖不辞归路崄。樱花吹雪几房房。
西源庭下山茶花盛开。睹者如堵墙盖所封殖也。梅南老人诗以赏之。诸公击节亦次韵。
    丹顶千年鹤。何时下碧空。寸苗抽稚绿。一朵发妖红。
    怜汝雪霜底。伴吾寂寞中。春秋如有约。独树已成丛。
次韵悼春浦和尚
    为人几许下针锥。换骨灵方向上机。八十八年开大口。呼临济作小厮儿。
谢人九日惠桂花
    多谢故人情味长。一枝送我赏重阳。人间难得月宫桂。好与黄花斗靓妆。
    随便年年赏此辰。菊花开处桂花新。一枝恩惠以何谢。知是蟾宫及第人。
送字溪首座归关东
    东关万里路行难。富士峰头六月寒。一朵芙蓉半空雪。重来呈示老僧看。
人自日州来告高藏主讣。作偈哀之
第0段     有客偶来自日边。报言藏主已升天。五千经卷无斯说。向太虚空驾铁船。
次韵悼明荣和尚
    同乡但恨不同床。师德如山我鬓霜。日暮蓬莱云万里。空瞻遗像又堪伤。
不秋草
    天涯秋色不相干。玉立亭然数百竿。只爱自能持节操。为君日日报平安。
次韵贺慧东落发
    神童赐侍已多年。携水献花猊座前。本是虚空同受戒。定知异日骂全仙。
继让落发
    名诠自性蹑前踪。揖让而升惬我宗。迦叶誓居万人下。绿云散处是鸡峰。
次悟溪和尚追悼景川法兄韵
    稽首吾门老主兄。隐显难将口舌评。铁肠滴尽黄金泪。独立鸰原欲二更。
追悼先天居士
    地狱天堂乾闼楼。何须容易结冤仇。斜阳南畔人安在。只道桥流水不流。
悼^8□首座
    笑面嗔拳四十年。好因缘也恶因缘。此行何事负花去。落日空山杜宇天。
贺禅愉落发
    孔愉昔日未侯时。那料观斯左顾龟。少年落饰有先兆。可作五山长老来。
贺寿璨落发
    美玉本为希世珍。少年努力莫因循。名诠自性好须记。璨是第三传法人。
贺寿仙落发
    元是关西太宰人。舍家认得本来身。异时定有化龙日。四海九州同一春。
戒狐
    假虎威时势有余。金毛窟里岂容渠。野干和尚去去去那处青山不可庐。
涅槃菊
    非白非黄也太差。若论玄要隔天涯。涅槃后有大人相。二月中旬今日花。
送雪岫藏主归浓阳
    袖却白花岩畔春。云黄山里自为珍。道香不掩九天上。他日龙峰好主人。
送春首座赴尾阳瑞泉寺
    瑞泉一滴溢乾坤。人道广开甘露门。五载住山渴心止。变成毒药结生冤。
    此去蓬莱路不赊。五云生处是仙家。离筵先喜归期早。共看春风辇寺花。
    此行料识有诗催。湖水东边定见梅。但愿蓬莱觅仙药。却回呈似老僧来。
次韵衡梅师翁移梅
    红白斗妍为孰开。暗香仿佛正时哉。若无鼻孔指南旨。争识黄昏有此梅。
贺知公祝发
    愧我今为落发师。汾阳门下见神奇。绿云散处暮山露。突出金毛狮子儿。
春贺八幡大菩萨春日大明神二宫再兴落成
    神若有心争不感。宫成唯祷二灵迁。林鸠唤雨来延庭上。野鹿衔花落槛前。碧瓦云阶新彩绘。青松白石旧因缘。南山耳语北山曰。镇护永昌千万年。
比睿山图
    山围比睿三千院。月泛晴湖万顷秋。偶对画图多感激。不知何日解归舟。
寄颙藏主
    闻从米岭入金峰。萍迹云踪一瘦筇。好是山房无月夜。纸灯吹灭起吾宗。
自龙安将赴瑞泉寄鼎师兄
    合与师兄共此寒。纸衣冲雪出长安。脚头脚尾无南北。谁道人间行路难。
至瑞泉不许入室
    闻说瑞泉清且深。余甘何日豁胸襟。山中不许野僧宿。孤负多年渴望心。
贺恕沙弥落发
    闻陪师席着袈裟。他日龙峰定正邪。诗已熟时禅亦熟。余寒吟落海棠花。
悼心宗禅师
    铁昆仑跳也奇怪。惊起瑞龙走云外。一千五百善知识。多少儿孙在东海。
次太江西堂悼太年侍者韵
    三应三唤廿二年。吾门不幸岂其天。只须笑矣不须哭。十里家春花似烟。
龙安寺挂钟干缘偈
    此山久已缺华鲸。大器如今喜晚成。只有通身一张口。声声似叫孔方兄。
辞龙宝山
    二年会却宝峰云。卷衲秋风辞帝居。山鸟山花亦怪我。袈裟常带御炉熏。
辞瑞泉寺
    十八滩头一叶舟。古帆高持月明秋。顺风把枻底时节。南北东西得自由。
    冬节前三日。早梅一枝奉献慧峰前版寮。作禅诗见谢。次其韵。
    早梅急有化龙枝。飞入慧峰惊四维。千里行初于一步。明明视篆更何疑。
枫林夕照
    枫林暮色日西斜。知道红于二月花。寄语西风莫吹尽。重秋游客定停车。
辛亥秋同梅南记室步到高雄寺。红叶之花瀑泉之雪宛有尘外数致。记室作诗。余亦次其韵
    枫红界破白云堆。我亦何时避世埃。最爱长安城外寺。无人不道看山来。
花主
    高驾何图到此间。满山花木亦欢颜。春风堪赏却堪恨。恐被游人夺我闲。
壬戌夏六月。吾大檀越源公。纳凉于西源赋和歌。随侍左右亦名有所讽咏。实一时盛事也亦呈诗一绝。
    一首和歌金玉章。重新拈出镇扶桑。天风吹落西源上。散作人间六月凉。
有人鞔斋鼓。令诸衲各下一转语。以报施意亦作此偈
    内外空空无点埃。烂牛皮逞活机来。须弥槌子未拈出。白日青天吼若雷。
题画
    不知谁妙手。石丈伴苍官。纵是经艰崄。终能保岁寒。
    风疑长寿曲。水讶万年欢。似待归来鹤。悠然对夕栏。
墨龙图
    变化无穷势有余。好乘春涨借吹嘘。禹门一跃风雷底。莫忘平生同队鱼。
道号
大休
    千峰势到岳边止。万派声归海上收。林下何曾换朝市。纵经尘却不回头。
邓林
    曼氏攸居雨露滋。丛丛敷影又抽枝。异时材大期登用。广厦高堂一木支。
天屋
    谁移睹史置斯中。月斧云斤不费功。直向虚空背上看。玲珑八面起清风。
芳苑
    鼻观通时心观亲。不萌枝上着花新。二千年外余芬馥。祇树秋风鹿野春。
南叟
    虞丝一拨卷薰风。野老讴歌万国丰。草木山川皆北面。江湖犹过钓渔翁。
仙屋
    丹灶功成鬓有华。珠宫贝阙接烟霞黄庭读罢无余事。坐见蟠桃一树花。
月浦
    万里天边玉一团。随波逐浪影犹寒。渔翁一棹扑不破。芦苇丛中自在看。
云岳
    一片伴幽闲。万寻不可攀。好为霖雨去。依旧碧孱颜。
月浦
    ^8□轮推出广寒宫。照见芦花对暮江。一色水天明似昼。片帆飞过洞庭风。
镜浦
    明用当台分众流。菱花影落水天秋。明明千古不磨尽。黄鹤楼前鹦鹉洲。
芳畹
    蝶恋蜂围花气浮。雨余艳色迳通幽。奇芬郁郁说不尽。祇树春风鹿野秋。
久峰
    此山先地又先天。一抹斜阳紫翠连。谁共相逢论岁月。劫初雪白最层巅。
云松
    春多态度夏多奇。不比岁寒霜雪姿。待看为霖为雨去。夜来定有化龙枝。
文窗
第0段     不离不立涉繁辞。大坐当轩此是谁。劈破五千经卷看。三更后夜月升时。
梅岭
    是处春山秀所钟。黄昏月上影重重。南枝向暖北枝雪。终日看花到几峰。
宝聚
    净财奇货我焉瘦。秘在形山莫外求。提不起兮拈不出。十分高价与人酬。
大见
    伟哉万境一时通。空合空时色亦空。眼界寥寥无点翳。德山临济落花风。
月窗
    十分秋色可中庭。六户明明夜不扃。话是非真指还背。又移花影上疏棂。
月庭
    清夜沉沉处处疑。阶前谁复觅心来。乾坤大地浑如雪。赚却神光立一时。
月浦
    贪看渐渐出云衢。不觉和舟入画图。若向天边认光影。一帆飞过洞庭秋。
竺远
    胡云汉月两依然。此去迢迢万八千。东弗干提放一箭。不知几日到西天。
怡岳
    山容如笑又如欢。万叠晴岚晓色寒。自是长生无轴画。波心七十二峰峦。
妙室
    密科终无实法传。维摩一默甚新鲜。古来佛祖难窥处粟米粒中藏大千。
嘉隐
    洞阴是处得佳名。正好幽居寄此生。屋后青山犹喜色。门前流水亦欢声。
月波
    嫦娥走入龙王殿。娑竭跳登瘦亮楼。一色水天不分处。风帆飞过洞庭秋。
梅涧
    溪居何处不相宜。才有斯花境亦奇。莫使暗香容易散。恐随流水到天涯。
明海
    远水长天一色秋。白苹红蓼是何洲。约竿莫靠珊瑚树。只恐游鱼骇月钩。
寿涧
    鹤算龟龄尚嫌少。天长地久未为盈。潺湲日夜广长舌。说尽长生是此声。
天庆
    苍苍在上不曾言。万物齐承雨露恩。昨夜钧陶开橐钥。黄金铸山铁昆仑。
梅岫
    爱华爱实世之常。烟雨东山青已黄。七百高僧齐忍渴。岭南獦獠得先尝。春窗
    万物根源冠四时。拓开户牖始应知。夜来一片虚棂月。添个梅花也太奇。
仙英
    佛是竺士大尊师。智过万人又仰之。法第灵方真妙诀。拈华独许饮光知。
一峰
    独秀无依翠倚天。何人携手到层岭。虚空背上□头看。百亿须弥脚下边。
春溪
    何处青山不艳阳。武陵别有好风光。萧萧一夜桃花雨。两岸人家流水香。
月诸
    月到中秋兴最佳。之乎者也岂差排。灵山画矣曹溪话。今夜清光处处皆。
见室
    娘生眼里绝纤埃。何用端居动四来。若是有人觑得破。掩关摩竭早须开。
梅隐
    此地看花心不尘。悠然好个一闲人。暗竿疏影黄昏月。藏得江南十里春。
贞岩
    竹有岁寒松有操。雪霜不犯碧崔嵬。空生宴坐无移动。一任天华吹作堆。
梅隐
    暗香浮动夷斋瘦。疏影樱花斜巢许寒。藏得江南好春色。蝶蜂非意不相干。摸堂
    巧匠何曾准墨绳。清风八面势棱层。直饶一中规矩。去却阶梯始可升。
友梅
    知道取交须胜吾。与吾齐者不如无。此花有约如金石。素雪玄冬也不渝。
松隐
    亭亭不改岁寒心。芝在商颜竹晋林。争似风声洗尘耳。山中宰相是知音。
东英
    大乘之器在支那。智过万人称作家。片片西来祖师意。百花园里现昙华。
泰庵
    清平世界喜无他。赵老临机道有^8□。百鸟不来春昼静。一庭残雨落花多。
字峰
    楷法分明横又纵。黑云锁断玉芙蓉。笔端自有回天力。划破华山千万重。
玉霄
    虚凝一片本来圆。碧落无云独突然。莫向丹崖玄圃觅。明明只在九重天。
松寿
    万木凋零不改青。祝融峰顶得遐龄。近来以有长生效那个根株无茯苓。
甘露
    杲师华侄共称尊。千古丛林仰二门。何啻太平时世瑞。散为法霈满乾坤。
德岩
    积善之家庆有余。备尝艰险惬如如。不知阳报几多大。云霁层层倚碧虚。
青庵
    四时始万物根源。竖起拳头日月奔。百鸟不来花又落。一庭风雨几黄昏。
桂岩
    众森林中只一枝馨香孤绝少人知。明明说与晦堂叟。垂手还同万仞崖。
粟室
    本是纵摩金色佛。端居函丈又奇哉。看看三万二千座。一粒之中亲纳来。
洞庵
    知是神仙爱地灵。白云生处掩柴扃。碧桃花下世尘远。百鸟不来春满庭。
云窗
    郁郁纷纷覆九垠。当轩大坐是谁人。有时为雨从龙去。四面青山不老春。
真庵
    朴直还他屋里人。竖拳意气却生尘。本源自性无迁变。露柱开花别是春。
密传
    拽却漫天网子时。铜睛铁眼也难窥。黄梅夜半送卢老。七百高僧总不知。
惟心
    者也之乎理已穷。如如不动本来空。终无一字可分析。依旧三星绕月宫。
云岫
    不须闲淡宿岩阿。奈此苍生渴望何。出亦无心归亦好。千峰万岳雨声多。
久庵
    石烂松枯几日辰。竖拳意气验来人。俗知空劫已前事。露柱生花别是春。
光远
    见见之时毫不差。寻常多被眼睛遮。明逾日月是何物。真照无边沙又沙。
松溪
    十八公春秋不老。广长舌日夜潺湲。异时定遂凌云志。偃蹇徂徕涧岳间。
春芳
    造物之初和气浓。意观通处鼻观通。东风吹散枝头雪。柳自青青花自红。
长生
    逢着灵云验作家。镜常明处寿光加。三千岁也三千岁。池上蟠桃几度花。
牧云
    长养功成不用鞭。山中宰相共安眠。料知有意济枯槁。待看八荒霖雨天。
月屋
    冰轮辗上太虚空。六户明明影现中。光境俱忘是何物。不知身在广寒宫。
长生
    本是山中不老人。□霞服日久颐神。莫论甲子之多少。王母蟠桃几度春。
仙圃
    竺土长生老比丘。五千字亩有来由。是真秘诀不说尽。祇树春风鹿野秋
固眼
    不坏金刚遍身是。电光灿烂辉西南。银山铁壁难觑透。临济摩醯只与三。雪岩
    野无青草水无声。万岳千溪路坦平。簇簇天花吹不入。就中宴坐老空生。
芳林
    日炙风吹不覆藏。几何为荫又为凉。辽天鼻孔都穿却。纯一栴檀无别香。
花溪
    非桃非杏又非梨。一朵滩头也太奇。欲识瞿昙拈起旨。直看涧水逆流时。桂芳
    托根少室久昌昌。覆荫虚空尽十方。四七二三无鼻孔。雪花冰片为谁香。
花溪
    满林簇簇锁烟霞。步入武陵山路赊。长柄杓头泛桃萼。始知两岸有人家。
显英
    韬晦由来却易彰。万人丛里一贤良。明明说与老禅叟。山谷先生闻桂香。
玉岩
    天球不琢本来圆。秘在形山是几年。今日分明与人看。玲珑影落翠崖前。
桂室
    问花岁岁为谁香。一默雷轰尽十方。栗米粒中宽多少。可容三万二千床。
季柔
    盛哉香至第三尊。几为诸慈悲施药言。伯仲间一团和气。软顽队生铁昆仑。
松江
    一色千年不改青。随波逐浪影亭亭。直从杨子渡头看。那个根株无茯苓。
镜浦
    寒山拍手天边月。南岳磨砖陆地波。不是人人无一面。长明依旧照江河。
天祐
    群生覆育四时彰。事事皆无不吉祥。混沌凿开女娲补。于今积善有余庆。
寿溪
    鹤算龟龄不老人。幽居卜得水之滨。武陵本是神仙境。夹岸桃花几度春。
谦仲
    天阙盈兮地变盈。况于人道太分明。若知辍己与他意。四海一家皆弟兄。
西隐
    家在千秋雪岭间。此中赢得隔尘寰。不看新月看斜照。只恐人来夺我闲。
惟文
    之乎者也甚周遮。岂比寻常墨客家。一大藏经无切脚。鹿林秋色鹫峰花。
雪溪
    世界三千玉一团。消融直下起波澜。山犹似白芙蓉否。两岸人家春涨寒。
龟岳
    依赖大隋话正圆。平中崄处自巍然。寿龄万万各千也。压倒须弥最上巅。
恕林
    夫子之家专五常。仁林必出自贤良。情知政化有宽宥。堪为儿孙作荫凉。
以道
    目前真体太无端。才涉途程见却难。直若弦兮平如堂。家家门户透长安。
月庭
    清光今夜十八圆。秋在阶前莎砌边。何事明明人不会。一株柏树赵州禅。
净室
    明皓皓时无比伦。毗耶一默累诸仁。不容三万二千座。独夜安然月亦尘。
疏

天纵和尚住大德山门疏

    龙宝山大德禅寺山门。钦奉纶命。敦请天纵禅师。住持本寺。为国开堂演法。祝延皇图万安者。右密以。西风落木马箕玩月于中秋。东海扶桑龙树同天出四日。盖夫灵光不昧。是谓大德有兴共惟新命本寺堂头和尚大禅师。佛祖钳锤。江湖襟带。韶阳昔酬关字。岂容鸡鸣。慈明后论棒声。不闻鹊噪。挂眼岐亭山色。荡胸洋屿瘴烟。威音宫中越黄金白银之行道含元殿里入紫陌红尘之伽蓝。日者。奎翰降天。时哉法雷振地。附秦秦附楚楚扶起宗乘。传禹禹传汤汤祝延睿算。

西源特芳和尚语录卷之三

    本有圆成国师。自以正法眼藏付微笑者。五传至雪江深祖。而厥法浸盛分为四派。埙篪迭奏。照用双领。同佩一法印者。足称在家之标准矣。大寂常照禅师特芳和尚。乃厥一也。师负出世才。天资高迈。受业一招提。屡以博洽闻。既而脱起臭衫。出董大小禅刹。随虎为主。丕树法幢。当其提唱国师之道。设施趠厉无愧先德。洵一代之宗师。而揭开正法之功。岂夫小哉。其的骨孙梁谷和尚。以西源禄三卷示且御书于卷尾谓。道之精妙非事于言。从公宗匠甚弗获已而有言。言或无固。复弗获已而禄焉。禄以行于世。盖要助显斯道而令其耀末运耳。崇道之意亦难比陈也。若其至机用真切棒喝受驰语默謦欬嬉笑怒骂。县阅此禄志。自具只眼始得。乌呼禅师之道不可以言求。欲求禅师之道。其亦标月敲门。而指瓦共忘者欤。尚何有觚翰文字之可足形哉。编缉一款备在序文。略此不赘。
　　享保辛丑仲春谷旦
    龟峰野衲谨题
　　拾遗
    大德禅寺法堂上栋题语
　　龙宝大德禅寺法堂上栋恭愿
　　今上皇帝圣寿无疆洪基万安柱础巩固
　　文明十一年己亥六月十八日住持禅杰
    大工左卫门少尉藤氏宗弘
  　龙安禅寺函丈上栋题话
    大日本国山城州平安城北大云山龙安禅寺函丈立柱上栋右伏以
　　皇基巩固柱础万安佛日增辉法轮常转
    住持比丘禅杰
    大檀那政元
    长村伊贺督
    大工藤原家久
　　明应八年己未六月二十六日

    敕。本有圆成圆师之法孙。佛日真照禅师之的嗣。特芳和尚。六代正传。四家统领。大云常起于北固。充润水陆枯槁之众生。一派长出于西源。流溢古今英灵之衲子。依续本光焰于尘劫。得联祖苑芳于河沙。弄四七颗骊珠。笑龙安觉范老。董二千指雄席。骂洋屿佛日师。遥听道风。堪见严相。仍谥大寂常照禅师。
　　承应二年五月十日
    传
    师名禅杰。号特芳。产于尾州热田县。不详姓系。少上京受业妙喜院瑞喦禅师。喦法灯国师之裔也。挂搭慧峰日长才华。闻关山门派禅道鼎盛。遂舍所业参义天诏于龙安。依云谷祥于汾阳桃隐朔于大树。周回累年无开发处。后参雪江深和尚。方得稳坐地。出历住丹之龙兴摄之海清。禅客靡风争先盈籍。文明戊戌秋。奉敕视篆洛之大德。又住妙心移尾之瑞泉。因檀越松井越前刺史宗信开丹之龙潭精蓝。延请唱道。右京兆源政元。聘补洛之龙安。归向殊渥。构西源院于山之侧。自卜寿塔。永正三年九月十日化。寿八十八。有西源录。承应二年夏。赐谥大寂常照禅师。

附录

　　特芳和尚住大德山门疏
    南禅竺关和尚制

    龙宝山大德禅寺山门。钦奉北厥纶命。敦请特芳禅师住持本寺。为国开堂演法。祝延圣寿无疆者。右密以锦乡山河久期升平属汉。金银佛寺今视收复归唐。天下气象有增。雨余钟鼓改响。共惟新命本寺堂头老师大和尚。禅林巨植法社耆英。刘王望云门之风机锋无敌。张公入洋屿之室毒气逼人。顾有缵祖父箕裘。佥云整丛林礼典。三秋稍暮月中桂。清光更多。九日才过门前菊余花可赠。力弘斯道全协众心。泰山之云不崇朝法雨六合。蓬莱之水又清浅皇基万年。谨疏。
同门疏东福他弘和尚制
    同门慈审。龙宝山大德禅寺见缺主席。特降纶音。起前妙心特芳禅师于丹之龙兴先庐以补处。凡在瓜葛之列者。聆兹盛举不胜凫藻。缉词制疏以胥庆。拙翁之嗣妙喜。不受诸方罗笼。华侄之接宏庵。宏开本色炉□。盖名由慕贤愈重。而道以得人能弘。
    共惟新命大德特芳大禅师。祖苑奇芬宗门逸足。软顽队机劘铁壁。辛辣处和挟春风。纷埃染衣市中见藏兜率。飞霞攀佩人间知有丹丘。苕帚之价已酬沙盆之破堪补。有是父有是子。论岂立异同乎。难为弟难为兄。才焉拣优劣也。出逢治世力革弊风。不冰而寒不玉而温。众心攸服。相磨以道。相鼓以义。同党有光。
文明戊戌季秋日疏
    祭特芳禅师文太江和尚制
　　维永正三年岁次丙寅九月十日
    前住大德特芳和尚大禅师。掩光于芴室。后七日末孙小比丘宗势虔备香茗之奠作文以奉告大禅师之灵曰。鸣呼密以五浊乌跋四海特芳。并吞佛祖怖走侯王。善善如蕙。恶恶似芒。颓波柱石度门垣墙。杀活临机倒提吹毛剑。口舌含毒直作换骨方。说禅吐露ＬＪ蛤。护法保养鸳鸯。翻转妙心正印。除非杜撰文章。温语春风赚他秀铁面。怒骂雷电叱者周金刚。天地覆载可识。师之覆载不可识。江河广大可量。师之广大不可量。赞之者洋铜热铁。毁之者炉炭镬汤。此山中兴虚空下橛。人境兼备日月架梁。丈室猊座三万二千无穷无碍。一场蝶梦八十有扒非存非亡。呜呼大和尚麾回真照灭却灵光。不翅宗门移鼎。矧亦苦海失航。天源焦枯难苏国师花之尔。丛社萧索岂扶林际树之僵。清风恸明月哭。白云哀青嶂伤。膺金棺乍盖??红塔再彰。圣续圣贤续贤。锦囊之龙狮子。兄为兄弟为弟。单丝之麟凤凰。有典有则绝瑞绝祥。摘东篱节后菊英敬充奠饤。拾北山月下桂子聊为烧香。鄙词稽首尊听尚享。

　　附绿
　　大寂常照禅师语录上枣已尚矣迁远境一寺古册中获吾祖荐亡之语逸于本录者数道仍增补而夹雕云。
    于时元文戊午九月十日
    西源远孙比丘禅策谨识

第0段 西源特芳和尚语录卷第三
_
