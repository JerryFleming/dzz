No. 2562 物赐佛日常光国师空谷和尚语录卷上



侍者

    师初住浓洲路正觉山天福禅寺。以永和元年十二月五日入院。指山门云。尽十方世界。无碍解脱门。入得入不得。纵横得妙。左右逢原。
    佛殿世尊拈华。迦叶微笑混沌生七窍。
    土地。阴阳不测。谓之神。伏惟自珍。
    祖师。此土西天。入者保社。有甚^8□长处。鼻孔大头向下。
    据室。拈□杖画一画。这裹铁门限。超得三十棓。超不得三十棓。且免人言天福长老杜撰。
    拈帖。世俗谛中。有胜义谛无白日当天衢。
    拈山门疏。醯鸡负须弥。瞬息九万里。褒贬不相干。那是果那裹。
    诸山疏。瞻仰不及。诸峰入云。此曲秖应天上有。人间能得几四闻。
    拈衣。鸡足守住。黄梅流传。天福今日不滞两边包裹三千与大千。
    法座。说到行不到。依旧^8□下汉。行到说不到。凌辱须弥灯王。当头坐断去。坤六断短。干三连长。
    拈香。此一瓣香。恭为祝延今上皇帝。圣躬万岁万岁万万岁。陛下恭愿金轮永御。被圣泽于八弦。玉烛恒调。布皇风于四海。
    次拈香。此香奉为征夷大将军。羽林相公。阖府尊官。同资禄算。伏愿。高捧红日。晟搏桑之光。功补青天。均湛露之惠。次拈香。此香为本寺大檀那。典厩源公。伏愿永柱础于皇国。能金汤于法城。又次拈香。此枯柴全无气息。不可得中只^8□得。今日拈出。供养天龙第二代剌谥佛慈禅师无极和尚。以酬不为我说底广大恩德。
    索话。放过一着。落在第二。机前转身。还他伶利。有^8□。问答罢。乃拈□杖云。衲僧生涯。初无定度。有时规行矩步。木马双双白玉蹄。有时倒卧横眠。泥牛对对黄金角。直得真机独运。妙应无方。便见尘尘开正觉之场。物物现实王之刹。是故南山南北山北。无处藏身。主中主宾中宾。随机对现。最是太平无事日。堪唱胡家万年欢以此祝君寿。寿算等乾坤（叙谢不录）。
    复举。三圣道。我逢人则出。出则不为人。与化道。我逢人则不出。出则为人。师拈云。大用现前。不存轨则。即非无二大老。争奈千载之下。翻成话^8□。虽然如是。峭峻一方谁敢窥。
    当晚小参。索话。洞天福地。列仙所居。直下是直下是。莫有真不求。妄不除底^8□。问答罢遂云。头戴天足踏地。人人常光现前。昼见日夜见星。个个壁立千仞。不可以寂默造。不可以语言通。到这里。临济喝如雷奔。全没交涉。德山棒以雨点。□费工夫。是以天福门下。三八念诵。五是升堂。束之高阁。只要与现前一众。寒时言寒。热时言热。饥□渴饮。闲座因眠。痴痴兀兀。只^8□过时。虽然如是。洗面摸着鼻。啜茶湿即觜始得（击拂一下）。
    复举。僧问应庵祖师。远离光孝。来赴妙严。如何是不动尊。祖师云。一别莲城五日程。山僧一别皇城五日程。远离龟山来赴天福。幸无人问不动尊。有则动着。便下座。
    腊月上堂。夜半逾城赴远途。霜辛雪苦独区区。明明正觉山头月。那个男儿不丈夫。
    结夏小参。圆觉伽蓝。天自高地自阔。平等性智。穴知雨巢知风。无处不至。随物现形。所以道。不动真际。为诸法立处。非离真而立处。立处即真也三月安居。非是停囚长智。九旬禁足。便见洗足上船。忽有个汉。听恁^8□告报出来道。丈夫自有冲天气。不向如来行处行。□且坐吃茶。
    复举。祖峰老师云。结夏无可供养大众。作一家宴。管顾诸人。遂举手云。啰逻招。啰逻摇。啰逻送。莫怪空□。拈云。祈峰将十方常住物。却当人情。天福结夏。何用特地作家宴。何故。溪东溪西。水草纵横。
    次日上堂。拈□杖划一划云。西天蜡人水。东土铁弹子。一划划断了也。坚杖云。祖父田园。四至界畔分明。不用挟佃拒官税。
    腊八上堂。二千年前。正觉山前夜□星。二千年后。正觉山头昼见日。分明受用无两般。一等眼睛乌律漆。但辨旨心。必不相赚。除夜小参。物以终为始。人因旧得新。才起推究寻逐之心。都无始终新旧之相。到这里。腊月三十日。大休大歇大乐场。一日十二时。非色非心非行业。东胜身洲击鼓。西瞿耶尼上堂。南赡部洲展卧单。北□单越洗斋□。因甚壁边□杖子。全无气息。一向黑粼皴地而去。岂不见道。造化无生物心。而物自成。雨露无润物意。而灵苗自荣。复举云峰悦禅师小参一遍讫。
    岁旦上常。天得一清。地得一宁。君王得一。四海升平。衲僧得一。正人天眼目。提佛祖权衡。且道。一从何得。巡堂吃茶。便下座。
    佛诞生上堂。法身清净自无为。幸是人人眼似眉。若认今朝生下底。依前乳臭小孩儿。
    结夏小参。十方同聚会。大方无外。大圆无内。个个学无为。耕夫起早。蚕妇卧迟。此是选佛场。蛙聚枯池。燕集屋梁。心空及第归走作者谁。如是见得。说甚安居禁足。此方他界。自他不隔毫端。十世古今。始终不离当念。语言动用。俯仰折旋。蚯蚓抹过东海。虾^8□跳上梵天。其或未然。西天令严。
    复举。僧问柏谷。九旬禁足事如何。谷曰。不堕蜡人机。出僧有一颂。禁足九旬内。不堕蜡人机。端的是何处。赵州东院西。
    次日上堂。禁足亦于兹。护生亦于兹。众中若有打破镜底。许他抹过长短期。    天福禅寺语录终。
    京师等持禅寺语录。
    佛殿佛也。菩萨也。声闻僧也。希有希有。能天能人。非人天所能。
    拈帖。这个大檀越。觌面付与底。乾坤合其德。日月并其明。皇家依之盛大。祖道由之利贞。知有或未荐。堂下决疑情。
    拈衣。世尊金襕。朝霞不出门。达磨屈眴。暮霞行千里。新等持同被同此。何故直下是。
    金刚般若经□。
    一日有客叩门。出迎则南宫内道场。僧某上人。手捧巨轴曰。此赵宋学士张即之所书金刚般若经也。太上天皇有旨。使卿作□。遄应圣诏闻命震骇。是非所能。经涉旬月。不敢措手。却自顾念。是法门耿光。矧天眷难逃。遂焚香百拜□曰。
    般若正体。匪断匪常。六喻弗及。三句焉详。佛及菩提。皆从中出。恒平恒差。言辞难述。但离四相。立处即真。自性洪德。七宝非珍。善哉解空。深叹希有。后二千年。曷弗信受。什译张书于赵于姚。语简字劲。神气飘飖。凛若金刚。天魔军败。八方通风。独尊三界。
    至德乙丑仲冬长至日。京师等持住持臣僧某。
    等持禅寺语录终。
    山城州万年山相国承天禅寺语录。
    师于至德丙寅十月二十六日入寺（于鹿苑受请指）山门云。入此门来。不移寸步。大众认取一条官路。切忌顾伫。喝一喝。
    佛殿。佛陀耶佛陀耶。十个指八个了。坐底立底。事同一家。
    土地堂。神性虚通。如空裹风。一分饭谢往返。阿呵呵。受灵山记不得稳。
    祖师堂。四七二三。尽贩私盐。贼无种。相鼓弄。
    据室。销口决。翳睛术。亲家废具。不劳拈出。四方八面绝遮栏。不论了毕未了毕。疑则别参。
    拈帖。示众云。唯此一事实。余二则非真。佛祖得之。号令一新。人天众前。从头开陈。
    拈山门疏。云霞生背面。日月绕檐楹。官物归常住。宜如护眼睛。
    诸山。新修宗社盟。一句甚叮咛。开却虚空□。东山西岭青。
    同门。击碎虚空骨。何曾有一物。从此子及孙。受用终无歇。
    江湖。贫做富装裹。知我亦罪我。江南一枝梅。明殊千百颗。
    拈衣。信心已熟。衣亦复传。大小祖师。不知机权。提衣云。无心云出岫。弥布大三千。
    指法座云。崄如悬崖。平似镜面。若不亲到上头。争得奔雷掣电。
    升座拈香云。大日本国山城州万年山相国承天禅寺新住持传法沙门虔爇宝香。端为祝延今上皇帝圣寿万岁万岁万万岁。陛下恭愿。德洽群邦。同天地之覆载。智周万物。齐日月之照临。次拈香云。此香爇向宝炉。奉为大檀那准三宫从一位行左相府征夷大将军。资倍禄算。伏愿寿山永固。过五百尘辗之劫波。福海弥深。等十三华藏之香水。又拈香云。此香只固本根。不索高价。爇向炉中。供养天龙第二代□谥佛慈禅师无极和尚。以表开山梦窣正觉心宗普济玄猷ＬＷ师真孙。遂就座。南禅和尚白槌云。法筵龙象象。当观第一义。师云。击大法鼓。布大慈云。有目者见。有耳者闻。宾主相见。要须惊群。有^8□。问答罢。乃云。具丈夫气概。成丈夫事。于过理境界。发过量机。龙象蹴蹋。非驴所堪。狮子游行。不借伴侣。所以大檀越。创此名蓝。如沙竭罗龙。降雨应念至。同清净^8□尼。雨宝满众望。若起佛法知见。只是高厦万础。若作世相分别。亦乃众器一金。到这里。不可以智知。不可以识测。三世诸佛。有分结舌。历代祖师。口如磉盘。拈□杖云。今日开堂。尽情部露。不敢囊藏。人人个个。头戴天脚踏地。昼见日夜见星。金不博金。水不洗水。无丝毫漏逗。无丝毫动摇。永登解脱之场。共乐无为之化。且如雨顺风调。民安国泰。一句又作^8□生。卓一下云。天高群象正。海阔百川朝（叙谢不录）。
    复举。世尊与众行次。以手指地云。此处宜建梵刹。帝释将一茎草。^8□地上云。建梵刹已毕。世尊微笑。师颂云。建梵刹毕。世尊微笑。上古风规。今日枢要。
    当晚小参。索话。静处闹浩浩。闹中静悄悄。若是凤凰儿。不向那边讨。有^8□。问答罢。乃云。世尊出世。施设半满偏圆。达磨西来。分张皮肉骨髓。和泥合水。簸土扬尘。但要眼裹有筋。皮下有血。不受人惑。自立生涯。便见跳出虎穴魔宫。万人丛裹。叠足而坐。翻转天关地轴。四衢道中。掉臂便行。是以新开万年铺席。相接四来高宾。别无佛法可商量。岂有禅道为理会。所愿长连床上。粥足饭足。香积厨中。柴多菜多。仰赖相公外护之力。重见丛林全盛之时。正与^8□时。不堕功勋一句。作^8□生道。星临万户动。月傍九霄多。
    复举。药山晚参不点灯。山云。我有一句子。待特牛生儿。即向汝道。时有僧出曰。特牛生儿也。只是和尚不道。山唤侍者。将灯来。其僧便抽身入众。师拈云。药山平地设陷□。这僧一跳跳过。直饶将灯来。也是贼过后张弓。欲知特牛生儿底^8□。四蹄双角甚分明。
    至节小参。随随随。莫莫莫。一道真言。要人翻译。未有难名。既形可惜（以拂抄一圆相云）妙性圆明早涉名相了也。若也恁^8□休去。恐人作干无事会。试向纷然万化之途上。指出廓尔大圆镜去。敢问诸人。阴剥向何处去。阳复从何处来。去无所去。来无所从。直得一段灵光。分明现前。所以沩山谓仰山云。声色外与我相见。仰山云。如两镜相照。于中无偈。沩山云。此语正也。我是你不是。早立像了也。仰山却问沩山。未审和尚于百丈师翁处。作^8□生呈语。沩山云。我于先师处呈语云。如百千明镜鉴像。光影相照。刹刹尘尘。各不相借。可谓理到事到。又如僧问灵云。如何是真常流注。云。如镜长明。云。向上还有事也无。云。有。云。如何是向上事。云。打破镜来。与汝相见去。可谓甚新甚尖。相国今夜。拟与沩山作主。太奢也。拟与灵云作主。太俭也。毕竟作^8□生折合去。匾担蓦折两头脱。举目天边月似钩。
    复举。僧问□山。如何是冬来事。山云。京师出大黄。有颂举似大众。京师出大黄。子细好商量。既自非官物。何曾是贼赃。
    次日上堂。垂语云。好雪片片。不落别处。明白裹头。试进一步。问答罢。乃云。日南长至。吾道大享。华岳三峰秀。黄河一泒清。
    谢头首秉佛上堂。我这□杖子。不从月宫得。非五岳所生。涵瀛渤挑台衡。一日付五头首。直得龙得水时添意气。虎逢山色长威狞。第一义摩诃衍。文字印大藏经。各随自己受用。有无与夺纵横。敲山释迦顶骨。点开达磨眼睛。如今倚向古屏畔。任使丹青画得成。
    上堂。有一句子。此曰居顶。亦名三昧王。三尖五露。四角六张。能杀能活。能柔能刚。今日打鼓普请。重要详审。审详何故。金生丽水。玉出昆冈。
    除夜小参。春生夏长。秋凋冬落。有物流动人常情。风动火热。水湿地坚。一切事究竟坚固。但须无心于事。自然无事于心。举足下足。皆是道场。成法破法。无非解脱。一年三百六十日。日日是好日。一日都卢十二时。时时是好时。何处不风流。遍界无影迹。正恁^8□时。杨岐只是会监寺。虎丘岂非隆藏主。因甚儿孙遍天下。睡虎露爪牙。若作干无事会。料掉没交涉。若作奇特商量。霄坏悬有隔。毕竟如何。今岁今霄尽。明年明日来。
    岁旦上堂。元正启祚。万物咸新。风生震极。斗杓指寅。床头□杖子。依旧黑粼皴。未审随迁变。不随迁变。若道随迁变。曾无迁变相。若道不随。天下同一春。如何甄别去。龙宫海藏大开辟。拨转如来正法轮。
    上堂。索话。云与二百问。瓶泻二千酬。屋下架屋。头上安头。香象渡河。直得截流。有^8□。问答罢乃云。言言言浪激波浪。默默默。宗通趣极。默时说说时默。裸形国中夸服色。语默向上有事在。蓦拈□杖。卓一下云。真不掩伪。曲不藏直。掷杖下座。
    三月旦上堂。索话。明镜当台。明殊在握。若是作家。不劳啐啄。僧问二月已过。三月兹来。红入桃花嫩。青归柳叶新。时节因缘。请师垂示。答曰。君既能如此。我今不再三。进云。明明百草头。明明祖师意。答曰。参须实参。悟须实悟。进云。记得僧问古德。如何是和尚此间佛法。德云。东壁打西壁。意旨作^8□生。答曰。坐断白云宗不妙。进云。即今咨和尚。如何是此间佛法。答曰。普请安眠底安眠。进云。毕竟与古人只对。是同是别。答曰。福州橄榄两头尖。进云。流水断桥梅破萼。枝南枝北一般春。答曰。四海五湖皇化裹。进云。法王法令合如斯。答曰。也不消得。师乃云。记得赵州会下有二僧。相椎不肯作第一座。院主白赵州。州曰。总教作第二座。主曰。教谁作第一座。州曰。装香着。主曰。装香了也。州曰。戒香·定香·慧香·解脱香。后来应庵祖师住饶之荐福曰。举前话拈云。赵州下一槌。不妨惊群动众。子细检点将来。也是泥裹洗土块。荐福门下不相推。第一座也有人。第二座也有人。第三座也有人。虽然不免从头注破。第一座铁眼铜睛^8□不破。第二座阳春白雪无人和。第三座贞宝身心同达磨。且道与赵州是同是别。若也会得。许□具一双眼。若也不会。也许□具一只眼。有个衲僧出来道。总不恁^8□时。如何便对他道。切忌向鬼窟裹作活计。师曰。祖师要向无星秤子上。强分斤两。万年山中。两堂同有人。第一座嫌佛不肯做。第二座有胆如天大。第三座与赵州第一座。无有优劣。诸人若也未瞥。且待面目现在（谢两堂无书记）。
    三月望。谢都寺书记并某首座至上堂。索话。一沤未发。古帆未挂。机外明宗。还他英迈僧。问十方世界一团铁。虚空背上白毛住。答曰。来风深辨。进云。山花开似锦。涧水湛如蓝。好个时节。请师指南。答曰。八面清风藏不得。进云。与^8□则头头显露。法法圆融。答曰。万古碧潭空界月。再三捞摝始应知。进云记得。僧问云门。不是目前机。亦非目前事时如何。门云。倒一说。意旨作^8□生。答曰。师子一滴乳。迸散百斛驴乳。进云。即今咨和尚。不是目前机。亦非目前事。毕竟是何物。答曰。说似一物即不中。进云。正恁^8□时。如何行李。答曰。始随芳草去。又逐落花回。进云。和尚恁^8□只对。有为古人出气分^8□。答曰。者裹不着客作汉。进云。潘即倒骑归。□杀黄翻绰。答曰。毒龙行处草不生。进云。学人今日小出大遇。答曰。分明记取。举似作家。师乃云。世尊拈华。巨灵擘太华。迦叶微笑。大明无偏照。要中要妙中妙。或演之梦中。唱彻黄钟宫。或施之笔端。吹成大石调。会则鵽鳭终日啼。不会则蜀魄连宵叫。何故杨岐一头驴。三只脚自如。
    四月旦上堂。武陵春已晚。基榭缘阴多。若作境会。入地狱如箭射。不作境会。入地狱如箭射。进无门退无路。直得新罗与占波斗额。夜^8□跃入梵天。虽然如是。但许老胡知。不许老胡会。喝一喝。下座。
    佛诞生上堂。今日大家浴佛。敢问大众。浴那个佛。若浴法身佛。法身等虚空。若浴报身佛。报身三贤以还不得见。若浴应身佛。应身已灭二千余年。正知三身共不得浴。击拂云。如是狂思横计。向者裹百杂碎了也。牢把杓柄。洗一洗看。天上天下唯我独尊。巍巍堂堂炜炜烨烨。
    结夏小参。索话。黄昏戍寰中。不碍平人出。出不出。切忌弄巧翻成拙。要须妙唱不干舌。有^8□。僧问。横该竖抹。电卷星飞。千圣灵机不易窥。答曰。不须如何若何。便请单刀直入。进云。朝请暮参。上古规范。语默涉离微。如何通不犯。答曰。斗杓^8□雷门。进云。可谓日不待火而热。月不待风而凉。答曰。切忌扬在无事甲裹。进云。德山小参不答话。意在那裹。答曰。上古其风朴略。进云。今夜小参。有问有答。莫孤负他德山^8□。答曰。善学柳下慧。终不师其迹。进云。与^8□则殷人以柏。周人以栗。答曰。南人不梦驰。北人不梦船。进云。不因樵子路。争到葛洪家。答曰。龙王宫殿裹。不见一人行。进云。恩深转无语。怀抱身分明。答曰。放下着。乃云。尘尘尔。刹刹尔。筑着磕着。无处回避。在眼曰见。在耳曰闻。在手执捉。在足运奔。南山起云。北山下雨。月生云际。潮落海门。幸是无为古皇。乾坤无端。迦文老人出来。划地作牢。带累平人。或立长期短期。行要中规。步欲中矩。或说初善后善。守口如瓶。防意如城。枝蔓相牵。列刹棋布。啰啰招。啰啰摇。啰啰送。设一家燕。不是心。不是佛。不是物。开选佛场。各坐灯心皂角铺。强道和麸卖却面。相国只循旧规绳。不立新条章。岂不见天亲菩萨自弥勒内院下。无著菩萨问曰。人间四百年。彼天为一昼夜。弥勒于一时中。成就五百亿天子。证无生法忍。未审说甚^8□法。天亲曰。说者个法。只是梵音清雅。令人乐闻。且如者个法。天不能盖。地不能载。君王得之。齐化于尧舜。贤臣得之。同德于伊周。万邦以之安宁。兆民以之康乐。人人受用不尽。处处施行有余。敢问诸人者个法。着得甚^8□语。譬如掷剑挥空。不论及与不及。复举。僧问古德。长期进道。西天以蜡人为验。未审此间以何为验。德曰。铁弹子。师拈云。古人一问一答。外边打之绕。今日有人问。作^8□生长期进道。劈脊便棒。
    上堂。瑞岩频唤主人翁。南泉亦索一身价。只有临济门下。常在家舍。不离途中。常在途中。不离家舍。何故浑仑无缝罅。
    上堂。唯这赵州东院西。大家普请好提持。直穿闹市门头去。水到渠成十二时。开道路决藩篱。伽蓝广大绝边涯。寄言宇宙茫茫者。夏木阴森杜字啼。
    端午上堂。三世诸佛。病多谙药性。历代祖师。病者聚医门。入荒田不拣。信手拈来草。救膏肓于心死。除劳瘵之根源。拍膝云。忌口更须三十年。
    上堂。举破庵祖师云。要明此事。若言有道理。也赚□。着语云。点。若言无道理。也赚□。着语云。点。不有不无。也赚□。着语云。点。何故不是弄潮人。莫入洪波裹。相国下三个点字。点破祖师舌头。要明此事。剑去久矣。
    解夏小参。圣制告满。法岁既圆。一夏九旬不徒然。三祇百劫亦如是。水盈科而流。弦持满而发。解开布袋头。月白风清。拈起□杖子。天宽地阔。有佛处无佛处共是走过。得便宜时且落便宜。一人所在。半人所在。亦须寻。不经一事。不长一智。前头有人问。相国今夏作^8□生为人。答。他道什^8□。师子不食雕之残。弩机不为鼷鼠发。复举。洞山示众云。初秋夏末。兄弟西去东去。直须向万里无寸草处去。石霜云。出门便是草。师颂曰。万里曾无寸草生。出门荒草满前程。一抬一搦无涯意。雨过池塘秋水深。
    次日上堂。踞菩萨乘。修寂灭行。蒸沙作饭。磨砖成镜。送尽九十日光阴。果然无事可修证。奇哉奇哉。快活快活。海阔百川朝。天高群象正。相国与^8□部判。也是□盂安柄。
    八月旦上堂。索话。鸟窠吹布毛。盐官索犀扇。跳出古人窠。还他英灵汉。僧问真觉广陵散。钦山菩萨蛮。双椎轰法鼓。一击透玄关。答曰。三台须是大家催。进云。百川异流。以海为极。学人上来。愿闻极则。答曰。古木无横枝。鸟来难措足。进云。古人到这裹。为甚不肯住。答曰。果然。进云。与^8□则五里牌。在郭门外。答云。认着依然还不是。进云。记得僧问香山照禅师。如何是初生月。照云。大半人不见。意旨作^8□生。答曰。压良为贱。进云。今日有人。咨问如何是初生月。^8□。答曰。有分斫额。进云。可谓判官断案相公改。答曰。一朝权在手。看取令行时。进云。不听云中雁。争知沙塞寒。答曰。参须实参。进云。上大人。丘乙巳。答曰。一任□叹。乃云。佛以一音演说法。众生随类各得解。已是始从鹿野苑。终至跋提河。未曾说一字。有什^8□各得解。若也恁恁会。误认驴鞍桥。作阿爷下颔。毕竟如何领略。知音不用频频举。达者须闻暗裹惊（谢某藏主）。
    中秋上堂。索话。灵山话月。曹溪指月。泥裹摇椿。空中钉橛。莫有透出光影边。掀翻精灵窟底^8□。僧问。平田浅草裹。露出焦尾大虫。太虚廖廓中。放出辽天俊鹘。答曰。来机深辨。进云。宗风才举。万里云收。法令若行。诸峰寒色。正恁^8□时。请师指的。答曰。这裹无囊藏被盖。进云。记得旦上堂。僧问。如何是初生月。师曰。有分斫额。意旨作^8□生。答曰。开品不在舌头上。进云。正当今夜月圆十分。还与初生。是一是二。答曰。举头天外看。进云。与^8□则在诸佛不增丝毫。在众生不减丝毫。答曰。一任卜度。进云。经云。修多罗教。如标月指。既是显露清净。不待指标时如何。答曰。转喉触讳。进云。谁知云外千峰上。别有灵松带露寒。答曰。不是少林客。难为话雪庭。进云。若不到曹溪。争如不失。答曰。迟一刻。乃举汾阳示众云。一切众生本源佛性。譬如明月当空。秖为浮云遮障。不能显现。师喝云。喝散白云了也。清光何处无。
    九月旦上堂。索话。道不属知。不属不知。知是妄觉。不知是无记。离却无记妄觉。鼻孔裹出气底有^8□。僧问。拳中十指。展缩自由。有意气时添意气。不风流处也风流。答曰。华山山脚下。潘阆倒骑驴。进云。全体恁^8□来。全体恁^8□去。伏望别乾坤决犹豫。答曰。八两元来是半斤。进云。与^8□则历劫不迷今日事。一轮辗破四时机。答曰。仁者见之。谓之仁。知者见之。谓之智。进云。记得僧问古德。西风凄凄。师意如何。德云。草枯惟长菊。木落只留松。意旨作^8□生。答曰。鼠口无象牙。进云。即今敢咨问。西风凄凄。师意如何。答曰。一向寒在五更多。进云。莫是古人悟处今人眼^8□。答曰。易分雪裹粉。难辨墨中煤。进云。既能明似镜。何用曲如钩。答曰。车不横推。理无曲断。进云。直得鲸吞海水尽。露出珊瑚枝。答曰。青天白日。岂有恁^8□事。进云。天垂雨露。不拣荣枯。答曰。善自护持。乃云。深明二上坐。行脚时。渔者举纲。一鱼跳堕江中。深云。快哉恰似衲僧机。明云。争似当初不入纲。深云。犹缺悟在。行数里。明始知非。若法性明。非无其理。虽然众生一迷本性。股三界纲罗裹。茍非奋发。因甚出得三界。不出三界。只是旧时凡夫。而或欲出三界。修行难得正路。是以西丘老师示徒云。觌面相见。尽情分付了。只有利根上智。全身担荷将去。岂非俊快。若论觌面事。不可ＵＣ宾主相见然后。分付之。威音那畔。空劫以前。那一着。无处不遍。所以道。剔起眉毛。已落二三。唯许利根上智者。言前荐得。复举。弘觉禅师见僧看经问云。看者是什^8□经。僧云。维摩经。觉云。不问维摩经。看者是什^8□经。僧于言下知归。师拈云。这僧一人属看经。招得弘觉钩计。且如乾坤中。宇宙间千万人。如何使他还源返本去也。卓杖一下云。金鸡啄破□璃壳。玉兔挨开碧落门。
    重阳上堂。垂语云。物物时时。漏泄天机。会则风吹白露衣裳冷。不会则江涵秋影雁初飞。伫思停机。白云万里。莫有直下知归底^8□。问答罢。乃云。茱萸不点茶。黄菊自开华。九月今朝是。风光不可遮。雁门公老不知丑。村酒频邀元亮赊。
    开炉上堂。风头稍硬便开炉。打坐团栾宾主无。火筋轻轻敲兽炭。蔼然和气发枯株。
    初祖忌拈香。皮肉骨髓。分裂无遗。只履空棺。腐朽多时。唤作初祖他是谁。师自不识我焉知（以香扣炉三下）一炷香一杯茗。且修丛林旧规。
    上堂。日日日东出。日日日西没。无位真人亦骨律。十字街头吹尺八。寥寥宇宙无赏音落尽霄霄云外月。
    三月旦上堂。三分光阴二早过。寄帽投河。灵台一点不揩磨。日暖风和。贪生逐日区区去。拈杖云。贼身已露。唤不回头。争奈何谁能笼罗。大抵还他肌骨好。风流不在着衣多（卓一下）举世尊拈华。迦叶微笑话。颂云。金色波罗特地拈。破颜也是涉廉纤。春来似锦山花发。且要诸人直下参。
    结夏小参。目前无法。家贪逢劫。意在目前。渴骥奔泉。不是目前法。王节级失却帖。非耳目所到。云藏无缝袄。钩锥不及处。云自飞水自流。针劄不入时。裈无裆^8□无口。须知善知识。不是阴界中事。如龙象蹴蹋。非驴所堪。大丈夫透过生死牢关。譬之师子游行。不借伴侣。直得净裸裸赤洒洒。没可把。十方无壁落。四面亦无门。快哉快哉。希有希有。翠岩一夏为兄弟说话。老宿一夏不与师僧说话。徐六担板只见一边。如是旧葛藤。莫向清平世界中举着。且如僧问扬岐。如何是佛。岐云。三脚驴子弄蹄行。端的在那裹。若无扛鼎拔山力。千里鸟骓不易骑。举僧问虎丘。九旬禁足事如何。丘云。理长即就。拈云。这僧自谓为观国宾。量材补职。非无祖师。可惜犹缺布纲罗手。今日有人问。九旬禁足事如何。便答。他道坐地长安。
    谢都寺上堂。大方无外。大圆无内。三科七大。本如来藏。千差一印。无有向背。如此说话。令人心恶。不觉呕出肝肺。喝一喝。透得栗棘蓬了。方始丈夫气概。阿呵呵。好太哥。
    上堂。多言多虑。转不相应。绝言绝虑。绝修绝证。作^8□生折合去。蓦拈□杖。卓一下云。头不缺尾不剩。
    退院上堂。一住万年三见秋。强传家业事箕裘。深惭檀越恩私甚。鹿苑犹容老比丘。
    相国语录终。

再住相国禅寺语录

    师于明德庚午八月四日入院。指山门云。舍那化境。楼阁门开（顾视左右）果然不见一法在门外。
    佛殿。佛真法身。犹若虚空。□侬端坐。山僧鞠躬。彼此无伎俩。遍界自清风。
    土地堂。神五不能。佛三不能。何以五十步□百步（以手打一圆相）至鉴洞明。日轮当午。
    祖师常。这一队汉。如遇如鲁。轻轻触着。那吒忿怒。
    据室。相国门下。开卖药铺。或时将醍醐作毒药。或时将毒药作醍醐。要渠自知苦辣。要渠自辨耳根腴（蓦拈杖画一画）那个男儿不丈夫（卓一下。喝一喝）便起。
    上堂。灵山密付。不漏系毫。少室单传。放开线路。但有大力量汉。一肩担荷。若还才有一丝头。便是一丝头。更须界经分明。田地稳密始得。正与^8□时。受谁恩力。一人居日下。弗与众人同。举闽王请罗山闲禅师开堂。山升座。方收敛僧伽梨乃云。珍重便下座。闽王近前。执山手云。灵山一会。何异今曰。山云。将谓是个俗汉。拈云。相国准三后。近日使山僧开堂。物与僧迦梨。山僧今日升堂。不敢收敛。却搭肩上。胡说乱道。莫是灵山一会。不异今日^8□。具眼者辨取。
    上堂。举马大师问南岳云。如何用心。即合无用三昧。岳曰。汝学心地法门。如下种子。我说法要。譬彼天泽。汝缘合故。当见其道。拈云。既是无相三昧。为甚有种子。有心地。有天泽。有缘合休将闲学解。理汲祖师心。虽然如是。且要因苗辨地。
    除夜小参。索话。前三三后三三。离心缘绝对谈。文殊堂裹万菩萨。夜来尽向此中参。莫有参到无参。始是实参底^8□。僧问。驱傩声中振涂毒。爆竹响裸开玄关。钻仰不及处。巍巍万年山。答曰。最初一步须牢实。进云。记得北禅。烹露地白牛。与诸人分岁。未审意在那裸。答曰。天寒日短。两人共一□。进云。和尚今夜分岁。有何施设。答曰。家传清白。进云。一滴甘露。大千普沾。答曰。细嚼难饥。进云。夜深珍重。答曰。可知礼也。乃云。日月周流不暂留。一年正是结交头。去来幸自无踪迹环上休将起尽求。神光不昧。万古徽猷。动容扬古路。纵横得自由。七尺单前。三条椽下。天阔地阔。无愁无忧。□裹有饭。桶裹有水。现前受用。日中一□。夜后一寝。格外风流。仰山上兜率。不是梦中说梦。扬岐掌院务。且要看楼打楼。相国与^8□告报。一任人□平常无事。直饶扬眉瞬目。执喝嗔拳。当甚□脱丘。虽然如是。观音菩萨将钱卖胡饼。为甚放下手却是馒头。未必真金博真钥。举僧问石门。年穷岁尽时如何。门云。东村王老夜烧钱。颂云。腊月除时复送年。东村王老夜烧钱。古人开口端的处。才入思惟随断边（是日新开僧堂）。
    岁旦上堂。举新年佛法有无话。颂云。一人道有一人无。佛法何曾有二途。昨夜东风生八极。今朝白日上天衢。
    上堂。八解浴当中。定水湛然满。藉以七净华。浴此无垢人。菩提涅槃。真如解脱。是垢。起居动静。语言问答。是尘。一濯濯除了。始是本来人。正与^8□时。已是无垢人。用浴作^8□。金入洪炉色转真（先日摈浴室语话僧）。
    结制前一日。法堂庆赞。上堂指法座云。地涌金刚座。天垂宝华盖。自家一段风。漏世周沙界。诸人犹涉迟疑。更听山僧一场败阙。
    拈香云。正当法岁首。亲开法雷堂。大日本国山城州万年山相国承天禅寺住持传法沙门虔爇宝香。恭为今上皇帝。祝严圣躬万岁万岁万万岁。陛下恭愿。圣德日新。当天心合人意。皇风永扇。握乾符阐坤珍。遂就座问答罢。乃云。此方真教体。清净在音闻。世尊出世。三百余会说法。遂致流传天上人间。充满龙宫海藏。是其验也。法随法行。法幢随处建立。祖师西来。一华五叶。联芳。但得不立文字语言。直教见性成佛。是其由也。祖宗未振。多依律寺。百丈禅师肇设丛林。新布法则。要须说法住持。长合规度也。世尊在日。别无香室。德山老人折却佛殿。独置法堂。表示扬化当代。师道最尊也。大法东渐。盛行日域。吾大檀越创建本寺。八周寒暑。殿堂已岧峣。最为殿后。经营法堂。才经数月。楝宇亦轮奂。乃临结制。本寺住持比丘某。特升此座。开堂演法。仰观此堂高广宏旷。宛如天福力所出生。夜摩都史宫殿。条尔降阎浮提洲。又观此座庄校严饰。都似上妙功德。成就须弥。相国佛座。俄顷移王舍城裹。况复高悬缯盖。同五百长者子供养具。大张宝幔。类分身释迦文来集时。人天交接。缁素围绕。当兹时节。说甚^8□法。岂不见道。应化非真佛。亦非说法者。阿那个是说法者。蓦拈□杖云。若非者个竟说不得。者个法。终日说未曾宣一字。诸人终日听。未□着一尘。正恁^8□时。山河大地亦说。草木国土亦说。雷音堂亦说。师子座亦说。缯盖宝幔。左欐右梁。无物不统。山僧到这裸。借水献花。用力不多。诸人谛听（卓一下云）弹指圆成八万门。洪音长振三祇劫。
    结夏小参。九旬安居。三月护生。昔时摩竭国。亲行此令。今日王舍城。复攀旧条直饶说空无相无作无愿。堕落解脱深坑。假使道即空即假即中。凿开混沌孔窍。衲僧家。角上生角。牙上生牙。增上添境。机上添机。始得。何故不经一事。不长一智。举僧问百丈大智禅师。如何是奇特事。丈云。独坐大雄峰。拈云。一机峭峻。八面玲珑。等闲提掇。足定纲宗。秖为凉兔渐远。不奈猎犬迷踪。今日忽有问相国。如何是奇特事。便对他道。巨灵台手无多子。分破华山千万重。
    次日上堂。举世尊在校严会上。告阿难云。此大构堂。洞开东方。日轮升天。则有明耀。中夜黑月。则复昏暗。乃至明还日轮。暗还黑月。通还户牖。壅还墙宇。缘还分别。顽虚还空。□ＧＤ还尘。清明还霁。汝见八种。见精明性。当欲谁还。诸可还者。自然非汝。不汝还者。非汝而谁。拈云。世尊老大。怜愍阿难。一味簸土扬泥。相国昨日新开雷音堂。今日又值如来制辰。况复台旆入山。四众环绕。无物可相待。有一颂普同供养。明暗壅通都一空。缘虚澄霁体皆同。此堂豁达无今古。长与邦家共始终。
    五月旦上堂。索活。榴花照眼明。梅王带酸小。法法不隐藏。一了一切了。要见其人。有^8□。僧问。十方同众会。宏开选佛场。黄金百练色。丹砂九转香。答曰。栴檀林无杂树。进云。法岁今朝五月旦。克期已过十五日。大休歇处。愿赐一决。答曰。檐头滴滴。分明历历。进云。与^8□则不须外边走。坐地是长安。答曰。路从平处崄。山向静中忙。进云。记得僧问云门如何是诸佛出身处门云。东山水上行。意在那裹。答曰。临崖看浒眼。物地一场愁。进云。后来圆悟禅师云。天宁即不然。薰风自南来殿阁生微凉。又如何理会。答曰。芍药花开菩萨面。□榈叶散夜叉头。进云。即今咨问和尚。如何是诸佛出身处。答曰。此间从何处得来。进云。一言截千江口。万仞峰前始得玄。答曰。行倒崄崖处。拶着便翻身。进云。学人今日。小出大遇。答曰。自领出去。乃云。有佛国圭。以光明作佛事。有以衣服卧具。作佛事。有以园林台观。作佛事。或有清净国土。以无言无示。无识无作。为佛事。如众香国。以香作佛事。此方真教体。清净在音闻。无见顶相。无为心。佛说一道神□。而亘三世。未曾休息。诸人听得分明也无。山僧代化佛宣说去。上大人。丘乙巳。化三千。七十士。尔小生。八九子。佳作仁。可知礼也（是日棱严头烧香）。
    谢首座西堂都寺上堂。当无定相。遇缘即宗。得过理大人。起泼天门风。或挂眉间剑。或掷栗棘蓬。眼眼相对。心心相通。叵耐老瞿昙。被人问胜义谛中。有世俗谛。只道我今无说。汝今无听。无说无听。是名一义二义。半夜放乌鸡。谁得善指踪。欲究根源未免冥蒙。即今问诸人。胜义谛。世俗谛。从何处得来。诸人若也未委悉。且归堂中。问取板首老禅翁。
    重阳上堂。重九风光溢眼头。明明一旬忆汾州。若还容易消时节。明日黄花蝶也悉。
    开炉谢綦书记上堂。索话。道有道无。尽随窠臼。肘臂下有灵符底。道火何曾烧着口。出来相见。有僧出问。开作家炉□。运向上钳锤。□佛鍜祖。今正是时。答曰。轮王三寸铁。遍地是刀枪。进云。月当秦正。月在鲁朔。祝算一句。愿闻举扬。答曰。皇帝万岁。重臣千秋。进云。天地位而万物育。阴阳理而四时平。答曰。形直影正。进云。记得法昌遇禅师开炉日。辄以一力挝鼓。升座云。法昌今日开炉。行脚僧无一个。唯有十八高人。缄口开炉打坐。莫是家丑外边扬^8□。答曰。乞儿伎俩。进云。和尚今日升堂。行者挝鼓。侍者烧香。半千清象。前围后绕。未审与他古人。为楚越□别。柳亦肝胆相同那。答曰。遍界不曾藏。进云。与^8□则禹稷颜子易地皆然。答曰。一等共行山下路。眼头各自见风烟。进云。粉骨碎身未足酬。一句了然超百亿。答曰。没溺深坑。进云。孟冬渐寒。伏惟尊候万福。答曰。礼之用和为贵。乃云。少林痴坐。冷湫地。相国开炉。满堂和气。古今已殊。冷暖不同。祖意西来。为同是异。击拂云。休瞌睡。若或未会。且待人向虚空裹大书五字。
    达摩忌拈香。吾本来兹土。地广易为长袖舞。传法度迷情。霍光卖却假银城。一华开五叶。巨岳何曾寸土乏。结果自然成。养鸡意在五更鸣。最怜速行衰日下。严备珍羞求昭假。一饱能消万劫饥。得他一牛还一马。
    十月望上堂。索话。问在答处。答在问处。露。参得参不得。对众试证据。僧问。水平而器取则。霜降而钟始鸣。动则影现。觉则水生。答曰。善行无辙迹。进云。时节不相饶。应钟已过半。还有不涉迁变底也无。答曰。刹竿头上仰莲心。进云。莫是安身立命处^8□。答曰。太孤危生。进云。与^8□则更于眉上安眉。不向鼻中出气。答曰。知过必故。进云。记得僧问大同济禅师。如何是祖师西来意。济云。庭前一丛竹。经霜不自寒。意在那裹。答曰。有部不可无答。进云。僧云。毕竟如何。济云。秖闻风击响。知是几千竿。争奈拟欲完。全翻成两片。答曰。只要引尽一联时。进云。始知止啼黄叶。元是一国黄金。答曰。轻知鸿毛。重如山岳。进云。即今咨问和尚。如何是祖师西来意。答曰。亘古亘今。进云。万年严饰大梵刹。千古崔嵬势^8□天。答曰。常在于其中。经行及坐卧。进云。瞻仰有分。答曰。也不相妨。乃云。一毛头上识根源。弹指圆成八万门。日面佛月面佛。退散魔外。烁破乾坤。事法界理法界。十字纵横无碍自在。拊膝云。旧时漏灯盏。价直千万倍（谢某都寺）。
    铸钟上堂。一鼓洪炉天地惊。檀心雄器顿圆成。音闻普利阎浮界。号令新严王舍城。显发真机齐昼夜。击开妙性济幽明。俱留青玉非伦类。听取鲸鱼第一声。    第三会语附录。
    结夏上堂。槛前水绿山青。水牯牛横眠倒卧。天际日上月下。寒山子胡吟乱哦。处处古佛道场。尘尘大人境界。因甚南方禁夏不禁冬。北方禁冬不禁夏。可怜为方隅所关销。为时节所罗笼。须知□杖。横也。挑括乾坤□盂。转也。覆却山河大地。正恁^8□时。向何处出气（卓杖一下）。
    冬节小参。举僧问古德。如何是毗虑即。德曰。草鞋踏雪。颂云。离却草鞋雪。须高着眼睛。春风回暖后。古篆转分明。
    □月望上堂。光阴代谢飞梭急。□月才残十日余。白鼠咬藤都不觉。黑系眠室力须除。人人受赐天王屋。处处堪乘长者车。坐卧经行皆本分。驰求心息即如如。
    相国三会语录终。
    灵龟山天龙资圣禅寺语录。
    师于应永甲申腊月二十四日入寺。
    踞方丈据此室者。握一柄金刚王宝剑。截断从前葛藤。新长老。老不以筋力为能。只要平地设锦□。陷坠伶利师僧。忽遇跳得过底^8□。手裹有鼻绳（击按一下）。
    拈帖。得之于心。应之于手。只这一毫端。万邦尽稽首。佛运依之延洪。皇祚依之悠久。
    指法座云。未登此座。一事全无。方登此座。岂有许多般若。能于此荐得。须弥灯王有分退身。其或未然。合三万二千。为一禅床。有甚^8□所用。今日事不获已。枉徇时宜。
    拈香祝圣罢。就座。索话。法筵龙象众。当观第一义。才入思惟。白云万里。剔起便行。埋没自己。只要俊流。言外领旨。有^8□（问答提纲不录）举肃宗皇帝问忠国师。如何是无诤三昧。答曰。陛下亲踏毗卢顶上行。公案。拈云。皇帝御问。如九天雨露。普施德泽。南阳奏对。似大地草木。齐沐阳和。山僧有一颂。呈管见去也。亲踏毗卢顶上行。能教唐帝正权衡。日轮当午无偏烛。草木齐舒化育情。
    次日就多宝院。后醍醐天皇圣庙。拈香。国步艰难南狩远。旌旗不返痛与情。山川未遂烟霞变。天地犹余日月明。谩说空陵嘶铁马。只听深洞答华鲸。万邦骚乱非徒尔。大结因缘觉道成。
    除夕小参。索话。岁除临此夜。暮请农钟鸣。开口不在舌头上。不须杓卜听虚声。谁是真听。问答罢。说颂云。为问年穷岁尽时。家家门外野孤儿。山神野鬼无踪迹。三世如来口似槌。
    岁旦上堂。垂语云。好雨知时节。当春乃发生。正是三元日。宜俱贺大平（问答不录）乃云。天得一清。地得一宁。君王得一。圣道大亨。衲僧得一。水到渠成。
    元宵上堂。天上月圆。人间月半。上元风光。尤堪赏玩。五门九陌。车马骈阗。千村万落。灯火粲烂。天时人事一般。胜义世俗同串。左右逢原。前后互换。唯有人天眼目。不曾改变。何故无二无二分。无别无断故（谢新旧两班。首座不换）二月旦上堂。索话。光阴何^8□忽。今年届中春。知云驶月运。立处即是真。有拶着便翻身底^8□（问答不录）散说。前月下八念诵云。如来大师入般涅槃以来。已得二千三百五十五载。后五百岁。仅余一百四十五岁。可惊可叹。释迦法运。已无几年。前佛末法。必有发菩提心人。衣之法灭菩提心。不知如今谁是其人。虽然法之盛衰。不在时只在人。所以道。身口意清净。是名佛出世。身口意不清净。是则佛灭度。今此山中一众。精进勤行。上殿讽经。赴堂坐禅。不可谓之末法时分。只要如此努力。不啻成就自己行业。亦能与盛丛林规绳。初后夜。单位无空阙。诸位西堂和尚。单寮蒙堂。相争坐禅。诚是丛林全盛之时也。外堂。排知事。名字六十余人。不见一人赴堂。古人曰。静中便得。逢闹处或失。闹中使得。逢静处得力尤大。佛法世法。曾无两般。不见波斯匿王问佛曰。世俗谛中。还有胜义谛否。世尊曰。大王在龙胜佛会中。曾问此事。此事一理二义。是知世法。即佛法。佛法即世法。今若不动。则无常杀鬼每窥人。而眼光落地时。其何以相□耶。夫禅那者。梵语。此云思惟修。或云静虑。棱伽经明四种禅。其第四乃如来清净禅。圭峰谓之达磨所传禅。清净即空也。已谓如来清净禅。岂有一法乎。德山入门便棓。临济入门便喝。师家岂有一法授人乎。学家岂有一法相传乎。历数百年。至圆悟大慧时。始以公案示人。大慧曰。以系胸中狂思横计耳。而今禅有多途。或谓不提撕公案。不成从禅。是亦一途。只向函柜头。如困如眠。蒙然过时。最好提撕公案。佛光禅师云。我十四上径山。十七岁发心参狗子无佛性话。到第五六年。虽然无所入。这一个无字。看熟了。梦裹也看。遍天遍地。只一个无字。中间有一个老僧教我。□如今矿掉这无字我便依他许。放下坐地。我虽然??掉了这无字。长长随着我。得年来这无字不见。坐时亦不见已身。只见空荡荡地。如此坐得半年。心意识如鸟出笼。或西或东。或南或北。或坐两日。或坐一日一夜。亦不见辛苦。得自由三昧。每教人放下公案。然则不可道不提撕公案。不成坐禅。古人亦于公案上。透者多矣。竹原庵主在大慧会下。但参个无字。他看话头时。被雨濯在阑干边。他亦不知。人向他道。元兄元兄。雨打湿了身上。挹他过。他亦不管。无门开禅师只看一个无字六年。下语不得。自发志克责。我若不明此话。更去睡眠时。烂却我身。才困时。或廓下行道。将头去露柱上磕。一日在法座边立。忽闻齐鼓声。便理会。如此则不可放下公案。只要人人励自己精神。日久月深。自然悟入（遂举拂云）唤作佛子则触。不唤作拂子则背。开口是祸门。动心必死塞。若是金翅鸟王。擘阿卢大海。直取龙吞。掷佛下座。
    佛涅槃上堂。垂语云。佛身无为。不堕诸数。九界众生。绝言绝卢。建化门中。放开线路。请试吐露。问答罢。乃云。世尊死□不一。曾谓。一切无涅槃。无有佛涅槃。无有涅槃佛。远离觉所觉。又曰。谓我灭度。非我弟子。谓我不灭度。亦非我弟子。二千余年。徒传曲谈名相劳（拈□杖画一画云）。一画画开了也。须信直说无繁重。欲听直说^8□（卓一下云）大众瞻仰。紫磨金色躯。香薪烧不尽下座。
　　退院上堂。诸法从来岂有相。一住一去如镜像。羸得云居安乐神。可不号泣失和尚（退居云居）升座。
    大光明寺钦为光明院七年御忌。
    索话。白日丽天。清风匝地。不动纤尘。全彰祖意。莫有直下承当。不容拟议底^8□。问答罢。乃云。西今天地。古今日月。古今人伦。古今山河。且道从何处得来（以佛打一圆相云）光明寂照遍河沙。凡圣含灵共我家。虽然百姓日用而不知。但有天纵圣人。乃能究尽。所以道。过去诸如来。斯门既成就。现在诸菩萨。今各入圆明。正恁^8□时。臣僧明应。特奉□命乃升此座。都无一词可措。岂不见。释迦掩室于摩竭。净名杜口于毗耶。须菩提唱无说以显道。释梵绝听而雨华。斯皆理为神御。故口以之而默。蓦有□杖出来道。如是告报。法久成弊。幸有光明院佛祖不传顶门一着在。不可唤作转王髻中殊。岂敢妄此庄宗袱头脚。今日何不于人天大众前。分明说破。汝不能说。我为汝说。谛观法王法。法王法如是（又卓一下）。
    复云。今日法筵鸿因。详见睿愿文疏。更不枚举。共惟太上天皇。于光明院既有受禅恩。又抱天伦眷。种种佛事。物为成彼佛果。报彼洪恩也。释迦老子于天鼓声中为诸天说法。告曰。汝等应知当知恩报恩。若不知恩报恩。必遭横逆。名数门中。且有四恩。据实论之。莫如破无明昏暗。明涅槃性天。是故棱严会上佛说三科。七大本如来藏。阿难获妙本心常住不灭。而白佛言。妙湛总持不动尊。首楞严王世希有。消我亿劫颠倒想。不历僧祇获法身。愿今得果成宝王。还度如是恒沙众。将此深心奉尘刹。是则名为报佛恩。天皇追思如是典刑。预□本寺。令披阅五部大经等。大意如华严。佛初成正觉。在菩提树下。犹如日出先照高山。于海印定中。同时演说十十法门。主伴具足。圆融自在。统于九世十世。尽因陀罗纲。微细境界。大品。倾般若智水。洗烦恼垢染。大集。于欲色二界间。建立宝坊。宣说正法。遂使菩萨天山龙鬼。拥护其法。至法华会上。开权显实。为诸弟子。授记作佛。始畅本怀。涅槃。扶律谈常。同醍醐味。上皇宫中。躬所读诵。法华为最。盖此经为开示悟入佛知见。则悟自性清净。犹如莲华不染淤泥。圆觉。薄伽梵入寂光土。示生佛一如妙理。金刚。无相为宗。如楞严随求光明等神□。尽是如来秘密境界也。如是经□。一一功能。自今日说至未来际。无有能尽。虽无有能尽。然不出当人一念之中。经云。过去心不可得。现在心不可得。未来心不可得。且克那个时节。作一念^8□。已求一念。竟不可得也。直得一一根。一一尘。周遍法界。乃是五轮法界之体也。根尘周遍法界。故所读诵经□。一一文字。一一音声。周遍法界。是则名为无尽藏陀罗尼门。无尽藏神通门。无尽藏解脱门。到这裹何恩不报。何德不酬。便见光明院。物物上现法王刹。尘尘中转大法轮。共惟先皇光明院。统御金轮。调和玉烛。四海向刑措之化。万邦乐治平之风。一朝禅宝诈于太上皇。专念参上乘于正觉祖。遂落绀发以圆顶相。更脱衮服而披梵袍。威仪三千。远追马胜入众。头陀十二。遥慕龟氏为人。不翅禀鹫岭别传之宗。亦能究龙树深秘之法。域内圣迹不问远近。周览清游。方外灵踪虽阻烟波。登临跋涉。如是三十载。使得二六时。故东渐祖风方扇。而西飞佛日再中。若非诸圣乘大愿轮。焉得独力救季运弊。俄示浮云归变灭。令知流水莫返回。虽然真净界中。幸无去来生死之相。但愿那伽定裹。恒垂方便接执之悲。又共惟太上天皇。缵天历数。履道希夷。无偏无颇。克遵夏殷之度。惟精进一。允执尧舜之心。江海无波。□燧息警。曾辞中宸之位。正富春秋。偏爱西内之闲。能延日月。奎星屈曲肆其笔。天汉昭回垂其文。熟读麟经。细审古圣褒贬。恒玩牺象。深知时运否威。专盛祇树之风。不忘灵山之嘱。诏显密硕德。开讲席于宫中。容禅教听徒。接法筵于座侧。所以光明院陟方已后。得其位得其禄。见于羹见于墙。营作佛事。一出睿襟。虚空有穷睿愿无穷。芥城有尽圣衷无尽。今日特幸本寺。光贲道场。缁素所观。非言可展。惟愿游戏如在欢喜园。寿命不减安乐国。某道学共阙。才知兼□。叨膺诏命。乃升此座。辞不赐免。出来纳败。不胜激切屏营之至。仰冀天覆海涵之恩。枉赐恕宥。复举赵宋太宗皇帝。智寂大师。进三界图。帝问朕在那一界中。寂无对。保宁勇代云。陛下何处不??尊。拈云。太宗御问恰如幢子弩发机。将谓智寂无对。九重密处复何宣。保宁勇代语。□杀傍观。忽有人问。光明院三界中在那一界。且以弥勒偈对他道。三界内外法。我说皆是说。离于诸心法。更无有可得。毕竟作^8□生。但见皇风成一片。不知何处。是对疆。
    起峰隆大□大祥忌请。
    索话。尽乾坤大地。无纤毫过患。犹是转句。不见一色。始是半提。更须知有全提时节。别别非思量处。识情难测。莫有却把钓竿钓出瓮里鳖底^8□。问答罢。乃云。妙性圆明。盖天盖地。灵光独耀。亘古亘今。此中无地容生灭。更向何处存根尘。若道情生智隔。想变体殊。且向六根门头看。常放一段大光明。在意分别。在身觉触。在舌辨味。在鼻嗅香。在耳听声。映眼之时如千日。万象不能逃影质。少却个甚^8□。剩却个甚^8□。不是心。不是佛。不是物。十成好个金刚钻。第一句。第二句。第三句。毕竟当甚□跶丘。者裹进无门退无路。取不得舍不得。学道须是铁汉。着手心头便判。直趣无上菩提。一切是非莫管。此人只解向去。不知却来。一人作主。一人作伴。成就世界。此人只解却来。不知向去。两般岐路。当头坐断。直得无尽藏陀罗尼门。无尽藏解脱门。无尽藏方便门。一时豁开。正恁^8□时。要见起峰大□本来面白^8□。大低还他肌骨好。海门斜卯月眉新。复云。娑婆世界南赡洲日本京师居住奉三宝弟子右京兆源公。明德元年九月十八日。值起峰隆大□大祥忌辰。预就西山景德。开建道场。敦请僧众。三日看阅五部大乘经计二百卷。一日顿写大乘妙曲六万余言。命工雕造安养教主阿弥陀如来尊像一躯。今当散忌之辰。特教相国比丘升座。举扬宗乘。伏承起峰隆大□自为室女。知有祖道。归依弘宗定知禅师。顶戴衣盂。伸弟子礼。值岁三齐月。月六齐日。过午不食。口诵经□。又承其辞世。循比丘法。九夏持齐。以故发劳。遂至大故。女人有三从之理。身非已有。所以死后截发。着比丘衣。依比丘法。茶毗。是标平生之志。经中说持戒功德云。若人教化百千万人。得须陀洹·斯陀含·阿那含·阿逻汉果。不如有人。一日一夜持八齐戒。其功德百倍千倍百千万亿倍。乃至算数譬喻所不能及。何况尽形寿具足持十善戒乎。盖如是功德成就。五浊世中安置他不得。岂不见摩耶夫人。生释达太子。其功德甚大。南赡部洲着不得。故七日命终。生忉利天。起峰岂非具类乎。五部大乘经等。其中所说。村僧于诸大宗师面前。口未开先。乞生儿破席袋。和底打翻了。
    复举。舍利弗尊者。因入城。遥见月上天女出城。舍利弗心口思惟。此□见佛。不知得忍不得忍否。我当问之。才近便问。大□往甚^8□处去。女曰如舍利弗。与^8□去。弗曰。我方入城。汝方出城。何言如我恁^8□去。女曰。诸佛弟子当依何住。弗曰。诸佛弟子依大涅槃而住。女曰。诸佛弟子既依大涅槃而住。而我亦如舍利弗与^8□去。颂云。佛子人人住涅槃。城门出入太无端。虽然上树还授水。一等鸡寒与鸭寒。。
    鹫峰开山法灯国师百年忌请。
    拈香云。少室二株^8□桂。分此灵种而发生。临济一树老松。同此本根以繁茂。奕叶联芳无有穷尽。祥云瑞霭。常自绵联。日本国纪州路鹫峰山与国禅寺住持法孙比丘某。思远守塔比丘某等。应永四年十月十三日。伏值本寺开山□谥法灯圆明国师一百年忌辰。特命前相国小比丘明应。爇斯宝香。以伸供养。上酬法化恩。伏愿真慈垂手广度桥边。教人人谙灵源正脉。不起坐禅石上遍。刹刹开平等法筵。索话云。百亿毛头。师子哮吼。天龙寂听。香象惊走。若是真师子儿。不防随后。有僧出问。得之于心。伊兰作栴檀之树。失之于旨。甘露乃蒺□之园。黄河元是九曲。滔天浪出昆仑。答曰。有意气时添意气。不风流处也风流。进云。正当今月十三日。本寺开山法灯圆明国师一百年忌辰。特请和尚。举扬宗乘。愿闻宗举扬。答曰。塞断耳根分明听取。进云。若道日月迁流。古佛过去久矣。若亦不迁流。因甚得一百年。答曰。疑杀天下人。进云。两头俱坐断。一剑倚天寒。答曰。恩大难酬。进云。记得耽源因忠国师忌日设斋。有僧问曰。国师还来不。源曰。未具他心。莫是涂湖他^8□。答曰。靴裹动指头。能有几人知。进云。僧曰。又用设斋作^8□。源曰。不断世谛。为甚不与本分草料。答曰。烂却肚肠。穿过髑髅。进云。秖如今日。设大斋会。唤作世俗谛即是。唤作胜义谛即是。答曰。仁者见之谓之仁。智者见之谓之智。进云。至竟国师还来^8□。答曰。切忌当头蹉过。进云。与^8□则一尘入正受。诸尘三昧起。答曰。何处不称尊。进云。少室家风今尚在。鹫峰公案又重新。答曰。长江流不尽。松露滴无时。进云。官不容针。私通车马。如何是衲僧顶□一着。答曰。待虚空落地向汝道。进云。扫荡从前旧窠窟。龟毛寸寸重千斤。答曰。脱空谩语。进云。高山仰止。景行行止。答曰。击鼓弄琵琶。相逢一会家。乃云。法法本来法。山河及大地。全露法王身。灯灯无尽灯。四圣与六凡。尽在灯光裹。圆同太虚。求其边际不可得。明如十日。光破昏暗悉无余。直得脱体无依。坐断十虚。灵机独运。融消三际。到者裹。离娄明如瞽。师旷聪似聋。临济喝奔雷。束之高阁。德山棓默雨。施设无门。所以道。实际理地。不立一尘。且如佛事门中。不舍一法。又作^8□生。明应不顾眇劣。忝门下贤孙严命。远离京师。来入山中。虽特升此座。实无一法可弘通。且向国师问佛眼曰。一切抛却。以何示人。眼曰。^8□个^8□度之处。为蛇画足去。拈□杖云。诸人还见^8□（卓一下云）诸人还闻^8□。在眼曰见。在耳曰开。在鼻辨香。在口谈论。在手执捉。在足运奔。即此见闻非见闻。无余声色可呈君。恁^8□见得。当在途中不离家舍。常在家舍不离途中。才绕禅床。转一大藏经。不畜粒米。接待十方云水。应上坐。今日口裹水洒洒地（又卓杖云）若无者个一着子。争免得定中老国师。责情三十棓（又卓一下云）玲珑八面自开合。峭峻一方谁敢窥。复云。共惟本寺开山□谥法灯圆明国师大和尚。古佛应世。优昙现华。生于信州拔山川秀发之气。游于宋地见丛林全盛之时。始信教外有别传。入寿福行勇门。扣胜林天祐室。遥闻大方多知识。参痴绝于双径。依荆叟于道场。适逢乡僧源心。指见护国佛眼。眼问名何。答曰。觉心。眼示偈曰。心即是佛。佛即是心。心佛如如。亘古亘今。酬对数回。即蒙印可。师遂问曰。一切抛却。以何为人。眼曰^8□个^8□底。师便礼拜。辞去游诸方。后将归本国。再指护国。问末后句。眼曰^8□便了。有送行偈。顶相□。付之。又授对御录。月林语。无门关。遂附商舶。逾海归朝。入高野山。住金刚三昧院。嗣香为佛眼。越二千通嗣书。并献水晶数殊。眼有回书。诲语谆谆。并付法衣。七叶图赐对十段锦。月林体道铭。念殊颂等。一日游纪州同良地。眷然有终焉之志。因开成梵宇。平元帅以相之龟山招。固辞不赴。又十余年。禅林法皇三诏令住胜林。数召对探禅要。师深谈入理。宏辨错纵。法皇始知宗门有过量事。由是远所学徒。奔趋如水赴壑。贤愚咸仰以归焉。不终一季。潜回鹫峰复数年。徒众数百。损囊橐。建寿塔于仁和西畔。扁庵曰岁寒。迎师居此说法。缁白欣慰。法皇厚礼。重询法要。妙辩奏对。皇情大悦。不几复还鹫峰。师接参徒之外。诸宗异学至。皆扣其本宗极致。师委曲辨柝。遂以单传之旨接之。住院四十年。度僧尼不可胜数。此地虽僻绝荒寒。而登门参扣无虚日。或裹粮诛茅。缚屋就树。而居。忘躯为法者。岁不下千指。戊戌四月示微疾。月余得安。对机如常。十月十三日子时。肃钦威仪端坐。侍僧乞遗偈。云。我平生不好为颂。今岂作哉。语讫泊然而逝。缁素啼号。如丧考妣。龛留八日。仪貌如生。茶毗获五色设利。寿九十二。□七十四。塔于本山。庵曰思远。塔号寂光。荻原延庆年中。□谥法灯圆明禅师后醍醐天皇谥法灯圆国师。若以事系年。则生于承元丁卯。鸟羽御宇也。嘉禄乙酉师年十九。薙发诣东大寺。登坛受具。直入高野山学密宗。值金刚三时院之勇公易服。通迁寿福。师随行。后掌堂司。盖宽喜贞永之间也。嘉祯乙未二十九。礼和州三轮法师。为阿阇梨。登灌顶坛。仁治壬寅三十六。依深草元和尚。受菩萨戒。宝治戊申四十二。自知从前学解。非究竟法。依三祐扣宗门。次岁建长己酉入宋。正当理宗淳祐九年。在宋前后六年。寓双径道场护国外。礼补陀。挂锡育王戴舍利。拜大梅塔。陟天台。甲寅师四十八岁。归日本。康元丙辰年五十。出世金刚。逾年正嘉戊午。通嗣书。弘安庚辰七十四。登熊野妙法山。次年辛已对御说法。正应辛卯八十五。霹雳雨珠。永仁乙未八十九岁。建思远。至九十二岁示寂。寔伏见御宇永仁六年戊戌也。师多神异事。母氏一夕梦。见户藏灵佛。自手燃灯授之。有娠。其自宋归海中风涛作难。集众念观音号。月轮现帆樯上。顷刻风息。又登熊野妙峰山。白昼星斗现空。禅云横峰。创开鹫峰山。山有妖鬼数百。每来恼人。一一摧伏。为授五戒。一日青冥中。霹雳大轰一声。大地震动。闻四十里。宝珠一颗雨于寺东嶂。乃以镇山门。灭后三十年。孤山远禅师。以肖像□请建长焰惠禅师。焰慧适值病余。着笔较迟。忽午后于将屏上浡跳。击物作声。焰慧惊便题□。且有偈记其神验。圆觉大鉴。次韵击节。事达天闻。后醍醐天皇迎肖像于禁中供养。重新谥法灯圆明国师之类是也。师室中每示徒。以赵州狗子无佛性话。一切善恶都莫思量。念起即觉。且如狗子无佛性话。护国佛眼曾在月林会下。提撕此话透彻。住后上堂举此话。兼举诸方颂古拈古了。乃云。老僧亦有一颂。遂举二十个无字。今日有一颂。呈管见去。一道真言二十无。举来举去走盘珠。是非忘处前途断。那个男儿不丈夫。六祖示蒙山曰。不思善不思恶。正恁^8□时。那个是明上座本来面目。明言下大悟。今将两句作一句。道一切善恶都莫思量。又有一颂。都卢善恶莫思量。宇宙洪荒古道长。须是青天还吃棓。元来祸起自萧墙。念起即觉。后学往往欲混默照禅去。是大不然。往古有一类知识。教学者休去歇去。都莫思量。才起动念。速为除去。此类云岩谓之外寂中摇。系驹伏鼠。牛头谓之若以心曳心。还为觉所觉。然不信有悟门。圆悟大慧痛骂为默照邪禅者也。念起即觉异之。故国清静上座云。心念纷飞。却将纷飞之心。以究纷飞之处。究之无处则纷飞之念何存。是岂默照之徒乎。大慧教全无用。是起灭处岂亦默照之徒乎。善知识临时抑扬。非阴界中事。不可以心意识测度者也。一颂发扬。豁开户牖接来宾。恍惚依俙未识真。一举秦时灵镜照。家亲之外更无人。佛眼所赠十段锦者。石刻十篇法语也。七叶图者。自演祖至法灯。七叶为正传。而月林护国下。列数员旁出。窃以东山一派。高超诸方。其由虽悟无浅深。接人手段有巧拙。至百丈耳聋。黄檗吐舌一机。毛角相类。岂不见。黄檗云。马祖下有八十四人。坐道场得正眼者止三两人。大随道。我参七十余员善知识。俱大眼目底秖有一二。其他尽具正知见。且如东山演禅师。往成都习唯识百法论不决。负笈出关。见诸尊宿。洎谒圆照本。古今因缘会尽。唯不会僧问兴化。四方八面来时如何。化云。打中间底。师遂谒浮山远请益前话。远云。我有个譬喻说似□。□一似个三空村裹卖柴汉子。把个匾担。向十字街头。立地问人中书堂。今日商量甚底事。师默计云。若如此。大故未在。远一日语曰。吾老矣。恐虚度子光阴。可往依白云。此老虽后生未识面。但见颂临济三顿棓话。有过人处。必能了子大事。师潜然礼辞。至白云。遂举僧问南泉摩尼珠话。请问。云叱之。师领悟。献投机偈曰。山前一片闲田地。叉手丁宁问祖颂。几度卖来还自买。为怜松竹引清风。云将印可令掌磨坊。未几。云至语师曰。有数禅客。自庐山来。皆有悟处。教伊说亦说得。秖是未在。师于是大疑。私自计日。既悟了。说亦说得。如何却未在。遂参究累日。忽然省悟。从前宝惜。一时放下。走见白云。云为手舞足踏。师亦一□而已。师后曰。吾因兹出一身白汗。便明得下载清风。云一日示众日。古人道。如镜铸像。像成后镜在甚^8□处。众下语不契。举以问师。师近前问讯曰。也不较多。云□曰。须是道者始得。乃命分座。开示方来。初住四面迁白云。晚居东山。有时小参曰。某甲十余年。海上参寻。见数人尊宿。自为了当。及到浮山会裹。直是开口不得。后到白云门下。□破一个铁酸豏。直得百味具足。旦道豏子一句。作^8□生道。乃曰。花发鸡冠媚早秋。谁人能染紫丝头。有时风动频相倚。似向阶前斗未休。又却道。先师语拙。我学远录公。如是作略。与诸方适异者也。开福宁禅师。政和三年十月。将示寂前三日。告众曰。某甲初作道人时。日诵金刚经十卷为常则。始于崇果山烧浴。诵经至于此章句。能生信心。以此为实。不觉失脚。在热汤桶内。脚皴桶破。当体获解脱道。证本元常归家稳坐。无奈其处。宗师蓦头即证。自着贴肉汗衫。游明州保社。遍参知识。见雪窦良涌泉诚子湖觉。遂参佛惠。游学钟山十载。佛惠迁化。参开善逻罗汉英。复事通法镜。渡江见三祖宗。因见大平清。举赵州洗□盂话。师资方顺。抽身便行。至白莲峰前。再来庵畔。遇个蓬头老人小参。举忠国师古佛净瓶。赵州狗子无佛性话。当下如去千斤重担。握佛祖威权。建立法门。至于今日无何幻缘未久。绍报慈道场。聚衲子半千。始及五载。会中有头角兄弟。三十余人方欲下毒手亨炼。以报先师深恩。岂期病气侵凌。报缘欲尽。斯初七日长往。师诸方罗笼不留。意为五祖嗣。须知见处峭峻。净慈北□禅师。作东山十父子□。致开福于三佛上。岂无其谓乎。月庵杲禅师。游方至云居。一日有僧。自黄龙来。问死心室中。如何为人。云每举云门话堕因缘。问学者曰。那裹是话堕处。即闻心大庆。即趋黄龙蒙即可。死心谢事。乃往开福。语尤契。命分座。福垂入寂。以尘尾授师。师力辞。福曰。大法末运。赖汝以与。无拒。福殁憩湘西。佛果住道林。命典藏。为众秉拂。佛果为击节。自尔有闻。郡守鲁公考序。以上封请出世。继补道吾福严。从闽中黄檗。及东西禅。晚居大沩。老衲证禅师。禅册但载语要。不详行状。然派下出函相益国周公。监成乘周分。当知其道大行。月林观禅师。亦无传。而出无门竹岩外。有陈提刑贵谦。今竹岩印子孙盛于中华。无门开禅师普说云。山僧昔日在先师会中。只看一个无字。六年下语不得。自发志克责。我若不明此话。更去睡眠时。烂却我身。困时。或廊下行道。将头去露柱上磕。一日在法常边立。忽闻齐鼓声。理会得这话。次日入室。欲通所得处。先师一见便言。见神见鬼了也。先师震威一喝。山僧亦喝。先师又喝。山僧又喝。自此机锋不让。先师圆寂。陈提刑贵谦作丧主。临时令为先师挂真。不容辞避。山僧奉起真云。老贼一喝虚空迸裂。侬家当下如桶底脱。连伸三拜。纳尽败阙。这些怨恨。恁生消灭。而今高挂祖堂。千古号令。不绝这些子。岂在记持学解。如击石火。闪电光。拟议不来。白云万里。其自夸如此。七叶相承。如传器水。先达宿德。已传其法。各自扬化。后生晚学进莫辱家风。此事不限僧俗男女。一回点头。更是了也。今日胜会。岂但现前一会。得益而已。尽十方世界。一切有情无情。蠢动含灵齐蒙洪利者也。
    复举僧问巴陵鉴禅师。如何是道。答曰。明眼人落井。又问如何是提婆宗。答曰。银□裹盛雪。又问如何是吹毛剑答曰。珊瑚枝枝撑着月。云门曰。他时老僧忌曰秖消此三点语。足以报恩。快便难逢。逐一颂将去。千古长安道一条。往来步步举丹霄。因何落井人明眼。高指雷门有斗杓。有问提婆宗若为。满盛银□雪清辉。教人特地寒毛骨。谁触巴陵第一机。提起吹毛平不平。山河表裹镜奁清。直须回首义皇上。海底珊瑚指月明。今日且喜借水献华去。击拂下座。
    赤松宝林寺殿三十三年忌请。
    索话云。洪钟在荐。高低响而随扣击。明镜当台。奸奸彰而依臻临。难逃日中影。宜发古大音。有僧出问。白银状榻黄金壁。百宝庄严开道声。无上法王无畏说。人间天上有宏纲。答曰。天下无二道。进云。慈惟北山居住。奉菩萨戒弟子。孝男前总州别驾。应永十年十一月二十九日。伏值先考宝林寺殿自天祐公三十三回之远忌。拜请和尚。举唱宗乘。顾垂一言。资荐冥果。答曰。日不待火而热。月不待风而凉。进云。坐断千差路。舒光照万机。答曰。六只骰子满盘红。进云。记得向通判。因香林居士讳辰。请大慧禅师普说。可谓千古模范。今时典刑。答曰。礼非玉帛而不表。进云。有僧问云。通判今日请和尚。举扬般若。未审还端的也无。师云。端的。意旨作^8□生。答曰。蚌蛤禅开口见胆。进云。僧云。恁^8□则慎终追远。民德归厚矣。师云。尘尘尔刹刹尔。又且如何。答曰。□物收倍。进云。秖如即今。设大斋会。而法供养为最。莫是慎终追远。民德归厚^8□。答曰。佛法大海弥入弥深。进云。与^8□则万年松在祝融峰。子叶孙枝自茂盛。答曰。旋岚偃岳而恒静。野马飘鼓而不动。进云。天人群生类。皆承此恩力。答曰。信受奉行。乃云。道无心合人。人无心合道。如水投水。似空合空。这裹是什^8□所在。说道说人。平常心头。未曾可有离有合。直饶道无事于心。无心于事。何异泥裹洗土块。树头系狂风。何况更道。毫厘系念。三涂业因。瞥尔情生。万劫羁销。虚谷呼便有响。风水自然成文。岂有石女生儿。莫期空华结果。如是央央庠庠见解。一扫扫除了也。猛烈大丈夫。直须跳出威音王前。横身空里。坐断报化佛顶。撒手悬崖。岂不见。僧问保寿。万境来侵时如何。答曰。勿管他。又僧问岩头。起灭不停时如何。答曰。是谁起灭。快活快活。如秦王降尉迟军。俊哉俊哉。同关羽入颜良阵。蓦拈□杖。床角□杖子出来道。宝林寺殿入寂灭场。住安乐境。已三十余年。不随时节推移。不拘造化斡旋。不知世事转变。不管佛法盛哀。幸自可怜生。来这里胡说乱道。颠言倒语。堪作甚^8□用。□□杖子只知小寂灭。未知大寂灭。只知小安乐。未知大安乐。欲知大寂灭。大安乐^8□。教中云。佛身充满于法界。普现一切群生前。随缘赴感靡不周。而恒处此菩提座。又云。一切法不生。一切法不灭。若能如是解。诸佛常现前。山僧今日。平地鼓波涛。晴天轰霹雳。贵图自天不起灭定。现诸威仪。从无住本。流出万端。示现普门观音。寻声救苦。混入尘刹。齐普贤。乘愿度生。弹诃偏小。如维摩居士。辅助如来化仪。布施法财。若解脱长者。极济贫穷孤露。岂止覆荫子孙。保任家眷。普作四生依怙。永为三界津梁。何故如此。若无扛鼎山力。千里乌骓不易骑（叙谢不录）复云。看阅五部真诠。题目虽不同。但是一心异名也。性起成相。便是佛严法界。开十八空门。荡涤八十一科见尘。便是般若。久修梵行菩萨等。大集。欲色二界中间宝坊。世尊宣说正法。□龙天魔梵。拥护令无失退。妙法莲华。众生心性。虽在烦恼妄染中。而清净如莲华。不污泥水。涅槃捃拾残机。同醍醐味。金刚般若。般若智惠。破众邪见如金刚。金刚坚利碎诸物。诸物不能碎金刚。祖师云。大丈夫秉慧剑。船若锋兮金刚焰。非但能摧外道心。早曾落却天魔胆。诚哉此语。夫法华以诸法实相为宗。所谓诸法。相性体力作因缘。果报本未究竟等。实相空相也。有形貌者。必归变灭。唯有空相。无有迁变。教家乃于空上。开种种门。今不欲举。祖师云。学者先须识自宗。莫将真际杂顽空。何为顽空。论谓。心体离念相。离念相者。等虚空界。无所不遍。法界一相。即是如来平等法身。以不达一法界故。忽然念起名为无明。则内生无明时。外现空相是即顽空。经曰。空生大觉中。犹如片云点太清里。然此空有始。岂无终耶。又经曰。一人发真归元。此十方空皆悉消殒。而庄老认之以为道矣。须知真空非空。妙有非有。凡夫妄虑。随语生解。只要得意忘言。庞居士颂曰。无可报庞大。空空无处坐。日出空里行。日没空里卧。空坐吟空诗。诗空空相和。莫怪全用空。空是诸佛坐。世人不识空。空即是实货。若曰无有空。即是诸佛过。又谓于^8□相公曰。但愿空诸所有。慎勿实诸所无。若无这莫实诸所无之语。安得为庞翁哉。昔跋陀三藏问生法师曰。色空义如何讲。生曰。众微聚为色。众微无自性为空。三藏曰。众微未聚时如何。生无语。三藏曰。观公见解。未出常情。何得名喧宇宙。拂袖便行。生公弟子拦住问。我师讲说。不契三藏意。未审三藏如何说色空义。曰不道汝师不会。但讲果不色空。而未会因中色空耳。其徒曰。师意如何。跋陀曰。一微空故众微空。众微空故一微空。一微空中无众微。众微空中无一微。其徒礼拜。到这里。方知色即是空。空即是色。昔有僧。常诵法华经至诸法从本来。常自寂灭相。忽疑不决。起居动静。每自体究。都无所得。忽春日听莺声。顿然开悟。遂续前偈曰。诸法从本来。常自寂灭相。春至百花开。黄莺啼枝上。至恁^8□时。造次颠沛也实相。折旋俯仰也实相。语言问答也实相。着衣吃饭也实相。所以经曰。佛子住此地。则是佛受用。常在于其中。经行及坐卧。治生产业。皆与实相不相违背。一色一香无非中道。忽有人来道。上来一落索。已涉繁词。如何是谈空轩^8□。微风吹幽松。近听声逾好。复举。伏驮密多问佛陀难提尊者曰。父母非我亲。谁是最亲者。诸佛非我道。谁为最道者。佛陀难提曰。汝言与心亲。父母非可比。汝行与道合。诸佛心即是。外求有相佛。与汝不相似。欲识汝本心。非合亦非离。有一颂举似大众。一段灵光遍大虚。尊卑亲戚尽相于。金鸟飞上扶桑树。照破华胥梦里居。
　　日野真净院殿十三所忌。就常德院讲。
    索话云。火云蒸太虚。太虚不热。商□拂大虚。大虚不凉。清虚一理。言丧虑亡。若是知有底汉。不妨格外商量。有僧出问。大施门开大法筵。善知识是大因缘。一尘开辟诸尘刹。华藏重重正俨然。答曰。毛吞世巨海。芥纳须弥。进云。伏承亚相藤公。恭值先君真净院殿一十三四忌辰。就于本院。处备伊蒲之膳。严设桑门斋。特拜请和尚。升座普说。庆^8□一句。愿赐指陈。答曰。天无私盖地无私载。进云。与^8□则是真精进。是名真法供养。如来。答曰。箭穿红日影。进云。记得富弼丞相。讲颙禅师升座。见其顾视如象王回旋。微有省。莫是慈悲法施式^8□。答曰。消得龙王多少风。进云。和尚今日振起何真风。教亚相省悟。答曰。官路无私商。进云。直得洞照光亡灵光。开敷后昆奕叶。答曰。根深叶茂。源远流长。进云。上来施设之外。向上还有事也无。答曰。禹力不到处。河声流向西。进云。□璃瓶含宝月。紫罗帐撒真珠。物物全真。进云。恩大难酬。答曰。前头逢人。只与^8□举。乃云。一法若有。毗卢堕在凡夫。万法若无。普贤失其境界。有不是有。无不是无。而欲以有无题牓。标其方域。而语其神通者。不亦邈乎。所以道。道不属知。不属不知。知是妄觉。不知是无记。若复除非无知妄觉。而求道则。不异难烟求火。离波求水有无。无知妄觉。拈□杖卓一下云。向这里面杂碎。直得尽十方世界。森罗万象。色空明暗。蠢动含灵。尽是自家大光明藏内。所现之物。更无纤毫漏逗。更无纤毫过患。世出世间。打成一片。岂不见。朱行军拔斋于京洛南禅。入僧堂顾视曰。直下是遂行香。口不住道。至临济孙际上坐面前。际便问。直下是个甚^8□。行军便喝。际曰行幸是会佛法底人。恶发作甚^8□。行军曰。唤作恶发即不得。际便喝。行军曰。钩在不疑之地际又喝。行军便休。可谓间不容发。诸人若能恁^8□会得。便见真净院殿。即今在山僧□杖头上。与善财童子同一受用。同一见闻。经一百十城。参五十三人善知识。得不可说不可说深法门。入弥勒楼阁。一生成佛。以何为验。又卓杖一下。八月秋何处热（叙谢不录）复云。五部大乘经者。大方广佛华严经。世尊始成正觉。在菩提树下。于三七日中。所演说也。遍观三千大千世界。无一人不成正觉者。故曰。奇哉一切众生。具有如来智慧德相。但是妄想执着故不现。又曰。破一微尘出大经卷。后人解曰。一微尘者众生妄念。破此妄念便得华严世界。当处显露。十界互具。圆融无碍。重重无尽。无尽重重。便是人人具足底。与诸佛菩萨同一受用。故云。心佛及众生。是三无差别。摩诃般若波罗蜜经。般若此云智慧。所谓真般若者。清净如虚空。无知无见。无作无缘。斯乃知自无知。岂待返照然后无知哉。故开十八空门。荡除八十一科凡情圣量。大方等大集经。世尊在色欲二界中间。化大宝坊。大集十方圣众。人天梵魔龙鬼等。说此经法。然后付嘱。护助比丘。宣扬正法。保持国土。养育众生。如今风雨顺时。五谷丰登者。龙鬼亲受佛敕。所保护也。妙法莲华经。三世诸佛出世本怀。十方佛土中唯有一乘法。一切众生尽受成佛记。故曰。如我昔所愿。今者已满足。大般若涅槃经。最后垂范。直说一切众生。悉有佛性。但为末世傍扶律法。此中岂无衲僧气概。涅槃会上广额屠儿。放下屠刀云。我是千佛一数。大集会中大力魔王便道。我待一切众生成佛净尽。众生界空。无有众生名字。我乃发菩提心。法华龙女献珠成佛。常啼卖身供养般若。善财入普贤毛孔。是皆顿悟诚证也。古既有之。今岂无之。但请各自努力。
    复举。张拙秀才参石霜。霜问。秀才何姓。曰。姓张名拙。霜曰。觅巧不可得。拙自何来。公忽有省。乃呈偈曰。光明寂照遍河沙。凡圣含灵共我家。一念不生全体现。六根才动被云遮。扫除烦恼还添病。趣向真如亦是邪。随顺世缘无挂碍。涅槃生死是空华。师云。有一偈狗毛续貂去。元来不着眼中沙。休问居家与出家。一悟禅心非顿渐。细论戒行有开遮。听他罗汉修成果。纵是颠迦性未邪。大智□超真俗谛。晔然火里产莲华。
　　石经庆□。藤氏信女。为先考真净院追福。就慈济禅院请。
    索话。豁开户牖。大坐当轩。^8□起龟毛也。风行草偃。卓立兔角也。电卷雷奔。若是铜头铁额。不妨来上此门。有^8□。问答罢乃云。从文殊门入者。墙壁瓦砾。为你为机。万影皆依月。从观音门入者。虾^8□蚯蚓。为你发机。千声各为秋。从普贤门入者。不动步而到。万里一条铁。且道。从弥勒门入者。作^8□生切忌含元殿里问长安。直得祖令当行。十方坐断。恁^8□会得。灵山一会。俨然未散。灯明古佛。光瑞如斯。人人握灵蛇之珠。个个德荆山之璧。是故文殊师利。入平等第八海里。说无上最一乘。尔时卵生·胎生·湿生·化生。有性无性。有想无想。非有想非无想。以至。无足二足。四足多足。悉蒙此化。和智积菩萨问曰。仁往龙宫。所化众生。其数几何。文殊曰。其数无量。不可称计。非口所宣。非心所测。譬如折筋搅大海。使虾蟹鱼龙。知水为命。独有八岁龙女。献明珠于世尊。往南方无垢世界。成等正觉。便说此经。大凡诸佛所说诸教。盈天上满龙宫。及以流布人间。且如盈满流布底。尽是所说。灵山说。龙宫说。无垢世界说。尽说能说。唯此妙法而非能说所说。山僧今日分明显出去。非独春山成妙果。普令大地众生。悉得巨益一片月生海。几家人上楼。
    复说偈曰。妙法莲华·般若心·观普贤与无量义。四经合八万余言。一小砾面书一字。送沈南方大洋海。路经摄津天皇寺。所冀天皇垂护持。所冀龙神作珍秘。大海畜类所生长。微者蠢蠢大万丈。鳞甲介壳万万千。异形殊相不可状。一睡千年或多却。生生受报同黑业。孺人悲心深动中。要使此类云妙法。七金山外大瀛海。风起波涛潮进退。半天汹涌如银山。万里奔驰雪屋碎。往复回转不暂闲。须弥四面同一概。此界华藏十三重。水与浮幢王刹通。仰覆旁偏等世界。重重无无尽恒互融。况是真水合真空。毛吞巨海芥纳山。一一文字遍大千。^8□抹横该大功勋虚空为口难尽宣。诸佛众生无二致。念念出生大白莲。

善入禅寺默庵和尚三十三年忌请

    拈香云。栴檀林里栴檀。树树清凉。薝卜丛中薝卜 。花花馥郁。远遗慈荫。普覆杂华藏界。大扇真风。永经尘数劫波。索话云。六月不热。五谷不熟。觌面提持。机夺机。狭路相逢。毒玫毒。莫有千仞悬崖。打翻掷底^8□。问答罢。乃云。正法眼藏。杲日丽天。涅槃妙心。清风匝地。已非心意识著述。向出阴处界区分。世尊拈花。迦叶微笑。达磨面壁。二祖安心。针芥相投。遍传器水。体若虚空无涯岸。性周沙界绝边隅。兴大用发大机。菩萨声闻望崖而退。行嗔拳施热喝。天魔外道股栗丧魂。放行则瓦砾生光。把住则真金失色。虽然法无高下。其奈机有浅深。蓦有塔中老师出来。踊身虚空高七多罗树。还来大山僧□杖头上。展广长舌告大众曰。说甚机有浅深。我为法王。于法自在。凡入我会者。得念失念无非解脱。成法破法皆是涅槃。智慧愚痴通为般若。有性无性齐成佛道。如是荐得。如渡得船如暗得烛。如贪得宝。如民得王。若未瞥地。更有一着。使有眼者□。使有耳者听。使有鼻者嗅。使有舌者□。使有身者觉。使有意者缘。大众谛听谛听。善思念之雕弓高挂狼烟息。万里歌谣贺太平散说。伏惟前住当山默庵和尚大禅师。智鉴洞明。禅襟宽廓。可谓昏衢明烛。浊世昙华。禅师十六岁甲州一庵言。相将来临川。礼开山国师为师。庵主与国师旧相吉曰。此新天戒性颖利。若入炉ＴＥ必成法器。伏望试之。国师求禅册焉。侍者出证道歌。国师口授一遍。且曰。此篇一宿觉所作。汝一宿背诵。当免挂搭。次日粥罢。背诵不滞。国师欣然唉曰。昨日语戏耳。然言不可食。便参堂去。出处始末繁多略之。禅师于法门有大功。等持院殿奄尔弃民。宝箧院殿虽当国而壮年未染神于法门。我宗安危在此之时。于是逾年丁登真院殿忧。台座入等持寺。与僧众看经坐禅。禅师每日讲棱严圆觉等经。提起教外有别传。十数日后讲罗移刻归丈室。集我辈语曰。我门已得泰山之安矣。大檀越曰。我多年有两癖见。听数日讲谈。瓦解^8□消。其一所谓予心中私念。佛道修行非出家遁世之身。而不可得。我茍掌武家权柄。当天下辅佐生之任。而海内未稳。身后之事阁之间边。然怖生死之心。时时不断。适听万法从心生。心外无别法之谈。翻然自知。折旋俯仰。举足下足。皆是一心所作。此心无相貌。虚灵知觉之性。照然不昧。此心广大。无有边际。自生至今日。无有间断。令生已尔。过去久远劫。亦复如是。涵养此性。便是修行。认取此性。却观父母所生身。如大海中一沤。全无生死可怖。从令纵赴敌阵。可无毫发怖畏心。是我所甚悦也。又追修先亡法会。看经诵□。因经□功能。决达冥界。而禅家升座拈香。非无风流。直达冥界不无疑也。因听凡心即佛心。一心中无生佛之异之谈。又改此见。已无生佛间隔。则记持死汉闲语。争似与生人而直说直听。从今以后佛事一向可委禅家。老拙曰。高明知见。夙善所发。盖日用工夫。如法佛曰。佛子住此地。即是佛受用。常在于其中。经行及坐卧。所谓此地即心地也。安住心地则行住坐卧。皆佛受用。高见自然冥合佛智。又追善法会。如古者曰。正人说邪法。邪法成正法。邪人说正法。正法成邪法。无邪正。邪正依人。今虽诗文。犹有感天地动。鬼神之理。佛法岂无灵验哉。一言半句。流出胸襟。不可有谬。大檀越大观喜。以此可知。我家经五十年。逐日繁兴。禅师力也。禅师有大智辩。举一蔽诸。桂岩大居士管领天下日。请一讲师。于等持寺讲起信论。诸禅在坐。讲至立义分。心真如门心生灭门。曰可有真如门机。可有生灭门机。禅家修行宜属真如门。禅师抗声曰。座主失言。若一向属真如门。见处偏枯。我宗所嫌。座主只讲教乘。不可涉我宗。我宗不似教家法门。一尺终一尺。二尺终二尺。不可以杖引量虚空。我宗一超直入如来地。何立机根。然本论曰。离机根故。离教说故。何随高丽诸师。强立机根。况香藏大师释此论。统真如门随缘不变。生灭门体空成事。四件法门归之于如来藏性乎。到这里有甚机根。凡教家则法身般若解脱。谓之三德秘藏。以此为极则。我宗不贵。一一解说。所谓解脱者。四祖问三祖。和尚慈悲·乞与解脱法。三祖曰。谁缚汝。四祖曰。无人缚。三祖曰。何用解脱。四祖言下大悟。缚故有脱。无缚何脱。所以不贵也。所谓法身者瑜伽阿阇梨曰。我教。大日如来所说。主也。显宗释迦所说。奴也。如我教外宗。座断毗卢顶。不禀释迦文。而有毗卢师。法身主之语。何贵法身乎。所谓般若者。长沙岑禅师曰。一向举扬宗乘。法堂前草深一丈。事不获已。向汝诸人道。尽大地。是摩诃般若光。未生光。无佛无众生消息。汝等诸人向甚处委悉。师家学家两俱不立。法堂全无用也。一代藏教流行。依般若智。马鸣用般若灵光作此论。龙树用般若灵光释此论。诚是教乘极致。至于光未生前。则非教乘之谈所及。而昆卢有师。法身有主之理。着矣。所谓如来藏性。犹非所贵。何敢趣向真如。座主向三德秘藏未兴时。乞道一句。如此三问。两诘。讲师面热污下。其日辍讲。有如此智。不可无如此辩。有如此辩不可无如此智。智辩相兼。能挫异宗词锋。纵便本净禅师大珠和尚。不肯多让。所惜所住三两寺。无法堂构。以故虽有室中语要。无华王座上说禅一册。而禅录不流布于天下。虽然禅师所说。不可须臾无之。要听即宜听。日外所看读。昆卢法宝藏。大法流传。专依黄卷赤轴。虽然始从鹿野苑。终至跋提河。于是二中间未曾说一字。向这里宜着看经眼。不负祖宗。
    复举。高安白水仁禅师。设洞山忌齐。有僧问曰。供养先师。师还来也无。仁曰。更下一分供养着。有一颂。因齐庆□去也。高安故设洞山齐。救得人人万却饥。箸下万铁犹未足。为催糸管极娱嬉。
　　左京兆光岩璟公居士三十三回忌辰。

就普济寺请普说

    钓语云。父母未生前面目。人人眼上自安眉。若能言外明宗旨。也好随时略露机。问答罢。乃曰。一切法不生。一切法不灭。金刚正体^8□穷三际。圆觉伽蓝横亘十方。水作青罗带。山如碧玉簪。唤作色得^8□。竹鸡泥滑滑。杜宇不如归。唤作声得^8□。若道非声色。且唤作这作^8□去。到者里。不可以智知。不可以识测。不可以语言造。不可以寂默通。直得光岩源公。即今在诸人六根门头。放大光明作种种佛事。正与^8□时莫有覆荫后昆分^8□。源深流益远。根固叶长繁。
    复举。祖师云。父母非我亲。谁是最亲者。诸佛非我道。谁是最道者。大小祖师藏身露影不肖子孙。有一颂。为他揭却青布幕去。父母非亲谁是亲。更求祖佛眼中尘。一机瞥转恩波竭。普济群生独露身。

高山贺州大守源公十三年忌请

    索话云。法无定相。逢缘即宗。拈栴檀木。翻成栗棘蓬。莫有一口吞得下。匝地起清风底^8□。僧问。宝鉴当台。明珠归握。胡来胡现。汉来汉现。法筵大开。请试一照。答曰。耳朵两片皮。牙齿一具骨。进云。记得明教大师曰。养不足以报父母。而圣人以德报之。德不足以达父母。而圣人以道达之。还端的也否。答。威音前一箭。射透而重关。进云。只如今日。源公伏值先考故贺州太守大有庆公大禅定门一十三周忌辰。敦请和尚升座说法。莫是以道达之^8□。答。赤心片片。进云。可云。至竟如父母未生前一句。作^8□生举扬。答。吃茶去。进云。与^8□则野色更无山隔断。天光直兴水相连。答。也是贼过后张弓。进云。一雨普润。三草二木。答。龙得水时添意气。虎逢山色长威狞。乃曰。二灵真性不假胞胎。虚彻灵通。真净明妙。^8□穷三际。横亘十方。真如解脱尽强名。生死去来皆梦事。所以道。一念不生。前后际断。照体独立。物我皆如。云何众生。遗失真性。颠倒行事。性心失真。认物为己。轮回斯中。自取流转。殊不知。山河大地草木丛林。尽在诸人自己光明中。虽然情生智隔。想变体殊茍不得这个力。争能返本还源去。看看大阳一耀辉。万里不挂片云。天是天地是地。僧是僧俗是俗。是法住法位。世间相常住。治生产业不背实相。只如光未生前。无佛无众生消息。诸人还委悉^8□利剑拂开天地静。霜刀才举斗牛寒。复曰。伏惟前贺州大守大有庆公大禅定门。藩屏王国。保障佛门。远师毗耶老人迹。亲受天龙国师衣。建立精蓝接待云水。舍宅为寺。恰如荆公钟阜。祖墓仁祠。不异范家天平。古犹为难。今岂易得。传承往者捐馆。春秋不满五旬。今兹抚坟。霜露已经一纪。直饶身骑箕尾归天上。定知气盖山河壮本朝。余荫无穷。奕叶益茂。至祷至祷。复次。佛以一音演说法。众生随类各得解。大小权实属机根。不可佛有二种说。日外所读诵。五部大乘经。论其大意。晋译华严者。凡七处八会。共三十四品。如来在菩提树下。登金刚宝座。于一切法成等正觉。诸大菩萨天龙八部等四众。悉集道场。与如来宿同愿力故。能普遍法界。其所说法门。则菩萨因行十波罗蜜为首。重重无尽义也。华严教主卢舍那尊。且不是丈六应化身。教家谈佛有三身。一法身·二报身·三应身。法身者马鸣大士谓。心体离念相。离念相者。等虚空界。无所不遍。法界一相。即是如来平等法身。经曰。佛真法身犹若虚空。然则在圣不增。在凡不减。生佛一如。平等理体是名法身。报身者。果报之义也。经曰。佛种从缘起。所谓缘者。举一手。少低头等。小因缘。运运增长。究竟脱离分段变易二种生死。而所得果报身也。此报身有二种。一者自受用身。二者他受用身。自受用身者。经曰。自受用身诸相好。一一相好遍十方。四智圆明受法乐。前佛后佛体皆同。已言一一相好。尽遍满法界。又前后佛。其体不分。则非凡虑所可测度。今经文。独约自受用身谈之。如圆觉首楞严。于众生即体。则谈此理。首楞严三科。七大本。如来藏。圆觉经曰。当知六根遍满法界。根遍满故。当知六尘遍满法界等。是其义也。如何众生忘却如是广大本身。但认五尺六尺梦幻伴子。以为自身。而其余尽他物。可笑可怜。他受用身者。十地菩萨能化之师。是则华严教主也。此经要领。在入法界品云。文殊师利菩萨劝诸比丘发菩提心。即往南方至福城东际。大塔庙所古佛菩萨所种善处。五百童子中。有善财一人特发根提菩心。渐次南行。历一百十城。参五十三善知识。末后入弥勒楼阁。尽忘前来所得法门。善财复依弥勒教。奉觐文殊。又入普贤毛孔刹。然后与普贤等。诸佛等刹等。及解脱自在。悉皆同等。无二无别。如是事理圆融。不可思议境界。只在人人一念中。经云。尘说刹说。三世一时说。即今与诸人。在普光明殿中。亲闻卢舍那佛所说底时节也。大集经者。如来成道以来。经十六年。即入佛境界。神通三昧。于欲色二界中间。化大宝坊。大集十方圣众。人天魔梵龙鬼。悉大集其中。说此大集经法。然后付嘱。护助比丘。宣扬正法。保持国土。养育众生。故魔梵龙鬼等。白佛言。我等护持佛法。旺化之土。使三种精气增长。三精气。以谓地精气。众生精气正法味精气。故知众生不行正法。龙天魔梵不可保护。以故三种精气。渐渐微薄。如今国土众生。不知如古也否。形直影正。水火风三灾。但自所招不可怨天。大品般若经九十品。十六会中第二会说也。般若波罗蜜。此云智度。以云智度。以般若智水。洗濯烦恼妄染。则旷劫气根。当下空尽。故云太末虫处处能泊。唯不能泊于火焰之上。众生处处能缘。唯不能缘于般若之上。般若智中不容于妄想故。有一事不可以明般若灵验。前所举。天平建立生。范忠宣公。其父范文正公。生二岁而父亡。母适朱氏。文正已长。悔范氏不奋。入长白山。勤读古人书。慨然立志曰。大丈夫处世。先天下之忧而忧。后天下之乐而乐。岂可饱食高卧。虚过一生乎。我为大儒。一秉天下钧轴。须置苍生于尧舜之世。若无命分。则为大医。拔人疾苦。故儒医兼学。后果及第。位至兵部尚书。斯人非唯有文章。兼有武略。赵元昊据凉州地。拒宋朝命。王师大出。久而无功。及文正据要害夺贼地。元昊势蹙。自谓其卒曰。小范胸中有三千甲兵。元昊遂请和。文正曾守苏州日。值母讳忌。请禅讲诸僧。看读大藏经。其夜空中声云。依荐福长老。金刚经半卷功力。已脱苦轮。而转生天上。闻之母平生声也。文正大惊。黎明往荐福。问长老古公。和尚昨日读甚经。古曰。金刚经。曰终卷乎。古曰。仅半卷耳。曰。何不终卷。古曰。偶生睡。文正知其事不虚。遂转荐福位。旌古公道德。苏州封内有五山。荐福旧位列第三。今转在第一。寔古塔主道力之所致也。是岂非般若验乎。妙法莲华经者。则心法。所谓十方佛土中。唯有一乘法。若心外有法。是名外道。莲华譬喻。梵语芬陀利。此曰。白莲华。此心虽在烦恼妄染中。自体清净。不曾受一点污秽。犹如莲华不染淤泥。净名曰。譬如高原陆地。不生莲华。卑湿淤泥。乃生此花。斯经本国缘熟。人人谙义理。故不劳细训。大般涅槃经。迦叶菩萨·高贵德王菩萨·师子吼菩萨·憍陈如当机请问。如来为开阐一乘佛性妙义。为末世比丘。傍说毗尼。故言。遗教扶律谈常。实最后垂范。至极谈也。凡一代时教。溢龙宫盈海藏。其所诠法唯是一心。更无别理。陈操尚书问云门。儒书即不问。三乘十二分教。自有讲师。如何是禅。云门曰。曾问几人来。尚书云。即今问和尚。云门曰。即今姑置。如何是教意。尚书云。黄卷赤轴。云门曰。这个是文字语言。如何是教意。尚书云。口欲谈而辞丧。心欲缘而虑亡。云门曰。口欲谈而词丧。为对有言。心欲缘而虑亡。为对妄想。如何是教意。尚书无语。将谓尚书茫然。不知所诣。殊不知教意。于此明如十日并照。以何为验。经曰。是法非思量分别之所能解。但向尚书无语处参究。所谓手不执卷。常转如是经之人也。李附马参石门慈照。悟彻心法。有颂曰。学道须是铁汉。着手心头便判。直趣无上菩提。一切是非莫管。是乃士大夫参禅样子。如是而行。万不失一。师僧家。岂别有模范耶。上业讲□。无限胜因。蚯蚓抹过东海。虾蟆跳上梵天。
    复举。耶吒太子柝骨还父。柝肉还母。然后为说法。敢问诸人。未审说底。是甚底法。好一道大神□。未有人翻译。今日当此法筵。尽情译也去。日日日东出。日日日西没。夏历寅为正。建子十一月。
　　升座终

天龙首座寮秉拂

    如来禅祖师禅。闲家泼具。最初句末后句。平地起堆。直饶棓喝交驰。敲唱俱备。尽是裸形国中夸服饰。天津桥上打官更。所以衲僧家。谁管你天。谁管你地。眼看三级雪瀑。白日散行。耳听万松风涛。清宵高卧。逍遥无碍。放旷自如。忽有个汉出来云。汝与^8□告报。只见凿头方。未知锥头利。幸是一阳来复。吾道为大亨。再转法轮于大千。重洒甘露于沙界。人天普集不坠鹫岭。千载高风日月照临。直回龙华三会春色。你既平分风月。要须整顿规绳。应上坐至化难逃。且借上方□杖子威光。应此时节去胡地冬抽笋。

拈香
相国为等持院殿仁山居士三十三年忌

    此香。蟠根同阎浮树。清荫齐劝喜园。贞实心周遍千如百界。时时真风叙畅。清虚理该括三世十方。刹刹胜义腾骞。共惟等持院殿。除民庶一时烦苛。扶持王室。建儿孙百代基业。高大武门。文经武纬安定社稷。仁风义气充塞乾坤。参究祖师宗旨。明群灵大本。图绘萨埵仪形。救七趣迷魂。龙门一派流行天下。偏凭外护力。象季三宝恢复古先。岂非光宠恩。游他方经十万亿土。万法虚伪不分彼此。归天上过三十余岁。九世刹那何隔晨昏。履霜露严备六种珍供。限时日看阅五部金言。多宝塔庙中。见释迦客作。弥勒楼阁前。唉善财垛跟。涅槃妙理。触拨广额屠儿。般若深智。恼杀萨埵波仑。或说方等。□龙天魔梵单单付嘱。或与记□。说劫国名号远远思存。如是善利。报答洪德。回此余董覆荫后昆。且如国师末后大事。岂许法侄少分理论。凛凛金刚王宝剑。千年万岁绝魔怨。

普明国师大祥忌
大智院请

    此香。寻之佛国土。得之正觉山。拈向瑞龙发祥光。裨皇家萝图。灼就灵龟现神兆。断衲子性命。仙境藏千岁之嘉运。帝城起五色之非烟。七十有八来年。已是过去。五十六亿万载。犹是未来。灭后三周八月十三日正是现在。今当此时。大智禅院守塔比丘中渊。烧此宝香。供养前住南禅后住当山特赐智觉普明国师。直得融三际于一念。接十虚于毫端试于香烟起处。见国师分身百亿。入百亿国土。说三世平等法门。度脱无量无边。不可说不可说。算数譬喻所不能及。诸众生众而无量无边。算数譬喻所不能及。诸佛菩萨诸贤圣众。同此证明。诸人还信得及。见得彻^8□。若能信得及见得彻。桂子月中落。其或未然。天香云外飘。

光禄岳云居士十三年忌请

    此香。发单空不单空真熏。为世间出世间奇瑞。离名离相。结妙果于菩提场。成功成德。深灵根于真实际。伏惟某人。文武兼全材智共备。恒阅经书。以圣人心为心。细稽事迹。以贤者志为志。分铜虎符则。仁德及寒微。^8□獬豸冠则。威棱加远迩。笃信释氏深弘。专参祖宗的旨。传衣孟于正觉国师。获揩磨于妙喜老子。一灵真性不假胞胎。千圣命脉岂于生死。金刚剑锋刃凛然。大圆镜体相廓尔。魔外近之胆裂肝摧。子孙据之龄延福至。霜露感怀又临三冬。日月难驻既越一纪。追远报恩。龙天定可保绥。劝善惩恶。凡圣宁无欢喜。更有天地未分。生佛未兆时消息。今日分明指示去观月休看指。

尊性禅尼三十三年忌请

   此香。为大药王树。枝叶繁茂灵根固。非惟医国又医人。大施神功均七趣。此香为菩提树王。无作真熏遍十方。九类四生依怙在。能除热恼作清凉。此香为无根树子。不涉涅槃与生死。唯有七贤女可知。释提桓因也不委伏惟某人。天女寄维摩室。金光结迦叶因。传无尽灯而相续佛种。得空王印而不厌俗尘。亲受衣盂于资福祖圆鉴。犹问公案于开善有法真。曩劫闻说药王药上度所生母。今日方见惠远惠持为出世人。提持向上宗旨。拔济旷劫迷津。生前五十六岁。求生相不可得。一段神光曾不昧。死后三十三年。求死相也不得。十方世界是全身。云高飞水下流。乃是平等寂灭相。日升东月落西。无非如来正法轮。更有诸佛出身处。诸人还知也否。庭槐雨后绿阴新。（息庵止禅师。住贺州瑞光。号资福。藏山圆鉴嗣也。）

香山和尚十三年忌
禅度院请

    此香。鹫岭一枝。芳烈流传二千载。熊夆五叶。芬馥周遍十方空。人天魔梵齐熏力。皮肉骨髓悉受深衷。瑞霭无时不弥布。佳气是处常□葱。共惟。前住天龙香山和尚。物我相忘。长教三轮空寂。是非□脱。只为一性虚通。胸襟豁达包含天地。语言洒落惊动英雄。隐专独行。如云依岩际。出副众望。似月在天中。初自南郊移东海。又辞临川领天龙。动容扬古路。去来绝行踪。对王者说法。通经论精义。接宰臣示宗。挫儒释言锋。此是老师。平生应世底。梦幻伴子。所发现视听。且如见本源不肯本源。参心宗不肯心宗。直得抹过威音劫。坐断通玄^8□。正与^8□时诸人向何处窥老师崇墉。新成堂宇自玲珑。八面不加斤斧功。祖父田园亲入手。为怜松竹引清风。

放牛和尚三十三年忌
法观寺请

    此香。住根道芽已生长。觉华慈华慈荫亦繁兴。光明云台遍沙界。众宝华盖塞杳冥。熏彻诸天临法席。拈来列祖表师承。海岸栴檀功德大。为酬罔极志恢弘。共惟。前住东山后住南禅放牛和尚。黄龙头角。铁面云仍。提持万年正印。挑起千光祖灯。早寻东关老宿住所而拨草。还向南国知识门头以担簦。观智海澜。吟成深殿三冬雪。入龙兴室。蹈破长街六月^8□。扬下玻□盏。只有一双穷相手。拈得^8□斧子。直骑九万云路鹏。南斗七北斗八。法但直指。焦者润。喝者凉。器有所成。初住海西两寺。为显孝二世。灵神感应特彰。仰祝圣万寿。民庶康阜文坛增。次登城东一山。喜有宿因。任持开山基业。庆快平生。整顿历代规绳。又卜灵龟。游戏诸天宫殿。观览古皇寝陵。不妨丹霄独步。恰似白日上升。遂跨瑞龙吐居顶句。演最上乘。心思意想灭时。狸奴拏云烟不停手。寻伺觉观尽处。猕猴弄水月似劳形。经历八十四年寒暑。长入寂场。八识渟澄。三关门户悠久。类皇极之道无偏无党。五重塔庙坚牢。同南山之寿不骞不崩。儿孙家活有公凭。拽把牵犁祖父能。但见封疆如许阔。年年秋谷自丰登。

富ＤＧ孚山净祐居士十三年忌。令弟满家请

    此香。长就菩提花果。拔出生死根株。功归法身五分。贵胜海岸六铢。今日尽力拈得。爇向天地洪炉。光明云台弥布。功德树林荣敷弓剑传业。铜虎分符。为国尽忠。英气动山岳。抚民莅政。仁声溢寰区。诚是功盖一代。勇敌万夫者也。而游兰若。常厕毳徒。怕五浊恶世。欲澄净泥水。诣三会灵塔。特顶戴衣盂。积善余庆谁不健羡。数叶早世令人鸣呼。一十三年正同春梦破。千百亿刹速成应化躯。真净界中幸无去来迷悟。实际理地岂有凡圣贤愚。此中能得转路。何处不是归途。此方与分界乃是开张净刹。旷劫至今日未曾放离须臾。到者里。何以报恩义表友于。慈竹篱根生稚子。鷾鸸堂上引新雏。庭槐夏绿阴方合。垄麦秋黄云已腴。

八旛善法寺通清讳日请

    此香。真如自体为正体。涅槃妙心为中心。以此庄严报地。是为微妙庄严。以此供养法界。是为最上供养但以度生为急。不与滞寂同流。心路开通。世闻出世间不隔毫忽。真机发现生灭不生灭。杳绝踪由。本无烦恼可除灭。何有菩提可忻求。清水湛寂容止可照。灵鉴洞明正真何羞。在欲修禅。火中生莲华。为物作则。靴里摇指头。善庆远被后世。孚裕益致不休。门兰喜色不减金张族。宅相吉兆岂翅许支侔。今日追远助冥福。无边含识受洪庥。拣五部竺坟。招苾刍披阅。忏六根罪障。据法华勤修。大白伞普阴三有。光明炬高照九幽。去未先住未后。五十小劫犹如半日。昔不生今不灭。百千大海何认一沤。这里以何报罔极。满城风景重阳后。黄菊离披宿雨收。

备后州道茂居士为先考特道上座讳日请

    此香。树凋真体露金风。□出颛蒙澒洞中。着得星儿精进力。真熏遍满 十方空痛念尘寰狭隘。深信法性融通。参南方之知识。叩西来之祖宗。因缘契会。丕承兴国三光直指。支派联绵。远践东山七叶遗砼。见色明心。似拾珠颗于粪壤秽。在欲行禅。如生莲花于烈焰红。开荆棘林。现金楼玉殿。变赭土山。作绿括青松。不弃有为。犹循毗耶居士轨式。将入无生。意学鸿渐僧那形容。真俗不二。隐显惟同。担起过头杖七尺。去却盖面帛一重。华藏世界优游任性。自家珍宝受用永丰。此是利生接化。覆荫后昆底方便。诸人还知他安身立命处^8□。无位真人赤骨穷。风吹日灸遍西东。涅槃生死没交涉秋半天香发桂丛。

禧山庆公居士忌辰请

    此香。托灵根于生死旷野。结妙果于涅槃大城。成就五分法身。而非智识所拟。具足十种功德。岂是语言能评抱君子志。愍哀无告。修菩萨行。饶益有情。州县皆沾^7□化。迩遐尽识威名。笃信佛乘而畏善恶报应。恒厕僧侣以问禅教权衡。传先圣□。播石室道于日域。开自己藏。固宝塔基于天宁。一子出家九族生天上。一念返照三界复本明。谁名诸佛谁是诸佛。谁名众生谁是众生。茎草作丈六金身用。野溪扬广长舌相声。镜灯融摄。可破凡情偏僻。珠纲交参。堪鉴圣境纵。横。吃嘹舌头三千里。醯鸡飞腾九万程敢问诸人。者烂枯柴上。还着得上来如许葛藤^8□。空中种黍年年饱。陆地栽莲日日荣。

北山等持为宝箧院殿讳辰

    此香。一精明为种子。七大性所合成。托灵根于妙庄严域而永坚固。布慈萨于法菩提场以益繁荣。结光明云台。弥纶空界。张广大宝盖。包裹天形。如是供养供养中最。非算数譬喻可论评。共惟。瑞山大居士。神气雄健。识见高明。适逢希逢嘉运。能化难化群生。有威可畏。有仪可则。如劲草受疾风偃。导之以德齐之以礼。犹葵藿向大阳倾。乾坤归掌握而覆载。日月入陶甄以亏盈。伟哉开拓宇宙帖国城。况复佛门柱础祖室藩屏。知心外无法。折旋俯仰保任自己。悟教外有禅。语默动静脱离常情。弘宗愿力。不减有唐裴公美。护法深心。过如皇宋张商英。捐馆四十年。年年竦动一国经营四事。设会一七日。七日感格诸圣奔走百灵。莫谓法有像季。勤则正法。莫谓乘有二三。开则一乘。但此一乘不拘贤愚凡圣。何于怠慢修行。跳出作止任灭。凌拨并别纵横诸人还信得也否。其或未然。来早举首□明星

为先考平氏熊谷直胜居士讳日（师时藏主。在江宏济。檀那月轩进居士。乃师异母兄弟也）

    此五种香。三世诸佛全体。历代祖师骨髓。恁^8□烧无价宝香。奉献十方佛陀耶。十方达磨耶。十方僧伽耶。地藏愿王诸大萨埵诸贤圣众。伏愿六道四生群品一切众生。一灵不昧八识昭然。证无上菩提。同圆种智。即今谁相对。若作父子会则俗气未除。若不作父子会则孝义却背。毕竟道甚^8□。江月照松风吹。乃^8□香云。今日供养谁要良父云。一段愁能痛□泪。百花啼血杜鹃枝。

天福故檀越证山忍公七周忌辰请

    此香。非大地之所生。三才资始。有深根可植。万善克终。生辰功德林。繁结菩提果。某。慈心内熏不害生物。仁德外见大布化风。世间出世共得路。利他自利终不穷。为国立节。雪后见松柏。在欲行禅。火里产芙蓉。未必道行让道玄。亲得心法传心宗。无生现生。百年上寿全保。不灭示灭。七周远忌正逢。乃子乃孙修追荐。若凡若圣受洪功。更到无生常住真归处。直得永与正法明如来。开山大国师。平等安居。无异无同。炜炜烨烨大人相。层层落落塞大空（时始开慈得庵。奉安本尊并三卯塔。）

满愿寺普照光大□四七日。就小鸟第请

    此香。体露金风。而不逐树凋叶落。性圆果海。岂尚存阳焰空花。严法身之五分。大满愿心于二世。普敷慈荫。远播德馨。不可思议乎真如熏。唯有真实已菩提树。伏惟本非男女相。宁坠生死途。且为不请友。力救沉迷徒。法无尽灯。维摩诘传天姝能受。叫不响谷。憍尸迦阙贤妃所需。古今无异路。明暗何心殊。示现命妇大家。寄生英胃。仪形圆顶方袍。入众苾刍。信有佛祖顶门诀。亲抉天龙颔下珠。秖须心月普照无边际。度生如普贤。直得妙华开发当来世。作佛同耶输。千如百界十愿满足。三草二木一雨等濡。与^8□与^8□。海神推出夜明符。不是不是。生铁铸成昆仑奴。毕竟作^8□。是大□真归处若能于此委悉。四七依前二十八。其或未然。碧缕轻扬青磁炉（绘普贤像。书法华）

前金刚院主天鉴禅师十三年忌。就藏光庵请

    此香。不向天上辊。岂于地下埋。和气蔼然。如春行万国。真熏宛尔。似空含十方。共惟早出王宫。亲入师室。罗云密行佛能知。阿难侍者人皆悦。祇林生秀色。重期振古风。宗社发光辉。更望回西日。金刚座说法未酬因。宝香楼化身疾入灭。受年仅弱冠。似秀而不宝。已度苦海种十善。不是阎浮徒一出。警尘世非坚。反常合道。示浮生不久。以身为舌。暮春三月落花随风。杳霭一天飞絮乱雪。无情之物犹助悲哀。含齿之类谁不蕴结。建灵塔于生处。见闻获利。转法轮于身后。焚修不绝。隐显也没。悉是打开实相门。生死去来。无非裂破混沌穴。双^8□山顶尚??再来。南阳塔样谁受真诀。尽言深入大定。经一十三年。何知本乘愿轮。化千百亿刹。此是天鉴禅师。行已化他自在三昧。母固母必底。且如今日法筵。会六和僧。散五部经。供养诸贤圣众。举扬第一义。某将甚^8□应此时节去。声前一句昆仑。付与杜鹃啼血。

建基宏济海翁禅师小祥忌请

    宏济迷流据要津。瑞光长照遍无垠。出头天外好看取。湖上诸^8□绝点尘。共惟。某。特出季运世。夙乘大愿轮。幼厌尘中隘。以事高尚。遂慕教外传。周爰咨询。究取法法本法兮。眉毛横眼上。参透心心无心兮。鼻孔挂上唇。困眠饥□都在找。得坐披衣不倩人。抱器群居。不屑就丛林职务。闭门却扫。无非为自己脚跟。但因道香果熟。引得令闻日新。大有檀越。^8□草辄建梵刹。何妨为人开席运出家珍。直得法随法行法幢立。不辱真觉真子真应孙。住越之景福。则一国版荡伽蓝安静。归江之故里。则四方舆议衲子骈臻。周毕佛事屡有后昆。借路阎浮树南洲。住世七十余岁。掩光扶桑海东国。经日三百六旬。生已非生。空花结果。灭何曾灭。叶落归根。结果故。十方刹土人天尽有赖。归根故。一方峭峻佛祖窥无门。到这里。作^8□生报德酬恩葱葱佳气何有极。济北阴凉遍乾坤。
　　拈香终。

小佛事
相国寺新开僧堂

    舍那大智绝方隅。赴感随缘现妙躯。师子盘空威正振。青蛇在匣气犹粗。圆通五五成料拣。前后三三布典谟。点出人人顶门眼。西天胡子没髭须。共惟。满殊室利菩提萨埵摩诃萨埵。过去龙种上尊王佛。现在欢喜藏摩尼宝积如来。未来普现人天师。三世成道名称殊。七佛所师威德俱。佐迦文转轮于浊劫。与普贤□驾于康衢。首诱善财上百城路。末化龙女献一颗珠。救庆喜难密持神□。问净名疾特垂慰谕。且如菩萨妙德焉尽褒^8□。饶是天女辩才。只可含糊。时时开化门。岂止北天竺。终四百岁。处处坐道场。何限清凉山领一万徒。宜居吾兰若。长伴此苾刍。堂宇结构牢藏金刚窟。饮食精美备。来香积厨。所冀檀那愿力□法界。大士加被均圣区。人人明见佛性同极。□□□□弥高广座。万年千岁。皇。

环中庵释迦三尊安座点眼

    众相庄严妙法身。金山烨烨出诸尘。十虚呈露金刚座。三界明圆大日轮。本智威光师子现。净心慈力象王驯。昙华瑞世虽希有。不离当人立处真。大日本国山州路环中禅庵主定元。窃念轮回七趣际。无数旷劫恼心神。自非截无明根本。争得出三界笼樊。誓除世间尘劳垢。身着衲衣厕僧伦。舍旧私宅作庵舍。结伴薰修香火因。刻雕严饰三圣像。大行大智大能仁。嘉庆丁卯腊念日。开光安座用心纯。但愿法界诸含识。咸成佛果获益均。共惟。菩提树下金刚座上。成等正觉卢舍那佛。大愿三摩跋提菩萨。大智曼殊室利菩萨。九十一劫勤成觉道。千百亿数专救迷津。不共法如众星有月。无缘慈同万国行春。三而一竟泯理智。一而三且立主宾。慧剑挥时诸魔屏迹。愿轮转处群类求亲。赴感应机。不分三草二木。随物现形。何妨金范泥钧。处处开辟寂光土。时时运出自家珍。至其微密德用。广长舌自难陈。

大圣寺三尊安座点眼

    普贤濡首释迦文。一体三身遍刹尘。雕刻木头开眼看。灵山胜会俨然新。共惟。五百大愿刺头入胶盆。四十九年说梦诳平人。菩提树下成等正觉。鹿野苑中现劣应身。般若智水洗空尘垢。方广光明照破迷津。维摩室内渊默。载断邪径。长者门前大车。运出家珍。有时露三种密。示因中果。末后拈一枝华。回劫外春。或跨象王远行绝类。或骑狮子威风逼人。缺一足而鼎实覆。行依智速。具三点以伊字成。智得行纯。且道。者里还有本来相^8□顶门^8□亚摩醯眼。坐断须弥转法轮。

贺州龙华禅院弥勒安座开光明

    稽首当来弥勒尊。见今出世破尘昏。十方坐断三际圆融镜上痕。共惟。当来慈氏如来开楼阁门。令善财忘所得。使文殊演往劫胜因。消镕三界内外。归复唯识自性。分开五位色心。建立百法明门。长汀落魄。不勘自破双林佯狂。堪叫浣盆。龙华道树无时不茂。难头大城是处全真。不离兜率已下阎浮界。未出母胎。已示相好身。正与^8□时。男儿幸有腕头力。不妨助发。大士光明去开却顶门坚固眼。槫桑树上挂朝暾。
文殊观音开光明

    五台交互宝陀岩。刹境无边人一龛。忘染不熏莲性净。智光常发剑锋铦。王调狮子终为御。童越鲸波未罢参。个个顶门开双眼。阎浮夜半现优昙。

南洁堂奉安地藏菩萨

    茎草插来成宝坊。依然一柱□一梁。住梁一一遍十方。十方伽蓝不相妨。譬若帝纲交参光。亦如巨海入毫芒。就中奉安大愿王。能化六道泛慈航。照破幽暗殊煌煌。惊觉昏蒙锡琅琅。钁汤炉炭起清凉。饥饿羸瘦饱财粮。分微尘利没对疆。随众生心皆道场。有善男子生槫桑。阀阅功名金张。壮仗弓马驱犬羊。晚知世相咸无常。除须发脱俗衣裳。着袈裟列信男行。昔曾中年丧阿娘。监其命终甚安详。大士护我近我床。言犹在耳岂可忘。由此敬信铭心肠。刻雕尊像旧所藏。安置欲构一殿堂。费伙难将一期偿。自尔以来岁月长。今当落成遂宿望。严设供具倾橐囊。请六和众饭积香。天福比丘甲称扬。回向法性福方昌。专祈救济齐存亡。罪障犹日销朝霜。法界含识同相将。尽成无上大觉皇。愿力芥城不可量。

阿□佛画像奉安词（岛田夫人为其母理见禅定尼七周忌辰请）

    毫端不动逞神通。妙喜移来忍土中。诸佛出身何处在。南讹长养自清风东方妙乐国。现今教化主。阿□善逝尊。体大圆镜。自性清净。即此发心。便是究竟。圣凡不增减。诚哉不动之称。智识难拟议。至矣如来之行。摄物利生川流不息。随缘趣□□□□□□□为长子。请大通智胜能转法轮。德□□□□□□□□王遂登至圣。妙乐士堪忍士。融摄十方空。过去世现在世。都在一念顷。庆喜如望大海水。岂殊今日绮筵。维摩搏取陶家轮。但看现前画??。物物漏泄真机。头头消除尘境。不经七周星霜。已脱五障陷□。明历历纯清绝点。赤条条焉存把柄。看看一段大光明。照破铁围长自盛。

、相国为太清和尚入祖堂

    我此山中旧主翁。去来何有去来踪。法身清净离诸相。南北东西一亘空。共惟。某。提持宝觉心印。扶起玉云宗风。从东胜移金宝。咸会其极归其极。辞龟阜住龙峤。不以一重去一重。始登龙门大击雷鼓。后近凤阙频撞帝钟。声声惊无明黑暗。着着破长夜昏蒙。唱脱空歌。通生佛以前之理。用翳睛法。示父子不传宗。欻戢化权。翳睛法深閟。长入圆镜。脱空歌亦终。正与^8□时。诸人向何处见禅帅大人相看看。槫桑树上日轮红。

日野大纳言真净院殿秉炬

    寒暑平分八月天。树凋叶落是年年。了知有物无流动。旷劫刹那无促延。共惟。生从何来。十方世界明皎皎。死向何去。庭台千古月娟娟。生界乃佛界。野色更无山隔断。佛界乃生界。天容直与水相连。昨日诀别言犹在耳。多生沉迷甘自招愆。只者一念破无明窠窟。只者一念出有漏盖缠。位极一品。禄秩千钟。无非前定。庖罗八珍。食列五鼎。宜贻后贤。假使千秋寿龄。讵会打毬子于急水滩上。任从百年富贵。争似拾明珠于粪扫堆边。老拙与亚相。夙结大因缘。此生会遇。每每相见。未曾不以本分周旋。会与不会。并没交涉。举心动念。早隔天渊。须知此事。不可向迩。如火燎原然。

安心禅尼下火

    我心未安。水蚕不知寒。将心来与汝看。蓦口□□。求心不可得。清风匝地。有何极。与汝安心竟。明如朝日照铜钲。洁似秋月光玉镜。本无男女形。何有生死境。清住但单传。宝觉教自省。圆机不挂丝。末山岂露顶。正恁^8□时。炼得通红打一锤。等闲拶着火星迸。

能仁寺殿干岭高公居士下火

    四大为身华翳眼。六根复性日融霜。纤尘不立清虚地。放出摩诃般若光。伏惟。某。武门柱础。王室栋梁。阀阅得时弥大。功名盖代益彰。尹京兆则审五刑而从宥赦。治州县则张四维以教义方。文经武纬缜密。忠肝义胆坚强。老拙与合下。因缘相熟。瑞在及未来。际会有常。付衣孟除须发。俱循先佛仪式。宣宗猷趣向。直示本分资粮。亲见庞蕴枕于公膝。闻遣天女侍维摩床。何处更容生灭。此中全无否臧。世俗谛胜义谛。璚枝寸寸宝。集起心坚实心。栴檀片片香。伟哉此性。如水有源而流不尽。至矣此心。似木深根而干自长。敷荣宗族遍。垂荫后昆昌。更有末后大事。我岂覆藏日不待火而热。月不待风而凉。

为竹庭大悟都管火

    修竹婵娟满一庭。斜斜曲曲几千茎。年年稚子擎头角。且喜丛林日向荣。伏惟。某。迷悟双亡。本来面目。显露分明。漏灯盏只是闲家泼具。栗棘蓬当甚热□鸣声。自家受用无尽。曩劫熏修现成。伸一双手则。成就诸佛开士声闻缘觉人天鬼畜。举一毫芒。则幻出山川^8□云璚楼玉殿苑林国城。七十二年犹如食顷。百千三昧总使人惊。且如跳出生死窠窟。不涉佛祖迷程一句。又作^8□生。泥捏金刚潭底浴。笔描菩萨火中行。

奉为崇光院秉炬

    凤质龙章一代尊。观时方辟涅槃门。此中广大还真寂。诸佛凡夫镜上痕。共惟。大行太上法皇。来无所从。虹饮华渚。去无所至。日沈虞渊。阴阳随呼吸。乾坤入陶甄。至哉。圣人宝位。但堪胆仰。伟矣上天历数。焉论促延。枯槁类望煦育化。凋瘵□□□升平年。□□天时不利。遂使国步遭邅。南狩归□□□□□□□□江月。西内居静。消白日于断简残编。参透最初句末后句。不滞如来禅祖师禅。梁武问圣谛犹报有相。宋宗发真机惜缺师傅。十身调御亘今亘古。三会锻炼无党无偏。灯明出家得果。五里牌在廓门外。能仁化火自烧。十字街头扬碌□。直得踏断毗卢顶。抹过尊贵边。更有一诀。听火把宣。一点无明火种。全提指示人天。凡情圣解空尽。遍界常光现前。

为广照惠公禅门下火

    定慧圆明。广照沙界。生佛一如。去来无碍。某。力参祖师禅。不滞世间爱。有为无为何较短长。真谛俗谛无有向背。受圆应衣。列佛灯下徒。坐毗耶床。为居士中最。六十六年修习空华万行。一生一灭指示如幻三昧。舍男女多归空门。劝妻妾同持净戒。圆顶殊勋历劫弥增。积善余庆益人长在。开张广大涅槃门。是甚如今臭皮袋。世界热时汗如汤。须吸劫火于腹内。广照广照会^8□。会不会蓦地登陟无生途。机前撞入洪炉□。

为一乘种公禅尼火

    佛种从缘起。春至百花开。黄鸟啼破生死梦。白牛蹈翻涅槃台。莫言身缠五障。泥多佛大莫迹混三界。明月蚌胎。亲受桂昌衣□。直获宝所巨财。八十三岁。闹市门头不缺自家受用。千百亿身。真净界中岂着净地尘埃。某。还识转身一路^8□。太末虫飞向火焰上来。

为心元仁公庵主下火

    识得这个^8□。仁者见之谓之仁。无量劫来保持无间。五十八年受用尤亲。有时内秘菩萨行外现比丘身。有时不舍清净而入软红尘。屡问单传宗。成满大乘器。深谙一默旨。弹呵小根人。亲生死如游戏。抱老病养精神。且如蓦地翻身透得牢关。一句作^8□生。指陈。红炉焰里雪花新。

为本决侍者下火

　  世出世间莫妄想。即心即佛热□鸣。裂破如来□□□。抹过大涅槃城。却见从前呼诺底。暗里书字。文彩分明。决侍者击碎明月珠。灵光始更清。只这一决一切决。火里优昙触处生。

为比丘尼枯禅理荣庵主下火

  花开枯木实头禅。劫外春风正蔼然。世出世间无隔碍。孙枝子叶自联绵。某。丈夫志气。女流英贤。适投梦境。遂厌幻躯累。辊入尘途。果脱爱纲缠。远追大爱道迹。直柏尼总持肩。规行矩步犹如一日。得坐披衣堪遣百年。非鬼非神。末山本来面目。即心即佛。瑞应端的授传。虽然如此。更须知末后一句。始到牢关便得。一夜龙王宫火发。无端烧却钓鱼船。

为了寿大□下火

    佛母摩耶。虚空同寿。天上人间。示无现有。五障月离云。四流水去垢。剃发染衣变影镜中。看经诵□藏身炭斗。无门向上关。当机蓦直透莲开火中。朱明启候。

为比丘尼见首座下火

    见见之时一物无。团团宝月照冰壶。当头坐断威音劫。鹙子天姝体不殊。某。浊世优□。女流丈夫。视声色如脱发。观根境似交芦。远慕爱道法中迹。遂为惠日门下徒。豁开人天眼目。透脱佛祖规模。出生入死游戏三昧。殊相劣形变化千途。更有一事实。首座如何枝悟昨日大洋海火发。今朝烧却须弥卢。

为清总尼下火

    十世古今无异途。红轮西没水东趋。木人拍手呵呵唉。龙女犹持掌内珠。某。群灵一源假名为佛。六凡四圣随业受躯。临镜看像如有像。结巾作驴曾非驴。莫认男女相。休坠生死区。持木叉方毳袍。落云发圆玉颅。涓滴不存沙竭海。铁尘何立须弥卢。元来即心是佛。未必欺汉瞒胡。髑髅识尽毒攻毒。百练精金再入炉。

古宗超禅尼预修下火

    参超宗越格禅。随先佛母仪缘。自性清净妙本。□□□世纲牵缠。承上乘宗旨。了知目横鼻直。循古佛□□□致。便袍方顶圆勤。修净业澄清定。水智水力行檀施。丰熟悲田敬田。修因结果七十二。覆荫子孙不计年。更有末后大事。古宗急须荐取。快便难逢。此船过后更无船红炉焰里白雪翩翩。

天龙为天关与首座入骨

    拨动天关。掀翻地轴。云门无处立机关。睦州谁敢称尊宿。少年曾入鹿王门。坐地长安无边幅。已登龙门本非凡。久居龟麓深藏六。超生死岸幻妄除。经文武火烹锻熟。换骨方施钳施锤。冷灰堆撒金撒玉。划地活埋无暂藏。和盘托出惊人目。圆陀陀转辘辘。海藏界中无由探寻。兜率天宫争得收拾。毕竟如何打叠去。一分奉释迦牟尼佛。一分奉多宝佛塔。

为严都寺火

    严土化生。因行掉臂。栗棘金圈。敲骨取髓。生缘端的。江国春风吹不起。登涂时节。鹧鸪啼在深花里即今分明开拨去。若火之燎于原。不可向迩。

定心院殿秉炬

    亢阳威虚塞乾坤。乍得微凉破睡昏。大定心头虚豁豁。梦中人世几寒温。共惟。某。女人非女人。但观舍利弗变天姝身。恁^8□不恁^8□。且贵妙总师会竺干言。灵光忽发。多生痴爱如汤灌雪。真智现前。一性融通似声透垣。仙家十二玉楼台。随时宜为乐。佛国三千金世界。何处不称尊。因处富贵而富贵用之济群类。为受荣华而荣华凭兹导后昆。心外无法青山满目。脚头有路丹霄默存。剃发染衣且随净侣。着衫脱^8□不碍笼樊。撞到牢关。佛祖罔措。把断要津。凡圣消魂。正与^8□时。如大火聚。近之燎却面门。

净因信女下火

    因缘所生法。我说却是空。心则尘劳妄想。身是地水火风。分明唤醒生死梦。识破多生本命宫。主人公主人公。诺诺。莫望耶输记。休师爱道踪。炎炎猛火上。不泊太末虫。

为齐寿书记下火

    寿量等虚空。无如复无终。一机才瞥转。十方自虚通。绕禅阇转大藏。拈须弥为笔锋。更用东山暗号子。点开渠侬本命宫南山烧炭北山红。

小佛事终

特赐佛日常光国师空谷和尚语录卷上




特赐佛日常光国师空谷和尚语录卷下



佛祖赞
文殊

    稽首一切义成尊。是则诸佛根本智。不离不动智国土。来入释迦文会里。结集□帜持梵筴。开导威仪擎如意。握剑逼佛决比丘疑。鸣槌白众证法王义。出女子定让罔明。解魔王难出庆喜。临淫席奖摩登伽。隐王宫活阿阇世。不见一法在门外。何妨三处度圣制。择观音圆通为第一。问维摩病疾及不二。入海龙宫度沙竭罗女。诣古佛塔导善财童子。令西天觉护来具多叶经。对南方无著举玻璃茶器。多少众前三后三。秘密言五字八字。清凉山中金毛师子。时时腾空踞地。
    龙种尊五七佛师。佐能仁化掌纲维。神机逼佛挥三尺。法令惊人下一槌。问疾久如弹斥日。请轮再转涅槃时。破除宿曜灾长息。结集摩诃衍远垂。脱赚善财离塔庙。欺瞒龙女舍摩尼。圆通五五惟闻性。
    出识知华藏广文。消制论寒岩戏墨。爱题诗有金毛现。可惜今无搅粥篦。
    被发阳狂七佛师。编蒲缠体当田衣。脚头蹉却来时路。五髻峰高朔雪飞。
    前三三与后三三。说与时人不得甘。换却台山旧面目。狻猊背上现童男。
    绀发鬖??覆两肩。因何来下五台颠。手中经卷无题目。般若深谈已显然。
    善财初友妙光后身。七星联髻一剑泣神。智度咸言菩萨母。到头未见阐提人。
观音
    潮拍岩根不断声。月悬云表正添明。圆通境界无遮掩。更现全身急度生。
    万仞宝陀岩。寥寥三摩地。众生界未空。月印千江水。
地藏
    光中杖锡惊三界。掌上明珠照十方。法法收归心地藏。宜哉六趣你津梁。
不动
    莎髻嗔持剑索来。众魔争得近华台。坦然性地元无动。等视群生一目开。一目开瑟座还容二竖陪。
    怒发嗔目现大神威。佛日长照魔尘不飞。久远劫前曾成道。尚留愿力救群机。
阿难
    尊者大牟尼发心昔。同时留愿专悲济。侍傍扶化仪多闻。持法藏顿悟越僧祇。珍重众经结集之主。稽首副贰传化之师。
达磨
    震旦国大乘器。岂被渠侬钝置。少林一坐九年。唯获二祖只臂。咦。
    摧六宗邪化遍西极。开五叶花德被东域。良哉正法明如来。只对梁王道不识。
维摩
    示疾毗耶闭祸胎。浣盆金粟古如来。无端忽被文殊拶。惊勋三千一默雷。
布袋
    长汀江上奉化县门。饮啄不择戏笑朝昏。龙华百福庄严曰。不可无人叫浣盆。
    当来补处尊。宜坐率陀天。错降人间世。ＴＧ中诈睡眠。
普化
    筋斗连翻现小通。青鸟偶合去遥空。镇州一树阴凉大。曾是风狂扶起功。
仰山
    赤县神州小释迦。集云峰下立生涯。天宫法座非闲梦。南海明珠属自家。推出枕头施剑刃。拔来锹子脱泥砂。暗机义海无人 识。白净无瑕舍赖耶。
雪峰
    夜坐鳌山自点头。高登象骨巧施谋。一千五百贼中主。赃物难藏三个毬。
杨岐
    问佛答言三脚驴。业缘拽把尚难除。儿孙遍地生涯别。不似当初屋壁疏。
崧明教
    补教编成皎日月。正宗记出迅雷鸣。若言念彼观音力。孤负昭陵雨露硕。
裴相国
    捧佛将来计最深。求安名字便传心。恢兴废教秉钧力。黄檗山移屹在今。
应庵
    凌老虎百步威。传杨岐五代衣。开甘露门并果。骂天驾分法空座。激元布袋机门庭。孤峻到者何稀。堆云窣堵摩星斗。深洞桃花送春辉。
佛鉴禅师
    凌宵峰顶入瞌睡三昧。不知佛祖是谁。修政殿前祝圣明万年。致使人天咸悦。软顽里具杀人刀。呵咄中藏舐犊舌。文武火烧空。视之梦境消亡。释梵宫涌地。付之幻场施设。日入瓦砾堆。手握竹篦。胡挥乱打。自非七世大善知识。岂能有如此胆大。
佛光禅师
    井楼打水。手里挽来。从前佛祖鼻孔。云堂拥毳。禅中迎接远方神人降临。宿鹭亭前别故旧。瑞鹿峰头发嘉音。敲画龙角。青天撒白雨。作锁口诀。辉古又腾今。逗到百亿毛头师子吼。直得山河大地平沉。
又
    骂倒天台小果僧。扶桑国里举真乘。神人托梦求来化。衲子望风作服膺。舍利包含天地窄。檀那保护子孙兴。东山瓜瓞繁如是。正续宗风十倍增。
佛国禅师
    高靠云岩。悠悠盘。礴幽深境。错见佛光。单单玩弄业识团。挥打爷拳。果教百味供养足。请断命刀。却致遍地髑髅干。巨福山头振起虎丘六代威烈。净妙堂上鼓动龙渊万丈波澜。东山下有暗号子在。试亚竖摩醯正眼看。
正觉国师
    五朝师表。间世一人。发扬常照光焰。斡旋佛国洪钧。六迁法席。雷霆振地。八开名山。宫殿随身。东渐佛法。布化既久。西来祖道。莫盛兹辰。不啻宗风动圣主。更将行业感功臣。龙华大树无今古。秀色依依亿万春。
丹州万松开山特峰奇和尚
    南游已倦便归乡。独步丹丘化一方。佛国乾坤悬惠日。胡来汉现只当阳。
佛慈禅师
    三藏十二分教。九丘八索断编。从受心宗暗号。尽作自家毛毡。指槐树骂柳树。打南边动北边。曾遁甘蔗华胄。而使瓜瓞曼延。高据龟山二刹。固辞龙峤万年。且如末后大事。元来父子不传。
知觉普明国师
    芥室三千界。云居四十年。举念现楼台于平地。开眼兴云雨于晴天。如道不为虫豸防关。太过后却看弄胡孙。于行何偏扶桑国内。戴发含齿之类。争入我正觉罗网。但师驱逐之鞭挞之所使然。从此破沙盆价直不半文钱。
南禅龙湫和尚
    一吟一咏漏泄佛祖巴鼻瞥喜瞥嗔。点开衲僧眼睛四开。海众会两遭天使迎。直教木犀春半花发。又使瓜瓞日下丛生。休疑窣堵长安隐。使不动尊护法城。
南禅义堂和尚
    文字性虽天下书。不足一览意句眼。正向上机何劳再勘。凌灭天龙指头禅。平步瑞鹿角尖险。击法鼓于四会则耸动王臣。建胜幢于六处则忻悦释梵。提起祖室坠纲。整顿宗门弘范。慈氏宫中入定劫数难量。大悲院里有斋神机难犯。寔一代龙门万年龟鉴也。
万寿铁舟和尚
    平分古凤台中月。夺得天龙颔下珠。拈瓣香于补陀明示怀抱。祝万寿于天衢大裨萝图。蚤游南国远离东隅。侍香远社屡遭古智。呼唤典藏开先幸随南楚。步趋草书传怀素。妙诗律笑无本奴。晚归桑梓大会江湖。发雷霆音震惊幽蛰。作师子吼辟易群狐。一朝戢化万衲迷涂。涅槃后有大人相。落落龙光射斗枢。
南禅慈明禅师
    一回错中天龙毒。绝后苏来换肺肝。逢人不肯扬家丑。应世初无行路难。名达朝廷赐徽号。道亲相府施金襕。名山入坐张天网。齐打麟龙与凤鸾。
临川默翁和尚
    眼生三角气冲九天。热喝雷动迅机电旋。补陀岩上奴呼观音。圆融场中婢视普贤。是乃灭却五朝国师。正法眼藏底。恶毒手逼人。威风今尚口凛然。
南禅德叟和尚
    名位为一代宗匠。步趋随五朝国师。家法用东山暗号。生缘领扶桑赫曦。初董等持席。更挈锦屏规。
    圣诏钧帖。屡迁瑞龙灵龟。朝野英贤信顺。江湖名胜奔驰。七十七年安乐法。光明藏里要人知。
天龙大照和尚
    欲到宝所。先入化城。栖贤犹滞阶级。灵龟已绝功行。达磨未来时消息。心宗入灭后权衡。向人提起处。怀抱太分明。
南禅绝海和尚
    眉目秀发。气宇轩昂。雷霆輷舌。锦绣缠肠。州外有州。远游绝域。掌中竺如来藏法。无异法遂归故土。坐灵龟迦叶床。大明日本对御荡。茶盏等持相国。供众用砒霜。直得。凌灭石窗家法。扶起杨岐宗纲。
相国物先和尚
    骨相奇异神气如虹。开五处法席续三会。正宗辩泻龙门。悬水德播天上。清凤身后会云。灵塔下如云。禅衲护灵踪。
相国观中和尚
    髫龀诣云居。朋辈推精锐。远作江南游。欲救济北弊。兵革梗七闽。瓶盂厄三岁。大唐无禅师。扶桑决归计。果熟熏道香。文彩拂尘翳。江湖名胜丛社。等侪王侯硕儒。同门昆弟。瑞世补陀。知土地缘。迁席等持。受檀越礼。万年山顶法鼓扬震天声。永泰院后窣堵镇未来际。芝兰玉树蔚阶除。家风又有英灵继。
天龙无碍和尚
    浑钢铸就生铁打。成保护心宗号令。住持佛国权衡居。厕稠人以专和敬。胁不沾席而过半生。架上散桶ＨＷ瑞龙睡破。眉间挂宝剑。灵龟兆明。海南住补陀。潮音浩说法。城西领峨山。树色郁呈荣。丁于天龙推毂之日。快于云水止汤之情。寔是西芳正脉旧时主。一塔永旌常足名者也。
临川岳云禅师
    不肯国师三唤。掉头直入江南。掀翻野鸭睡虎。抹过集云定水。胜蓝法无异法。参是宝参初归。后板逢人唯说中华话。再分灵龟半座。对众不打本乡谈。出世于安国。灵神助化。示寂于临川。弥勒同龛返本归源一句。子独许跨灶。子能谙。
临川谦叟和尚
    威不猛温而烈。童稚受三会亭毒造诣幽深。壮年经诸老琢磨。语言秀发。瑞世阿城故里兮。南海激补陀潮。荣迁临川名蓝兮。西山??峨眉月。丛林晚辈竞归崇。可惜象驾俄然蹶。蹶不蹶济北浮圆高突兀。
金刚笑山禅师
    海南英产僧中麟。龙少年入三会室。俊气压万人。丛历试局发。扶起门风。秉拂分龟峰座。万松风涛激青嶂洗足。坐金刚筵一湖春水涵。苍穹祥原灵梦瓜。瓞峭卖家传栗蓬。示涅槃年五十一。复有儿孙歌脱空。
藏胜海印幢禅师
    受业圣果。侍药王觉。退藏密机。坚持素朴。虽厕贤相筵无报。衲于玉带之施。纵领梵王席。如挂鞋于龙床之角。长爱北山境致胜。遂辞西芳林泉乐。善始善终六十八年。温然德宇讵能描邈。
宝幢汝霖佐禅师
    文如远水波澜卷地。气似高园花本向阳。侍明岩状于巨福名刹。掌仲铭记于承天道场。既倦南游锡。便问东归樯。大明国王特赠僧服衲。本朝相府喜获法门梁。瑞龙灵龟连分半座。秉尘拂法云。宝幢共爇瓣。香供鹿王。耳顺戢化。虽堪惜怡云。塔下龙凤翔。
景德无已圣禅师
    圣人无己。体同太虚。圆明自性。法界一如。生佛未兆。曷有堪。舆才生细念。水涌云嚧。龙树满月。显示元初。离名离相。智者知疏。
    禅师临寂灭垂诫。不许置浮图绘顶相。徒弟曰。吾辈凭何致敬。不得已而告之曰。云水中间画一圆相。以此为真焉。诸遵治命图之。请省。
南禅蒙山和尚
    恕骂呵咄提最上乘。抑扬褒贬剔正续灯。五董龙象众。二应帝者征。南院赤肉团。壁立千仞崄。中峰破沙盆。价直十倍增。九十当龄回末运。上古礼乐致繁兴。
南禅在庵和尚
    东山七叶后。大中第一传。经只遮眼五千卷。胁不沾床四十年。自鹫峰徒禅兴住建仁各一会。董龟岭登瑞峤终巨福屡三迁。行年八ＹＶ归大定。复有鸾胶续猊弦。
一山国师
    传持玉山翳睛术。担起中峰破沙盆。元国赐号弘济。领江浙诸路。总统文保。笃信祖宗。为扶桑一国师尊。七处开法席。两朝竖胜幡。师若不来东海。启迪后昆衲子。不能着眼禅册。辨乌与焉恩波海。广德宇春温瞻之。仰之万仞龙门。
清见大方宙禅师
    丹丘瑞凤彩。碧海巨鳌主。以佛源本源。为曾祖乃祖。振石鳞道。于北越则珠玉高价腾踊八方。现大人相。于东林则金刚正体。照耀千古。山头瑞井天池水。激起风涛生云雨。
一关圣居士
    武略神品。禅机魁岸。世出世间。一刀两段。
干岭高公居士
    明德朝中老臣。宇多圣帝远孙。莅民均施仁化。参神深固信根。受亲匿于相府。建战功于武门。美哉兼行真俗二谛。识得凡圣同一源。
赞终

自赞
春滩严首座请
    本来无一物。徒自捏空拳。问道指墙外。酬禅扬碌克。既非阴界事。莫认口皮边。多子塔前分座后。传金襕外别何传。
明契上人绘师伸相国庆赞之仪请
    披乃祖衣。庆赞伽蓝说杜撰禅。欺诳闾阎。一棒打杀。天下安恬。却上画图。要我知惭。知惭元来无自性。鹧鸪啼处是江南。
承广藏主请
    大坐当轩者阿谁为僧不见俗。还非黑蚖蓄得通身毒。猛虎须生百步威。清白只传家法在。痴顽终与世情违。寻常瞬目扬眉处。呈露威音劫外机。
景垠书记请
    一枚老骨挝。讥誉两难加。错入牯牛队。强生老鼠牙。举心成狭小。开口作偏邪。若具撞搂。手何妨解。
本矩首座请
    头如椰杓百无能。不足长行粥饭僧。手握竹篦高楼座。罗公照镜得人憎。
本辅首座请
    一身多身。全主全宾。万水含月。千林带春。空谷诺。一唤一^8□。惊起天宫说法人。
明忠书记请
    闹市门头。随分活计。只营送迎不修定惠。更无一法与人。要须心空及第。
本易侍者请
    胞胎未具时。岂有此须眉。烦得丹青手。描成槌拂仪。大虫里纸帽。老鼠拖研硾。若是龙门鲤。飞腾宜自知。
昙泽瑞西堂请
    坐狮子床秉尘尾拂。有所说则是野干鸣。无所说不黑山鬼窟。娘生眼里有筋。见闻何曾仿□。
景德敬长老请
    虚空绝相貌。谷响答呼声。不可训提耳。兼无术翳睛。长老诺破沙盆。是闲家具。担起将来任重轻。
承迪书记请
    启迪后昆唯一事。将无为有有为无。遮防要路三关语。涂抹虚空五字书。济北白拈欺烈汉。东山暗号诱余夫。家私莫怪频频举。塞断咽喉栗^8□蒲。
本彝侍者请
    黄皮里瘦骨。白发满头颅。除此形骸更无物。灼然非智亦非愚。彝侍者莫以乡谈相似见吾。
继灯侍者请
    少室传来秪一灯。东挑西剔转辉腾。最堪照见本师面。焰发长街六月冰。承光侍者请
    青山缘水旧家毡。高据禅状坐严然。吃嘹舌头三千里。蟭螟眼里打秋千。
禅人请
    肩上斜搭田衣。掌内横拈竹篦。望见梅林止渴。成辩多时。
    家传正法眼。不是破砂盆。蓦地承当去。中峰下子孙行年七十七。多虚无一实。翻却牯牛皮。盖掩痴羊质。万象自谭禅。一生不讲律。分明教外有别传。井底虾^8□吞却月。
    无位真人赤肉团。银山铁壁好生观。直饶普化翻筋斗。抓着盘山痒处难。
    本来面目遍界难藏。描得肖底衣架饭囊。为嘱宜如蜂酿蜜。但采其甜不损芳。
    曾无一语训参徒。手握龟毛何所图。漏尽西山衔玉兔。云开东海吐金乌。
    万法归一一归何。无处藏身舜若多。色即是空空即色。丹青描画也非他。
    春风浩荡。秋月澄明。全没巴鼻。迥绝谓情。唤得应时何似生。眼上眉毛只两茎。
    空中翳谷中呼执。有宾无共是愚。拈起竹篦三尺铁。英灵见得便横趋。
    者个菩魍萨魍。从来难名难状。直饶高据木床。此地无金二两。
    空华无蔕。谷响传声。丹青妙笔。画描不成。本来面目难遮掩。八字眉毛眼上横。
    空谷诺空谷诺。笔描底是何面目六六三十六。清风动修行。
    空华无蔕。谷响随呼。三界内外。何物是吾。不勘自破。故卢故卢。
    据华王座指鹿为马。着祖翁衣贫求善贾。自不知耻。岂怖人骂。休论肖不。但宜灼化。
    这掠虚头汉。人前不知短。头已如椰杓。手堪拈饭盂。不会四十九年葛藤。岂解一千七百公案。对人秪有言。勿来烦老懒。
    床头叠足坐。路上驼尸行。本来真面目。不是刻雕成。
明德辛未秋  空谷自题
自赞终

偈颂
世尊拈华
    瞿昙拈起一枝花。不着婆耆眼里沙。富贵宁归穷相手。儿孙各自立生涯。
直心是道场
    收单起去袜双趺。旋逐鱼钟托钵盂。十二时中只^8□过。君山点破洞庭湖。
法华字塔
    童子聚沙宁有基。灵山一会涉阶梯。三周七喻合尖处。多宝全身烂似泥。
临济半夏再参黄檗
    黑豆未芽黄檗山。却教临济两眉弯。夏终父子家空豁。拾得雄峰凡按还。
无孔笛
    一枝吹起万年欢。且喜胡家曲子存。试问虚空安耳朵。声声消尽木人魂。
荷叶坐禅虾^8□
    荷叶何如井底宽。坐来心念似灰寒。有时风雨蓦头洒。闲却清香露满盘。
新塑金刚
    混入魔尘愿力成。执金刚杵逞威狞。直饶千佛出兴了。争得通身泥水清。
绣师子
    百亿毛头哮吼时。谁能蓦地犯全威。放开线路深针劄。要见悬崖返掷机。
铸浴锅
    除尘洗垢费心情。铁做面皮何似生。识得镬汤无冷处。万钧洪器便圆成。
宾月堂
    夜邀蟾影倚禅宫。宾主相忘一榻空。莫怪阶前荒草没。往来路自九宵通。
大慧竹篦
    苍龙蜕骨出龙渊。又入衡阳ＫＸ毒烟。将谓无人论背触。从前气宇尚冲天。
圆觉伽蓝
    灵光照破十方空。禁足安居枝不穷。蚯蚓走超东海水。虾^8□跳上梵王宫。
大人境界
    当人一念绝方隅。岂问圣凡贤与愚。小见狐疑入不得。重重华藏路回迂。
象牙印笼
    一被雷惊花已成。地函天盖妙难明。普贤境界毗卢印。把住随时又放行。
赵州洗钵盂话。
    晨朝吃粥是家常。教洗钵盂还厮当。村酒杯中藏鸩毒。才沾一滴坏人伤。
防意如城
    华夷不隔四门通。昼夜防关道未公。但赖心王□□大。从前奸贼尽英雄。
和准三后游西芳寺韵
    山围精舍万松长。轩盖来临水一塘。玉局爱披元老衲。杜陵尝访赞公房。星辰位近天低座。律吕音清月照霜。题壁欲留时日记。二三才过闰重阳。
泛大井河
    龟阜南溪古步头。袈裟见许共方舟。龙门雪白千寻瀑。乌臼霜红两岸秋。天乐翕张开月府。星槎轻泛逆流。离宫纵作梵王宇。尚有衣冠恣胜游。
梵玉藏主冬节。秉拂耸动众听。出纸求余谢语。天寒手龟不能书焉。职满将归东关故里省亲。辄缉芜辞送其行云。
    云片朝飞碧海隅。忽思慈母挈瓶盂。千金可抵怀中橘。一字全无藏里珠。既善动容扬古路。何曾来去涉修途。北堂若问猊床说。秪道米山勤织蒲。
至德丁卯献岁初二日  和芳侍者元旦试笔之韵
    听鹃看兔识乾坤。口耳全无授受恩。端的新年头佛法。扶桑朝日挂铜盆。
次韵相国绝海和尚端午示众
    神咒宣来一道新。分明示点本生辰。青天倒蘸湘江水。千载沉魂上界人。
凿地贮水。累土为山。自笑老夫儿戏
永泰中翁和尚。以妙偈见寄。辄依严韵述鄙怀。兼谢来意
    门外红尘不得间。穿池植树且开颜。水清已见游鱼乐。日暮仍斯倦鸟还。庐岳岩泉双屦底。辋川烟雨一庭间。邻翁惠我贯华偈。便觉高声压泰山。
尘苑庭不假山水  观中和尚
    勇退最知心事间。开池累土学孱颜。能救意匠机前领。即遣工夫钁下还。ＨＦ谷飞云来客坐。苎溪流水落人间。好从无缝塔前过。何必遥求沃上山。
和绝海和尚
    小开碧沼爱幽间。近对翠峦怡老颜。法施曾从时雨望。高怀却使古风还。谁寻胜概游方外。须信灵源在此间。俗子那知仁智乐。胸中尘二积如山。
又玉岗和尚
    诏许归休暂就闻。禅余无事展慈颜。玄谈未倦宣三要。丹术何须问九还。学字巴江横槛外。开图楚岫涌窗间。南阳法道今犹古。台旆趋风频入山。
次韵相国堂头绝海和尚重阳因鞔法鼓偈
    大林木叶惊秋色。自笑生年属戊辰。七十者稀今见我。重阳节届尚为人。茗杯添味菜萸涩。铜镜增明华发春。喜听上方钟鼓响。法王法令转尖新。
己卯腊月。病中无聊。偶荷西禅竺园老师见惠橘一盆。仍缀短章为谢
    洞庭佳实到吾庐。忽感深情病欲苏。磊落盆中三百颗。怪来不见一封书。
领高和三首。辄复效颦其首。以祝莺迁中末自述
    西禅古刹似匡庐。况复檀门有白苏。方试牛刀还妙手。曾编辅教正宗书。
    相府开基结佛庐。惊人庄饰类流苏。三回洒扫叨承乏。论说何曾到鲁书。
    老养沉痾卧矮庐。杯汤敢泻酪耶苏。胸中索尔浑无物。赢得平生不读书。
旧腊除日。见惠书字和章三篇。偶值善月惧犯口业非怠致谢也。既越旬日不可张而不弛。聊依元韵谩缀三章。录呈西禅堂上老师座下。笑掷为幸
    归卧先人一弊庐。恰如虫蛰未胎苏。春风入户岁除日。又见西禅老子书。
    朝天因历列星庐。学士非欧即是苏。百拙毳眉无补报。深惭授号赐奎书。
    庐门庭施设但蘧。活路应须绝后苏。一派曹源大无外。九流亦是自家书。
庚辰孟陬之月十一日。书于大堰济上东□□下□新正十三日。老师雪中垂访且出佳什。不胜忻抃谨赓来韵
    一微空处众微空。半点何曾落眼中。此地不容光宅讲。同人任话少林风。庄严国界归华藏。回转山河入月宫。将谓后前行路绝。却从明白里头通。
蒙示元宵妙偈有心击节次韵奉答
    家家灯火竞烧空。不出灵明一点中。七佛传芳森道树。五家续焰盛宗风。冰壶映彻阎浮界。珠网交参忉利宫。显露白豪光里瑞。时哉今复现神通。
复用雪韵录似
    翳华乱坠本来空。天地终归变化中。咳唾诗成光照夜。精神笔动势追风。明观玉蕊迷仙苑。偷听钟声认梵宫。万象齐临台镜面。方知胸次自虚通。
重硳通字之贶
    山势嵯峨倚半空。西禅掩映树林中。出门瞻礼于阗像。入殿追思舍卫风。云气□陈连凤阙。金文□聚閟龙宫。海东耆宿多栖此。欲问砧基记一通。
    枺过真空与不空。回途复妙万机中。诗脾饱养岷峨气。定眼深明玉几风。筹室参徒来十道。英檀宫位比三宫。他年编集留全录。侍者题名有会通。
    法空须得自人空。老病都归业系中。晓拨围炉求宿火。夜遮卧枕拥屏风。诸尘不碍光明藏。列宿何于本命宫。幸是心心无起灭。三科七大总圆通。
雪中参礼因述一偈奉呈西禅宗田
    狼藉天华坠满空。空生不肯出岩中。六时坐得蒲团暖。一任狂吹柳絮风。造物打开群玉府。化人移下蕊珠宫。诸徒威省安心法。何必凝寒在普通。
再用前押录上
    万年山色插青空。逼塞扶桑一国中。正觉诸孙遍天下。佛慈真子大门风。善知识似优昙钵。瓦砾场开睹史宫。草创丛林新礼乐。僧中亦有寂孙通。
    冀北马群曾一空。几人收入药龙中。棓头有眼明如日。手面临机疾似风。名誉人间玉杵臼。胸□□上水晶宫。玄猷记□孙谋在。从此宗通又说通。
　　善入老师见惠通字和章。辄依韵奉谢来意
    森然万象一时空。群类谁居暗昧中。地藏深炉如陷□。杨岐破壁只淳风。浩然不辨蛮夷域。混沌何分子午宫。昨夜亲经寒彻骨。始知裴楷号清通。
    金刚才拟众魔空。袖手归来散地中。雁塔只今笼宿霭。龙门他日起腥风。人天交接同居土。生佛圆融法界宫。结社青松惭我老。语言动是属依通。
偶来退藏谩和主人间居偈
    占得风光不用钱。幽居饱饭腹便便。山奔万马横天际。舟乱群渔满几前。古寺藏边清梵彻。远村缺处夕阳悬。扣门时有缁衣客。盛说南方佛法传。
    平生费尽草鞋钱。此地归来乐稳便。南岳懒残谁继后。西湖政老独光前。长桥客过烟波渺。远浦渔歌夜月悬。胜概可凭图昼写。吟情难使语言传。
依无外藏主雪韵
    万象沉埋地合天。银河一带见平川。任他操棹凌溪水。何必拥毡登岳巅。大地行踪焉得记。洪炉点化不存诠。当年少室成狼藉。遂使儿孙走外边。
    谁问先天又后天。讲帷夜静忆伊川。四方改变山河势。一等涂糊树木巅。灞上诗篇知已逸。颖中条令见曾诠。杨岐千古家风别。莫认满床珠玉边。
次景川侍者中秋韵
    常念南泉拂袖开。大家摧要舞三台。全身直入月宫坐。云雨何曾障眼来。
承伦头陀赴尾州奔父之丧说偈饯之
    旷劫以来有阿爷。不随生灭等空花。笋舆三日蓬莱路。绿水青山属自家。
甲申岁朝偶作
    八十人生只缺三。庄周胡蝶共虚谈。毛头百亿金师子。哮吼声声异类歼。
赠等闻藏主朝大明国
    华严海藏几重重。一念才融刹刹通。撞入毗卢楼阁了。须知妙在觉城东。
新年试笔
    连朝瑞雪应新年。世界清平仰化权。空劫以前消息子。光明历历绝中边。
显山号
    高插苍穹远近看。玲珑八面绝遮拦。烟云秀气增温润。草木欣荣极郁蟠。爱静仁人甘域奥。入深仙客乐居安。寿与尧时崧岳并。三呼万岁四方欢。
中心
    不在方隅与始终。人人有个主人公。一空一假皆偏坠。但是三星绕月宫。
古月
    灵山话与曹溪指。都与今时同一轮。当念能知该十世。晦苏弦望镜奁尘。
南音
    善财游历百余城。未委娑婆教体清。幸是虚空无耳朵。阎浮日夜海潮声。
光中
    一□灵明绝外边。有如日卓午时天。摩尼收得如来藏。影质难逃万物鲜。
月海
    午夜冰轮照大瀛。千波万浪一光明。文生犀角珠生蚌。谁向龙王宫里行。
大空
    量周沙界自清虚。万法中间绝缺余。遮莫末那消殒尽。如来藏性只如如。
空见
    眼根功德大无边。色相除时体廓然。逗到八还还了后。阿殊住劫未成先。
离言
    毗耶一默最相亲。有口何曾犯祸门。祖意不于文字印。临机拔却葛藤根。
月屋
    冰轮影里数椽居。玉斧修成结构初。莫怪不曾防贼入。光明寂照六总虚。
雪心
    少室寒威透胆来。虚空消殒露灵台。孤峰不白通霄路。且喜毗卢正印开。
明远
    百千日月未为昭。十万途程不是遥。一目灵光无隔碍。虚空正体赤条条。
兆年
    十亿春秋保始终。也知五谷丰登。何人算尽黎民数。岁岁欢心恩化中。
一川
    才昼初爻理不潜。奔流方至向东渐。细看万法归元处。倒卧何曾作狄三。
顿成
    南宗迥异北宗禅。一念不生全体圆。若道有修还有证。阎浮早是八千年。
古觉
    空王妙体炽然存。慈氏迦文是子孙。若有转凡成圣日。放光动地未为尊。
密室
    外面难窥十笏中。牢关紧着不通风。窃开门扇泄消自。遍界发扬崧少宗。
春林
    洪钧一转向阳和。万木花开喜气多。天地仁心藏不得。烟云仿佛见只陀。
如住
    平常不动所居宜。得坐披衣顺旧时。百界里头无变异。行兼坐卧满威仪。
悦岩
    怡然宴坐断崖中。法喜何曾让解空。蓦露峻机呈一笑。边头枯木尽春风。
无参
    不学僧家浩浩禅。自家鼻孔孔恣辽天。笑他童子谩游历。那有南询一法传。
不二
    法法何曾有两般。不须角立起争端。毗耶一默空诸见。自性明明眼界宽。
仲晦
    自秘文明季孟间。外边应见黑漫漫。金乌未出大洋海。夜半何殊卓午看。
古云
    义皇上世布重阴。枉为今时作雨霖。淡泞能存淳朴气。岩隈天宇本无心。
偈颂终
拾遗
方中上人远游江南。归寓京师诸寺。今冬特好闲静。来兹山中。一众所倾悦。矧于老拙乎。偶见惠伽陀。聊依来韵呈报琼之意
    峰转溪回假地中。岂图行路远相通。梵仪方见西来日。雅奏喜闻南国风。物外逍遥谁得意。机前作略独超宗。炊芗别甑虽端的。清白传家但赤穷。
家资中藏主
    不问幽居岁又终。且将怀抱托飞鸿。东归全少平生旧。南向独闻高古风。野色开边山路尽。河流合处海门洪。阳和若得消冰雪。愿见琼枝一击蒙。
决侍者有新年作。仍和其韵
    惟吾本命一元辰。何用低头更问人。至竟百年三万日。三冬除尽又新春。
    年三万日。三冬除尽又新春。
    开岁云逢第七辰。日名人日好原人。身兮假相心缘气。何物欣欣欲赏春。
试笔
    日暖风和万国春。物情舒畅鸟声新。太平一气元无象。庆快蒲团定起仁。
小童戏以缺瓦似僧貌安于梅树上。因制一偈示之
    独坐巍然梅树枝。鹊巢居处未孤危。即心佛又非心佛。问着渠侬总不知。
元日和矩上人韵
    野老生年在戊辰。曾经五十有余春。可怜一味痴顽性。不逐春来庶物新。
九峰侍者新年七日入那伽定。第八日寅旦听雨有作。依韵和答。
    古皇天地又新年。休向黑山山下眠。幸有娘生一张口。呵风骂雨出人前。
团山樱花
    僧舍寻花远入山。峰峦高下锦斑斑。清谈顷刻风来动。白雪纷纷入座间。
池上樱药
    花临池水荡红云。撩乱春风上下均。已委娇容本虚幻。波中清影亦天真。
送兴东书记之相阳拜祖塔
    大唐国里总无师。眼上安来八字眉。重鼓天池翻白浪。黄龙头角大家知。
送颂上人参等持清溪和尚
    丹丘颂上人者菊溪禅师之遗弟也。伶俜无依久之。一日慨然谓予曰。男儿不遇。恐丧其志。吾将上洛之北山致九顿首于前南禅叔父大禅师座下。求策励如何。予遽应之曰。往矣。毋晚此船。过后更无船。送之以诗曰。
    八十翁翁天下尊。后生参请好劳勤。乞归方退南禅席。养老间眠北岭云。唆吃乌藤休责我。行呈白纸欲烦君。虚空那畔安双耳。端的何妨闻未闻。
敬依北山法华元章和尚韵末。奉呈临川古剑老师侍几
    诸方禅道一何多。引得群众尽六和。但有临川堤□别。当头截断葛藤窠。
    参禅衲子竞奔波。争奈现成公案何。要见人来法堂上。从西过了又东过。
    十洲三岛蓬壶外。入吴又问康僧会。归来高卧了幻斋。静看蠢蠢有情界。
    德峤临机棓折那。轩辕古镜未曾磨。眉毛元在眼睛上。不用逢人问是何。
    东山行脚访南华。水涨深溪隔两涯。渐愧龟峰提钝斧。使令麟角发焦芽。置前三下座禅版。斋后一中行礼茶。际会因缘古亦少。不知何以报师家。
借法华韵呈三会大义老师
    稽首当来阿逸多。使人忻悦梵音和。灼然妙唱不于舌。十圣三贤出臼窠。
    无缝团团率堵波。开山基业问云何。耽源已有肃宗诏。今日岂无天使过。
    不见一法在门外。从他东寺折床会。天晓清敲内院钟。触拨真人十八界。
    毫发才差踰缮那。吹毛用了急须磨。深藏林际日拈手。除却儿孙更有何。
    丈室边头物物华。居常吟赏意无涯。盆中玛瑙红云彩。几上菖蒲绿玉芽。忍睡犹看灯下字。击蒙时煮雨前茶。当阳坐断威音劫。一任门庭别五家。
答枯木堂中第一座空谷西堂
临川古剑和尚
    妙偈千篇正贯华。深知学海渺无涯。没弦琴上调心曲。枯木堂中抽法芽。端重威仪三事衲。森严号令一瓯茶。人天只合重推毂。表率业林老作家。
大日本国越中州新阿郡佐味乡大慈山吉祥禅寺新铸巨钟铭曰。

    忍士含类  耳根聪利
    佛出诱徒  语言用此
    范金铸鲸  大发其声
    诸大欢动  地狱若□
    夜惊睡梦　昏促珍重
　　声自□无　闻非山动
　  闻性一如  生佛不殊
　  方知此钟  包含十虚
　  惟功惟福  如海如岳
　  主僧良魁  作铭空谷

浓州路土岐县保寿山永明禅寺干大藏经疏

    当路神刹少有大藏。志披阅者不得无慊。故本寺将置毗卢法藏。以助苾刍净惠。使佛种不断。凭慈鸿因。上祝圣寿万安。兼崇宰官禄算。为民所福。而所费浩繁。不免持疏。遍于朱门白屋并四部释氏。伏望随喜发心所获福报。如修多罗说。岂算数譬喻之所能及者。
    伏以。五竺微言广大知周象外。六朝重译纵横妙契环中。先导为指南车。后学仰维北斗。乃五千卷文字燃灵犀不隔幽明。彼十万里山川拥白马曾通华梵。盖视今犹视昔。须尚亦有利乎。拨圆机转不退转。运真乘化无边刹。方知象教力东海龙宫。得关巨开回向心地初。西天鹫岭一会未散。尧风广被佛日永明。谨疏。
定惠寺修两基神庙干缘疏
    伏以。定慧相资。新宫怀本宫庙貌双立。遐迩不异。云白似雪。白山色一同。宜就旧基。速营新构。精舍分牛鸣。一区护人护法。禁御严熊野三所。或威或慈。讵匪钦。若神灵具瞻显赫妙理。姓名二字注冰茧。显微一文抛青鸟。
浓州一路龟山法族辞临川位次连署状
    右某等去岁秋传闻。本寺特承大檀越钧旨。进位于五山之列。创建法堂。初闻而不信。后却怪我门之中宿衲如林。何由未有一人。以先国师素志达之宫府者乎。既而累月踰年至于今岁仲夏。方知诸老怀连署之状。同诣大檀越幕下恳请。复寺位于旧日。永保国师家训。当于此时。缁素喜动眉睫。胥谓曰辞。宠而居谦下。高而就卑。如斯一讼今世所希颇可矫。弊俗定协于台襟。吾侪亦期好音日夕入耳矣。不□今闻。大檀越由公凭已出稽于改旨。连署一众。不获所望。退席起阐。东西离散。吾侪山川阻绝。虽不陪当初署字之席。岂无同声相应之心乎。故追住名如左谨言。永和四年七月日天福退席法孙明应。
景德无已禅师赞
    禅师讳道圣。号无已生。大江氏。播州逸西郡人也。母平氏。梦一僧与黄粟饼饵。而食遂有孕。父熟禅学。忆西天金鸡之谶。决归佛门之志。师生丰硕。七岁入京。礼天龙佛慈禅师。为童。爱其聪慧。亲授法华。祖翁国师摩顶曰。从善根种中来。自然使人爱耳。十四落发。十五登坛受戒。十六侍放牛药。入夏充楞严头。逾年寺罹郁攸之变。大殿再兴。以音声之选。又唱佛母亲炙。如是大叔祖吉祥。叔祖普明国师。席下侍客及香。在庵在禅师请典大藏太清渭师入寺。以旧职归择木寮。后移后板。康历己未。适丁父忧归播故里。修藏仙寺建塔婆。昼督土木。夜便禅坚。劣兄董相国。请充第一座。秉拂。惊人耳目。不几补景德寺席。次迁鹿苑座。元以还三荐准三宫钧命也。明德辛未秋。示微疾。十月二十九日诫徒谆谆。沐浴剃发。三十日辰时求笔砚。书六祖旧偈。示寂。世寿五十有一。师内和外严。少有言笑。究竺坟鲁诰。而不忘禅寂。下笔成章。笔迹遒健。人有其一足以扬名。从在众之日四方知佛慈门下有人。然据师位不久。开化不广。惜哉。
天目中峰广慧禅师肖像。梅岩居士请赞
    如幻而住可规可矩。雁荡山高师子岩。古慷慨救今时弊。轩渠开先圣路。致使异域向慈风。岂翅中华沾法雨。
积翠普觉禅师赞
    慈明贬剥诸方解。一洗胸中酝藉空。衡岳决疑随悦老。同安提唱反澄公。且拦禅学三关险。本自心王六国通书记名闻曾大发。崭然头角住黄龙。
天龙书记梵节绘此像。永充本寮校割自赞
    空华无蔕谷向随声。本来面目分明现成。手里竹篦是什^8□。又因闻事长无明。
    □喜居士索予于道号。号曰悦堂。仍说拙偈为证明云
    学而时习使基牢。绿野真规栋宇高。大会俊贤开口笑。含风冷淡世尘鏖。
特赐佛日常光国师空谷和尚行实
    师讳明应。字空谷。号若虚。江州浅井郡人。族平氏。母连生女。意不能平。祈睿岳神。尝梦古丈夫。伟衣冠。手持彩扇见授。而有娠。占之。工曰。吉也。当产奇男。夫扇之为状。开则其末必张。盖投老益昌乎。以后醍醐天皇驭寓。嘉历戊辰季夏二十四。岳神祭祀之日。诞师。张人胥庆。以为昨梦斯符。师甫九龄。依郡之宏济寺沙门志彻为童。资颖倍。经书过月诵忆。彻识其法器。遂携入洛。谒正觉国师。国师既开临川。命上足佛慈禅师无极玄公嗣席。因传常照锁口诀。退藏密于三会之院。又得师以属玄。玄嫌并化。不度弟子。力辞。然国师强之。乃与安名。师去肄业建仁有年矣。广济禅师高山照公倡法灯之道于东山。尝徇众请讲经。师方驱鸟。在稠人之中。照公一见。特令密迩。且嗟赏曰。沙弥有异。后不可量也。师归省无极于临川。始服勤。十七登具成大僧。隶天龙新寺。执侍祖帝日闻智证。祖每抚而言曰。将来兴门。一而足矣。十八过临川。见其长老。终日塔????。堂中禅坐。屹若枯株。然窃叹曰。住持体裁。不当如是耶。自此发心习定。贞和丙戌。祖佚老东庵无极。奉敕补处。师领药司。转侍客。作刊五灯会元偈云看来五伯旧兵器。王库初无如是刀。由是名声借甚。一日知足龙山至。山有知人鉴。熟视师告玄曰。侍者毛骨非恒。无虐使焉。四明东陵·洞下耆英·寻董丛席。奇待师。命以字职典宾。师亦甘之文和甲子年二十七。于林放牛会里。知藏秉拂。神客问。藏主妙年登此座。甚^8□长处。师答曰。虎生三日。有食牛气。人嘉其对。居亡何。无极唱灭。塔于慈济。师心丧阕。投间躬土木之役。又间从地藏碧潭。善入点庵。妙嘉中岩。游三老。皆僧中鸾风。各授所业。倾爱之。故八藏三箧五家宗旨。与夫九流之学。该综靡遗。而蒙山翁擢任纪纲。久之。与此山叔祖掌外记。鹿王师叔延以后版。说摩诃衍。年四十三。吉祥彻公使分座。演第一义。于时。桂岩居士管天下事。虚江之金刚。招师。以齿尚少不赴。亦用应庵咏桃花之故智矣。后圆融帝永和乙卯冬。师四十八。出也岐阳天福。公选也。丁已秋。官以临川。升位丘刹。临川乃正觉寂场。单修道业。规绳弗准大方。而其徒魁宿者。背家训。构法堂。礼乐勃焉。同门异议。引去者太半。师闻之慨慷。戊午休夏前二日。退天福席。与东浓遗老香山谋。联名抗疏。讼于官。不报。然文甚清壮。为有识所重。继而邑豪族。今峰源氏。以天宁迎师。是年冬。临川火。官复令仍旧贯。于是举香山为主。推师首众。以行厥志。职解。便归天宁。斗大院儿。僻在山间。攻苦食淡。若将终身者。崇光帝逊于伏见之邸。有渴玄论。闻师风釆。征住大光明寺。皇华至再。乃就。进颂答制日。紫诏飞来入白云。三呼万岁谢。天恩。这回至化逃难得。但虑何由补法门。帝览激赏。及谒奏对称旨。宠遇甚厚。永德二年壬戌。新天子即位三年癸亥。准三宫天山相公。留神空宗。创建相国宝坊。追请正觉。为之开山。智觉国师以第二世。视事。未几请老焉。相公顾慈氏信禅师。求一好汉可任重寄。信蚤与师。同学。得其为人。因荐师曰。方今多士如林。惟戈德兼全。堪妙选者。莫过此郎。相公即日召见府中。亲赐钧帖。令试手洛下等持。至德甲子也。明年迁鹿苑。三年丙寅。五十九。领相国命。小春二十六日开堂。一香为佛慈供。相公遣出三会信衣。守塔者。以师为孙。执欲无与故。师拈云。信心已熟。衣不复传。大小祖师不知机权。物论伏其知言。师行丛无规仅三霜。飞楼涌殿。幻出夜摩睹史。辞满休居鹿苑。明德庚午秋。相公赐师金缕伽梨。再住。壬申之岁。相公奏师高行于朝。秋八月二十六日。召对内殿。顶戴衣盂。展师资礼。翌日遣中使。特赐佛日常光国师徽号。师望阙谢恩毕。对敕使敷演。缁林荣之。越二十又八日。相公率文武官。落新兰若。师披正觉金襕就觉雄宝殿。升座庆赞。提唱略曰。妙庄严域。恢恢含吐十虚。法菩提场。落落弥纶群有。既非眼耳所及。岂可心识能量。云横北极。水过南津。呈露劫初胜概。金鸟东升。玉兔西坠。发现格外峻机。直得。物物全真。头头妙用。举足下足。皆是道场。得念失念。无非解脱。一切补特伽罗互相依倚。十方薄伽。至尊光严住持。云云。复美精蓝像设之成功。盛陈大檀越秉宰衡。拨乱反正。崇佛乘。翊王度之意。因引善财入毗卢楼阁中。见其广博无量。皆七宝成。身心踊跃。得菩萨自在智故事。说长偈以证之。是日达^8□。泉布三千繦。黄金百镒。文马十疋。他物称是。而师一切辍归常住。相公闻而嘉叹。乃命割丹阳上腴田若干顷。施于常德寿塔。旌之。师谢事居鹿苑。应永之元。杪秋。寺毁。师复起住持。阅雨岁。百废一新。然□道旺则魔盛。俄与相公违言。盖公取禅数辈。易服归教。师固争以为。下乔木人幽谷。理岂然哉。丁丑春。师因上堂。举南阳酬肃宗话云。空中一片云。悠悠任天地。钉钉着还非。悬挂着不是。顾视大众云。借问从何起。掷拂下座。退居鹿苑。其不以倚伏介意。可见矣。佛智国师海翁道望与师相抗。人谓之二甘露门。再董承天。振心宗之纲。玄言一出。万衲争传。重九示众。有形枯恰似解空人之语。师次其韵云。七十者稀今见我。重阳节届尚为人。翁诵味不已曰。高古天真。令人感动。何其妙也。是岁盂冬十又三日。适丁纪之鹫峰开山法灯国师百回忌。师奉钧旨。受其徒请。往而说法。遂游三山而归。戊寅。迁北山等持。庚辰春。扫云居塔。师手勘枣柏华严论。绣梓。又念先师笺注之劳。讲永明百卷书。常诚学者曰。若约吾宗。元无实法。老僧不畏拔舌犁耕。按本朝说。贵图诸人粗识来源。而令金仙慧命。看看绝矣。为他儿孙。无意绍续。何其铁面皮也。甲申冬。天龙缺主。有钧旨。起师补之。衲子欢呼。以为昙华一现。争先事禅诵焉。乙酉春。再还鹿苑。相公歆慕如初。其在云居也。征夷大将军入山问道。师示以临济语要。至是又求法讳别号。师为书显山二字。并偈献之。乃顾近侍曰。华严锦冠云。经是心致。心起名言。诠显此理。故名为经。斯语可以证焉。师潦倒为解乞骸。相公不许。而以北山等持。距第里所而近。移师居之。日夕贲临。咨询心要。或就第讲经法供云委。甚至舍男女出家。相公尝问曰。盖闻圆觉境界。弗容妄心测量。某等日用无非妄心。敢请开示。师对曰。何伤乎。经曰。知幻即离。离幻即觉。檀越既能知妄。日酬万机。全是圆觉。知之一字。众妙之门。功莫忘了。又曰。本朝密教祖乎弘法。厥流惟二。为小野。为广泽。广泽则云。除诸佛外。更无众生。小野则云。岂离众生。别求诸佛。以此互相非笑。所谓生佛之异。不过全波全水。至竟无生无佛。一味清净之法。取不得。舍不得。禅和家。于斯安住。乃称活底祖竟而已。公首肯之。又一日公问。顷者参诸尊宿。咸云。欲明这段因缘。要须根利智奇。先哲犹或二十载。坐破七个蒲团。然后彻去。固非贯人所能。某闻。其至难。自料不如修净土业。为的当也。师曰。前言过矣。遮一着子。人人素有。弗与三世如来。移易丝毫。声色堆头。照然显露。根也智也。曷由于涉。但在一念知非。故云。歇即菩提。至如长庆间坐。却是痴汉耳。脱谓贵人弗能。则杨内翰李都尉裴张二相。皆非法门金汤矣。夫安养九胎之说。且为劣器设。今旷方寸地。存想遐邦。无乃烦乎。伏愿。檀越不坏假名。而谈实相。金中所嘱亦只如斯。公曰。某自登台辅。日课金刚般若。未曾间歇。其报若何。师曰。能摧诸物。而不为诸物所摧者。谓之金刚。以譬般若体用。檀越调变阴阳。致君尧舜。亦可谓般若熏习之力也。相公忻悦。益信正宗。僧问。杂华论云。人人具不动智。迷之则凡。悟之则圣。未审此智。可得求乎。曰。也无不动智。也无杂华果。僧问。禅元非坐。坐瞌胡为师笑曰。老僧十八上。解习禅也。曾作是念来。中年忽然自谓。坐瞌不妨。幸趁色力康健。勉旃。僧曰。争奈被境逆顺夺去。功夫难得纯一。师曰。纯一不纯一。外边打之。绕。何不向八识田中。下一刀耶。丁亥正月五日。地大震。十又二日。师示疾。相公慰问。名医上药。相望于道。十六日薄暮。师索浴净发。更衣跏趺。侍僧以遗偈为请。师摄揄曰。堪作何用。请勤。乃执笔书曰。倒骑木马。踏破虚空。要觅踪迹。结网系风。移顷而化。舆归慈济。龛留一日。神色犹生。缁白骏奔。哀动朝野。门人遵治命。奉全躯。窆于佛慈率堵西偏。俗寿八十。坐夏六十二。相公闻之。悼惜累日。吒曰。吾于佛心宗。得国师为内护。便示戢化乎。宠赠金钱者再。殊渥饰终。罕见其比。师形端重。疏眉秀目。音吐如钟。虽或机锋一触。电射霆砰。而平居熏然慈仁。望见意消。其奉身节俭。使令者在侧。如路人。劈香补袜。皆躬为之。寒不附火。胁不沾床者。四十余祀矣。晚境雪老冰枯。加以脚疾。杖乃能行。然寅昏香火。无少懈。戒检精严。率类此。惠林岳翁赞师肖像曰。养生一身元气。巩固三宝洪基。夏热爞爞。定室修禅无替。冬寒凛凛。道场经行不亏。盖实录也。师每谈禅教诸书。以训毳侣。约言析理。听者忘倦。至紧要处。必正色厉声。药诲谆谆。用是四来竭蹶趋风虽降寒盛暑。弗惮也。尝从容谓人曰。我于此事。了莫端倪。秪四十已后。驰求心自歇耳。盖其所养。可得测乎。凡师涤篆。权舆于岐之天福。洛之等持。而三于相国。一于天龙。其御象也。宽猛相济。其扶宗也。夷险莫移。其语言三昧也。脱略窠臼。波澜甚阔。譬诸春在花木。不知所从来也。上而公侯。下而士夫。请普说无虚月。第师平日。绝不喜人记持其语。以故广录阙如也。小子亲炙左右久矣。缀缉零碎。得万分之一。又敢纪其出处颠末。庶几后学者。知所矜式云。应永二十年。岁次癸已。孟冬日。门人澄彧谨状。
空谷和尚行实终

常光录附录
    后小松院宸翰
    万年山相国承天禅寺住持空谷和尚。乃正觉嫡孙佛慈亲子。能使心德朗耀四众具胆。犹如日光昭回万国向照。朕延请内殿受衣盂。于是特赐佛日常光之号。以旌天下师表之尊云。
明德三年八月二十七日
空谷和尚住相国诸山疏
伊仲芳
    伏睹。准二后从一位行左相府征夷大将军。自菩萨地位。乘愿轮而来。推诚宗教。干干不息。国初以来。吾道流通。未有过于今日矣。比年肇建万年山相国承天禅寺。于皇城直北。追请先师云居大国师。为开山始祖。盖崇奉其道也。是岁孟秋。升位五山第二。盛行丛林礼典。乃起前席等持空谷禅师。于鹿苑以住持焉。于是都下列刹。拭目盛举。具疏胥庆云。
    洪钧干旋一气。夜摩睹史忽降人间。广乐弹压众音。清庙咸池新起天上。微效燕雀贺厦。且颂麟凤游郊。某。包罗百家。该练三藏。耽源得体沩山得用品论追配古 人。扬岐在后。九峰在前。造次激扬斯道。无愧正觉三世。克兴慈济一门。路熟驾轻车。曾去宝所不远。井甘无闲绠。由来责任非轻。陈力辅时。虚已化物。大根大茎大树大叶。两施云行。自西自东自北自南。壑驰水赴。礼以通好。德惟照邻。
空谷和尚住相国江湖疏山云溪
    准三后从一位行在相府征夷大将军。兹逮万年山相国承天禅寺。缔构新成。宠命前等持空谷禅师。举其丛规。莅而行焉。凡江湖之列。咸谓道德在人。名位所系。相君之明。其选公矣。矧岿然大业。萧规曹随。吾法之运。不亦盛乎。乃胥率为疏。具礼而庆云。
    给孤创祇园而奉佛。庄严特丽王城。神宗辟相国以为禅。制度增恢祖道。观斯盛作。寔越前。修茍非间世之才。焉任承天之命。某。天球不琢。水镜无尘。万年宗派亲接龙渊。三转法轮假赴尘苑。蜚璚楼涌玉殿。不起本座以开堂。垂宝盖捧金莲。当修时宜而说法。庆云甘露争睹异瑞。白雪阳春愿德希音。大书特书屡书。克昭典礼。初善中善后善。宜盛化仪。勿渝此盟。以惬吾愿。
常光国师大祥忌大周^8□和尚
    曾颁徽号九重天。佛日常光政现前。要识国师真面目。红轮后夜海门悬。共惟。国师。迷涂良导。苦海法船。承一派慈济之统。得万年正续之传。作兴丛林礼乐。提掇列祖机权。据禅关而验学徒。着着超宗越格。入教海而辟邪解。头头叠妙重玄。坐断千差万别。奴呼十圣三贤。海涵春育深慈痛快。山崩崖裂热喝嗔拳。兴祖道而盛振南宗。四海象龙尽随高步。谒至尊而屡诣北阙。中朝权贵多结胜缘。玉尘生风雷音动。金襕升座日色鲜。鼓破沙盆作钧天广乐之卷。唱锁口诀和白雪阳春之弦。慈云广覆于沙界。法雨普注于大千。瞻彼窣堵婆。无缝塔样尚宛尔。善哉杂花藏。法界海会自俨然。善财虚涉百城路。德云不下妙高巅。行布不碍圆融。帝网重重廓尔。圆融不碍行布。芥瓶一一灿焉。事理尽备。性相亦全。惠灯焰续。祖苑芳联。光前绝后满八十个年。末上踏破虚空。倒骑木马去。把正法眼。灭向瞎驴边。乌乎仙露明珠。未足配师德之粹美。松风水月未足比师行之明蠲。法运下衰。非师谁能障狂澜而屹砥柱。宗网颓靡。非师谁能煎鸾胶而续断弦。正当今日大祥云届。不断世谛为开法筵。搅杂毒海。颀鸩酒杯。无冤不报。下三转语。作女人拜。此话方圆。此语方圆龙子凤儿宜勉旃。山野未免因斋庆赞欓谷千年垂荫处。腾祥凝瑞一炉烟。
常光国师真赞愚中和尚
    昔则弘范三界。从佛转轮今作一国之师。单提正因本也迹也。超诸有儿兮孙兮。亿万春。
上常光国师书同
    九月初六日。某九拜。上覆鹿苑堂上大和尚法座。前拜别左右三十余年。不能听诲座下。深自克责而已。伏乞慈和兹者。金山万端慞惶中忽蒙哀愍。非唯自身。更使子孙永得大安隐者。实是看某薄面之故也。即虽欲致拜谢。却为老病所碍亦不能也。故捧几字。但仰尊察耳。得罪季秋稍冷。伏惟起居万福不宣。九拜上覆。
佛日常光国师大和尚十三年忌。就于常德院普贤大士像前。拈香升座。佛事谨奉相府阁下惟忠恕和尚
    在率陀天上。谓之仙陀婆。在阿耨池边。名曰莲华藏。才到常德院内。定惠薰成。本支永茂。即今拈出。以奉供养前住当山后住天龙特赐佛日常光国师大和尚。切冀三世十方诸佛大萨埵。大行愿王普贤大士。护法诸天八部仙众。垂此薰力。各各证明。垂语云。岁晚天寒。佛法几在。德山捧头短。临济喝声低山僧手里龟毛。早是长三尺。莫有短处。求长底^8□。净法界身湛然常住。廓十虚而无假无真。该三际而不生不灭。恢恢焉随处称尊。晃晃焉无幽不烛。事理圆融言思莫及。故我佛日常光国师。不起寂灭定。而现诸威仪。直入普贤一毛孔中。七纵八横扫荡万行。因门超越四种法界。普与一切建立恒沙国土。说法度人。为依为怙。一一毛孔亦复如然。到这里。举足下莫非道场。祖意教意打成一片。且道。以何为验龙袖拂开全体现。象王行处绝狐踪。□升座之次。恭惟大檀越大人相公。德包天地。行感是神明。神明为之庄严五福。天地为之骈集千祥。伏蒙钧驾。兹临为法作证。山林增辉。缁素拭目。法门之幸莫大焉。荒唐之语冒渎尊听。诚惶诚惧。枉赐钧察。记得。僧问韶国师曰。世尊以正法眼付嘱摩诃迦叶。只如迦叶在毕钵罗窟。未审付嘱何人。师云。教我向谁说。恕上座不免。翻转古人公案去也。佛祖传来正法眼。几曾灭向瞎驴边。乾坤更有知音在。好把鸾胶续断弦。
应永二十五年腊月十七日通恕谨书
读李杜诗戏酬空谷应侍者
    义堂和尚
    太白飘零子美穷。也知国乱血流红。酒酣鲸背天非远。诗罢鸥边日过中。渭北年年春树老。江东处处暮云空。唐风废矣无人继。欲写忧心拟草虫。
淀河舟中寄天龙空谷侍者同
    夜坐篷窗到漏终。扶桑乍晓海暾红。九天阊阖五云下。万里山河一气中。虎豹战酣尘满塞。鸳鸿行断梦飞空。相思不奈频回首。水有潜鳞陆猛虫。
寄空谷侍者同
    别日岚山花半谢。树头今日有几分。红竹楼夜雨呻吟。里华洛春风梦寝。中病苦惭随诗苦。下情还与上情空。知君待我陈蕃榻。壁上犹悬带纲虫。
次韵寄答应空谷同
    一别山几忆君。离愁不尽雨纷纷。南津水阔思双鲤。北阙天高望五云。忽见华篇还自喜。歌残雪曲许谁闻。霜风昨夜生沙塞。断雁声声急念群。
前闻记
    天龙第二代佛慈禅师者。名志玄。号无极。凤城人。顺德天皇四世之裔幻谢亲师安部愿成海和尚十三祝发具戒。往洛东寺习密教。弃依大智海无为元禅师。于惠峰元一见器许之。师偶同讳。因改今名。未几元迁相之圆觉。师随往俾侍自此历试清要不离瑞鹿。而海东法窟言宏览博物者。必以师为称首焉后醍醐天皇元德年中。梦窗国师遵元帅平公命来居是山。一日为众讲经。师负气不之顾人或怂凭云。长老云岩正传语论多少。何不为之一听耶。师不得已诣方丈。国师素稔师名延之上坐。与语机契。遂擢表率多众。又私约曰。老汉单丁者久疏于礼。数他后有营宝坊烦公御众。师诺之。会东胜虚席。平分以礼请。开法不就。元弘三年天皇以第二子都督亲王之邸为临川禅院。赐国师为初祖建武改元。国师再住南禅。寄书招师。至则复为第一座。三年丙子国师谢事居临川。四年丁丑。命师继席退藏三会。因传先佛国所授佛光师祖锁口诀。
    佛光跋语曰。右锁口诀。老夫在大唐雁山。兵难中作也。每见参同契妙绝今古。吾一读三叹不已。不敢并古。追前圣遗踪。聊述吾见云。时弘安九年七月二十五日。学翁书于得月楼。
    历应己卯秋八月。吉野上皇仙去。征夷大将军源公奉敕于龟山行宫建追修道场。名天龙资圣禅寺。请国师开山。贞和元年乙酉八月某日。伸庆赞之仪。敕使入山。特赐金襕紫衣。二年丙戌春。国师告退归云居师被旨补处国师。付七处说法之衣。且曰。师资之义不必表襮。
    佛日先师曰。正觉祖翁既将天龙供养。衣并坐具付老和尚。又翻然曰。金襕朝廷所颁。宜镇山门。请换以老僧七处说法之衣。是吾家旧物也。乃佛国衬衫为地。佛光直裰为畦。裁成一顶者。加以无准环焉。唯坐具则可留以副之矣。嗣法之义今者不要说。以死先后互相证据尔。老和尚奉敕宣补处。又辍侍衣。祖令以侍之。所谓七处。盖南禅·净智·圆觉·惠林·临川·天龙·真如等也。而人谓将金襕衣换锁口诀者。剽闻之过也。老和尚住临川之初。已传锁口诀矣。换金襕底即七处衣耳。
    三月二十又七日。开堂。正觉躬临证明。而师不拈嗣香。提纲语云。万机不到处。三世诸佛饮。气吞声一句。全提时六代。祖师如聋似哑。南禅蒙山和尚。白槌抗声称善。
    慈济事物纪曰。贞和二年丙戌三月二十七日。入院。前堂妙让西堂。敕使竹林院大纳言公重。白槌南禅蒙山和尚。雪村所制诸山疏曰。诸山兹审无极和尚大禅师。荣膺宸眷。擢住灵龟山天龙资圣禅寺。开堂。演法欢动邻封。合词从臾其驾者也。右宓以蔚乎龟山。曩为姑射仙人之洞俨。若鹫岭偶现夜摩睹史之宫辇。路不闻警跸之声。梵ＩＪ时震法雷之响。蛰开玉户名覆金瓯。龚惟新命堂上和尚大禅师。亲炙前修力行古道凛冰霜。于怀抱不肯趋世而奔驰忘岁月。于典坟止能掩关而默。究游戏不离大圆觉海住持。莫恋临川道场。来仪似瑞凤。九包人争快睹。挽出为天龙二世。德不让雄摵碎。中峰破沙盆扑灭。圆照文武火。君唱阳春我和白雪。幸分邻壁之辉。主圣虞舜臣贤皋陶。愿听瓣香之祝谨疏。贞和二年三月日。安国比丘至孝真如。比丘梵仙。万寿比丘宗昭。东福比丘一巩。建仁比丘友梅。南禅比丘智明。
    三年丁亥二月三十日。上驾幸天龙。师升堂祝圣。上顾问。长老世系国师具奏上曰。圣胄也召对赐坐伴食。师六载住持。业规井井。正觉会里龙象皆在座下听法。此山西堂居板首春屋首座居第二位龙湫首座侍芗默庵掌藏。
    事物纪曰。贞和三年丁亥二月三十日。临幸祝圣上堂。后堂葩首座。藏主周谕。侍者侍药明应上坐。戊子十月二十七日。践祚。观应元庚寅侍客应侍者。二年前堂士永西堂妙在西堂。烧香周泽首座。
    其德□俱高可知矣。示众曰。诸佛不出世。亦无一法与人说。然迷妄众生造迷妄业。随其业力轮回六趣。是以大权萨埵修空华万行。坐水月道场。降镜像魔军。成梦中佛果。然后随病投药。遂有三乘十二分教。如将蜜果换苦葫芦。福智二严只破空有之习。淘诸人业根而已。生佛之分矣。今时丛林说道说禅者。如稻麻竹苇。观其举措多逞枝俩。因兹后生晚学争机锋于梧喝之间。且道盲枷瞎梧能拔生死业得^8□。胡喝乱喝能救生死苦得^8□。岂不见道。参须实参。悟须实悟。如斩一綟丝。一斩一切斩。然后向千圣仰望。不及处拶出。父母未生已前面目。直是风凛凛。地方可称为大解脱人。只能如此。何忧不辨乎。又曰。祖师西来。直指人心。见性成佛。初无委曲。然后来成弊。五家七宗各立门庭。互相提唱。葛藤枝蔓。无有了。时兹者本色宗师出兴于世。虽救此弊无处发药。及不得已拈出个生铁团。话头与人。东咬西咬。诸人若也忽然蹉口咬得。破则不受佛祖瞒惑全生。杀于一茎草上空今古。于三寸舌头。是岂与十圣三贤所证之理。同日较其得失者乎。恁^8□告报也。是败阙不少于是。正觉诸徒以师瓣香不为国师。拈疑其非师兄焉。同志告以且谋曰莫如绘正觉。顶相求一赞。以息群疑。师乃如其言。国师时在西芳精舍。骇之曰。长老忘前言否。何至如此然亦喜动眉睫云。
    顶相乃周位侍者所画赞曰。这田库奴形丑心愚其丑也。者画得太似其愚也。者固匪可图。莫谓丹青无妙手。佛祖亦难以名模长老。长老拟向何处见于吾。咦。天龙长老无极和尚绘余幻质需赞。己丑贞和元宵前三日。西山隐子梦窗疏石。
    观应辛卯解制退席。上堂曰。拂柄提持经六夏。为人无法作闻熏。如今山下藏踪迹。不类别峰看德云。先是正觉宇于云居西。偏以为师佚老处。扁曰聚景师居焉。
    无已圣禅师聚景记曰。我佛慈禅师乃本寺开山国师高弟也。贞和某年月日接踵补处。而为当山第二世也。祖翁税驾云居宇于庵西。偏次为先师他后佚老之处。命日聚景某年国师告乎将化。又委师以院事。某年当寺罹郁攸之变灰烬之间。而岿然者惟云居三塔余尽焚荡。僧侣万指星散无依。时门下之耆年大方之硕德。会而议焉。曰。凡在本寺毋置前代之塔院者。开山之遗诫也。虽然张不弛。文武不能焉。适变为善何常之有亦乃祖之意也。今以安众为急。不则兴复与谁谋哉。故命前住持之徒弟。各营坊舍。吾徒首而受命。乃相攸于经藏之南多宝院北。而披榛经始焉。兹前将军源公出其弟。故大休寺殿平生所奉戴之舍利宝箧。曰愿依此以为奉安之地。且为彼追忌时住持龙山遵而行之。命不可拒。后逾月坊之将垂成将军父子入山。而视事并诸山之名衲宿德同来贺。师见为三会之主。而其日在此宾主抗礼自来。以舍利殿称焉。然未有殿。且就于僧坊。每月之二十六大休寺讳日合寺临而焚诵。明年师示寂于三会正寝。遂以遗命藏慈济之塔院矣。逮吾嗣而还舍利殿号则事势也。原以聚景字扁之。则不忘本也。云云。永和四年六月日。
    是月二十三日。诏补南禅。固辞得免。九月国师将唱灭。移师三会委以院事。
    事物纪曰。观应二年七月十六日。退院。二十日开山再住。二十三日受南禅请辞退毕。八月十七日开山退院。十九日东陵和尚入院。九月二十七日随国师命移三会院。晦日国师示寂。文和甲午重受南禅请辞退毕。
    三年壬辰。即南朝正平七年春三月。奉纶旨再住天龙。既望上堂祝圣。次拈香曰。此香积年囊藏。今日拈出供养。本寺开山梦窗正觉心宗国师大和尚。用硳法乳之恩。便乃退间。
    师语录天龙一指云。观应三正平七年壬辰三月九日。再入院。勘解由次官时经奉其纶旨云。住天龙资圣禅寺可令绍隆佛法给者。天气如此。乃执达如仲。正平七年三月八日。勘解由次官判。
无极和尚
    文和甲午重诏董南禅。以老为解元之。延文己亥仲春初示微恙。十一日门人呈肖像。诸赞师口占授佛日曰。吾以十六日行矣当书其日。
    赞曰。贪是无极。嗔是无极。痴是无极。等分无极。脚跟下事是何无极。我屋里人须着眼目。延文己亥二月十六日。
    至期聚徒遗诫讫安坐而逝。归塔全身于慈济。寿七十有八。闻者传为盛事。崇光帝特谥曰佛慈禅师
    智觉国师为师七周忌。就慈济升座散说曰。共惟真兹禅林宝鉴。迷津慈舟。戒洁于沧海之珠。性朗于碧天之月。行解相应取重王臣。宗说兼通秉权佛祖。语其惠则虽三藏十二部无不谙。论其学则至百家异道书亦博达。莅事无偏无党。故不令而行。为物有慈有悲。故不言而化。辞重命于北阙。拒再请于南禅。不是不出为高。只图退藏佚老。明教尊僧篇所称。盖于师不为忝窃耳。俗姓是顺德天王第四代圣裔。我传为达磨大师三十二法孙。是以先师门下斋仰老师。犹如灵山会上独推迦叶。爰化缘已毕一朝西归。夫当于释迦灭度。诸贤圣僧众忝受佛敕。不取涅槃。各作世间慧眼。群生不可谓失所依也。况当此末运。先师灭后幸得老师。于大厦楝梁后昆无不托庇庥。老师灭后吾徒何所赖乎。若教频下泪沧海也须干。虽然直净界内岂有去来。大圆镜中幸垂慈荫。又慈圣龙湫和尚拈香曰。针芥相投与先师有缘。衣盂蜜付孰。惟云。老兄无传故分座。于南禅圆觉而继席。于天龙临川徒主香火。于三会不出户庭者三年。延文己亥仲春十一。病中作肖像之赞。预先书示寂之日。一字字写。字中有眼。灵鉴相照。一句句写。句里无意。寂灭现前。东陵和尚撰云居碑文曰。嗣法弟子二十余员。前天龙无极志玄其上首也。大明宋太史景濂奉敕所撰正觉塔铭亦云。
    师性粹夷。律身严洁。于书无所不观。为宗镜录百卷笺笔记三十卷目曰。色尘集六载语要。号天龙一指。别有偈颂丹百首。圣教六十函留藏云居。
    慧日圆应梦岩和尚。以饱学自负尝阅之。绝叹云。皆未见书也。
    师诵藏经殆遍天龙。始铸佛降诞像。其指天手莫识。左右遣使问师。师曰。举右手耳。但去藏殿探取合在其字函。其经第几叶。检之无差。
    师时在临川。德叟和尚为侍客。传国师命云。余按方广大庄严经。降生品但云菩萨观察四方周行七步。而无分手之文。普耀经云。分手指天地。作大师子吼。亦不言其左右。唯言字函。过现因果经云。太子生时随莲华上。无扶侍者自行七步。举其右手。而师子吼云。我于一切天人之中。最尊最胜。宜字函佛本行集经树下诞生品。及彩字函释迦谱同之。而末句改云。天上天下唯我独尊。然不知当初所指。决在那琅函。尝有华严讲师。谒正觉于云居。论难宗旨往返数。四国师引杂华文证成其义云。岂非君家所谈乎。讲师非笑云。经中无斯言矣。国师未诘师。适侍坐扬言曰。阇梨只知六十华严。未知八十华严。和尚所援实在新译。阇梨自宗自不会。而欲测教外别传之旨大远。在讲师ＰＤ??而退。其临机妙辩率类此。
    按古华严东恶佛陀跋陀罗译五十卷。或云六十。新经。唐三藏实叉难陀译八十卷。清凉所疏。枣柏所论皆新也。纂灵记所载破地狱偈云。若人欲了知。三世一切佛。应观法界性。一切唯心造。是华严夜摩天宫品觉林菩萨所说。而旧译云。若人欲了知。三世一切佛。应当如是观。心造诸如来。岂此等文欤。
    初住临川。一日粥早师不展钵。首座以为不安候之。师曰。古规不云乎。掌文见而吃弱。老僧何病之有。至今临川晓钟虽绝。开静待明者师遗范也。
    四分律云。明相出时即得食粥。明相未出即是非时。婆娑论云。明相有三。初日照郯部树身。天作黑色。二日照树叶。天作青色。三日过树。天作白色。三色中取白色为正时。须舒手见掌。文分明始得食粥。
    师夜坐丈室。才入瞌睡三昧。即易位以警之。谓左右曰。智海住瑞峰。那时我为侍司。一宵与客联诗。困甚就寝过了。五更禅颇为智海所诃。从兹誓不蓄枕子。师主三会凡九年。日扫塔尘者三苕帚。曰斯吾职分也。虽将军源公亲诣请普说。而称疾让人。诸名宿过访。则送至门首以当回礼。南禅东陵和尚致书云。当今老尊缩如和尚。惟鲁灵光岿然独存。又能谦下如此盖以身为舌。说比丘事。能回古道之颜色者师有焉。佛日先师在云居日。从容举祖翁行业示余甚详。今追绎崖略证以当时诸老遗文名曰前闻纪。永源寂室光禅师。嗣佛灯有。师真赞曰。皇室玉叶金枝。丛林砒霜鸩毒。学海波澜渺弥。何曾留元字脚。嗣天龙不肯天龙。果然超宗亦越格。灵龟孤顶太嵯峨。压断须弥冲碧落。夫之谓高峰直下的骨。孙佛慈禅师真面目。又鹿王国师之言曰。先师门下齐仰老师。犹如灵山会上独推迦叶。慈圣和尚曰。针芥相投惟与先师有缘。衣盂密付孰云。老兄无传。皆师实录也。惟夫无学翁载圆照之道。东来一传为佛国高峰。再传为正觉梦窗。光明硕大冠映一时。登其门者皆人类精奇。而师以天纵之资独当入室上首。故传常照锁口诀七处说法衣。又开临川天龙挽为第二世。看这两着授受之际左验明白。况乎死生不容伪。至其克日示化。则非践履无玷者实难矣。此正觉之所以寄百斤担子也欤。噫乌得宗门之迁固。而光之青史以图不朽矣哉。应永戊戌休夏日法孙澄彧谨录。

佛慈禅师附录

    崇光帝奎翰

    朕切追慕法恩。而去秋特诣三会灵塔顶。戴衣钵以伸弟子仪。于时无极和尚为院主。为之证明。腊邵德高。先帝问其世系。实为顺德天皇四弃之圣裔。朕亲临禅床。仰为天龙第二世之住持。国师已逝恰如一木之支大厦。今荐示化宗门。又谁赖哉。不堪喟然。特谥号佛慈禅师
延文己亥孟夏十五日

佛慈禅师自赞

    贪是无极。痴是无极。嗔是无极。脚根下事。是什^8□无极。我屋里人。须着眼目。
    延文己亥二月十六日。在日有命灭后书之。
    天龙第二世佛慈禅师七周忌。就慈济院升座普明国师
    垂语曰。尘利沙界物物舒光。若进一步十方觉场。格外一句谁敢咨参。有^8□乃早虚消殒心花。发明体露真常迥。然独耀全机超脱。坐断报化佛头神。用无方不堕古来。今相昭昭廓周三际晃晃洞彻八荒。所以有一句。谓之函乾坤。晴川历历汉阳树。有一句。谓之随波逐浪。芳草萋萋鹦鹉洲。有一句。谓之截断众流。襕螟眼里放夜市。有一句。谓之百味具足。大虫舌上打秋千。山僧当阳拈出。布施诸人若也领略春色无高下。其或未然花枝自短长。复曰。大日本国山城州西山慈济禅院守塔比丘今月十六日伏值前席天龙敕谥佛慈禅师无极大和尚七周忌辰。预看阅五部大乘经。书写一乘妙典。今当周备之辰。开启兹会场。供养清净禅众之次。拜请临川和尚拈香法语。又命山僧升于此座。举扬宗乘所裒殊勋。奉为佛慈禅师增崇品位。共惟真慈禅苑宝鉴。迷津慈舟。戒洁于沧海之珠。性朗于碧天之月。行解相应。取重王臣。宗说兼通秉权佛祖。语其惠则虽三藏十二部无不谙。论其学则至百家异道书亦慱达。莅事无偏无党。故不令而行。为物有慈有悲。故不言而化。辞重命于北阙。拒再请于南禅。不是不出为高。只图退藏佚老。明教尊僧篇所讲。盖于师不为忝窃耳。俗姓是顺德天皇第四代圣裔。我传为达磨大师三十世法孙。是以先师门下斋仰老师。犹如灵山会上独推迦叶。爰化缘已毕一朝西归。夫当于释尊灭度。诸贤圣僧众忝受佛敕。不取涅槃。各作世间惠眼。群生不可谓失所依也。况当此末运。先师灭度幸得老师。作大厦栋梁。后昆无不托庇麻。老师灭后。吾徒何所赖乎。若频教泪下沧海也须干。虽然真净界内岂有去来。大圆镜中幸垂慈荫。夫五部大经者。天台大师看过释尊一代说教一十五遍。既而觑透黄面老师。舌头落处云。究竟大乘无过华严大集大品法华涅槃。从尔诸家同奉行此说。谓之五部大乘。入文解说自有明文。山僧当炉不避火。且试于一尘上讲说五部大经。应于时节去。而今此会中若有人。于一尘乃见得。理亦法界。事亦法界。理事亦无碍法界。事事亦无碍法界。重重无尽。无尽重重。尘尘接入。物物融通。则是谓之高识善根菩萨。然虽此一尘有如是广大不思议境界。终日相对不曾闻见。则名谓如聋如哑之机。经云。尘说利说众生说。三世一时说只在肯不尔。何时处不华严会上。观音菩萨将钱买胡饼。为甚放下手却是馒头。若复有人明破此。一尘上恒沙刹土诸佛菩萨贤圣僧众。互为主伴。演说大法。一切天龙八部夜叉鬼神众。恭敬围绕。作大集会。面受佛敕。即是手不执卷读斯经人也。何必当初于欲色二界间化大宝坊而已哉。佛不道于一毫端现法王刹坐。微尘里转大法轮。有水皆含月。无山不带云若复有人解了。此一尘本来清净。二十空亦清净。不可得则是于诸尘入三昧。念念转般若也。未必般若。十六会中指第二会。说为大品般若。野桥无限春消息。不在梅梢与柳条。若复有人悟了。此一尘体亦如是。相亦如是。即此十如互具十界。则成百界。百界互具十如。又成千如。千如各具空假中三谛。则成三千。此三千法但于一念建立。故曰一念三千三千一念。当知此一尘即是三千。三千即一尘故谓妙法。妙者不可思议言也。法者十界十如权实法也。直指诸法实相。一尘既尔。诸尘亦尔此。知见闻发则十方佛土中唯有一乘法。是以五逆调达受记□。八岁龙女唱正觉。是其证也。曹溪祖师曰。心悟转法华。心迷法华转。曙色未分人尽望。及乎天晓也寻常。若复有人领解此一尘。本来不生不灭常住相。则谓之寂灭现前。我佛始降兜率终至跋提河。无非示者个之时节。诸佛出世唯为以此大安乐法。与未安乐众生耳。诸人若于此一尘上识得万法根源。不妨与他千圣携手同行。不见广额屠儿放下屠刀云。我是千佛一数。彼既丈夫。我亦尔。谁使他春我不春。上来讲读无限。胜因万象证明太虚保任。
    复举。耽源和尚设忠国师忌斋。有僧问。国师还来不。源云。未具他心。僧云。又用设斋作^8□。源云。不断世谛。师曰。者僧不道不具采竿影草手。源自有踞地。师子威近傍不得。虽然山僧未点头。在只如今日。奉为佛慈禅师门下高弟设慈忌斋。又且如何。山僧试呈一颂去。六出千山图画开。春风树树着花来。时人不会神仙境。只谓桃源天一涯。
无极和尚真赞寂室和尚
    皇室玉叶金枝。丛林砒霜鸩毒。学海波澜渺弥。何曾留元字脚。嗣天龙不肯天龙果然超宗亦越格。灵龟孤顶太嵯峨。压断须弥冲碧落。夫之谓高峰直下的骨。孙佛慈禅师真面目。
此二册者就心华禅院假借腾写。云泉轩主奇云禅侣扶助之。以为全卷者也。
    享保七壬寅年三月承瞻志。

特赐佛日常光国师空谷和尚语录卷下
_

