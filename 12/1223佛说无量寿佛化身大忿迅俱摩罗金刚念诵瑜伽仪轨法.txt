大正藏 No. 1223 佛说无量寿佛化身大忿迅俱摩罗金刚念诵瑜伽仪轨法
　　唐 金刚智译


　　1卷


　　佛说无量寿佛化身大忿迅俱摩罗金刚念诵瑜伽仪轨法

　　　　南天竺国三藏金刚智奉　诏译
　　我今顺瑜伽　　金刚顶经说
　　炽盛金刚部　　西方念诵法
　　若有修行者　　依此而顶受
　　先于阿阇梨　　而得灌顶已
　　次应择净处　　河涧泉原中
　　山峰阿兰若　　仙人得道处
　　或在于僧房　　清净广庄严
　　或所意乐处　　欲修悉地法
　　精进而受持　　金刚诸部中
　　此法甚深奥　　真言加持力
　　降伏及敬爱　　想念于诸佛
　　思惟于本尊　　真言力无比
　　能摧大障者　　才持真言句
　　化佛从口出　　种种吉祥事
　　应念而自至　　归命无量寿
　　愿以功德力　　速得超悉地
　　广发弘誓愿　　次应礼诸佛
　　及诸大菩萨　　陈说三业罪
　　我从过去世　　轮转于生死
　　今对大圣尊　　尽心而忏悔
　　如先佛所忏　　我今亦如是
　　无垢真言曰

　　唵娑嚩(二合)婆(去)嚩戌(引)驮萨嚩达(去)摩(鼻音)娑嚩(去)婆嚩戌(引)度含
　　行者次应礼　　一切诸圣众
　　密言一礼拜　　所集礼智聚
　　如转一切经　　除疑心决定
　　作礼真言曰

　　曩谟(引)没驮野(一)曩莫达摩野(二)曩莫僧伽野(三)户噜户噜(四)悉度噜(五)只哩婆吉哩婆(六)怛尸悉怛尼部(七)步噜尼(八)娑嚩(二合)贺(引)
　　次结开门印　　二羽金刚拳
　　吽声而举印　　触门警觉已
　　能摧内外魔
　　真言曰。
　　吽(引)吽(引)吽(引)
　　军吒持水印　　定手先平舒
　　禅押忍戒甲　　密明加七遍

　　真言曰
　　唵阿(去)密哩(二合)帝吽泮吒(半音)
　　执持杨柳枝　　自身内外间
　　净除烦恼垢　　洒净真言曰

　　唵睹噜睹噜洒(一)矩噜矩噜娑嚩(二合)贺(引)
　　佛部半开敷　　进力辅忍愿
　　禅智进力下　　当心想如来

　　密言曰。
　　唵怛他蘖都纳婆(二合)嚩野娑嚩(二合)贺
　　莲华三昧印　　十度散微屈
　　檀慧禅智合　　一心应想念
　　八叶观自在　　密真言曰

　　唵钵纳摩(二合)纳婆嚩野娑嚩(二合)贺(引)
　　次结金刚部　　二羽反相背
　　禅智檀慧钩　　心想执金刚
　　左散习密言

　　唵嚩日嚧(二合)纳婆(二合)嚩野娑嚩(二合)贺(引)
　　护身内相叉　　忍愿建如幢
　　进力附如钩　　禅智押戒方
　　印五处成甲　　真言

　　唵嚩日啰(二合)拟你(二合)钵啰(二合)捻跛哆也娑嚩(二合)贺(引)
　　次当地界印　　忍戒绕方愿
　　入掌禅智合　　并檀慧进力
　　禅智二著地
　　真言曰。
　　唵枳哩枳哩嚩日啰(二合)嚩日哩(二合)部律满驮满驮吽泮吒
　　方隅金刚墙　　前印开禅智
　　侧竖如墙形
　　真言曰。
　　唵萨罗萨罗嚩日啰(二合)钵啰(二合)迦啰吽泮吒
　　次当请本尊　　定慧内相叉
　　合腕中节出　　智竖成请召

　　真言曰
　　唵嚩日啰(二合)地力迦壹呬曳(二合)呬婆誐梵嚩日啰(二合)地力(二合)迦
　　辟除障难者　　右慧押智度
　　三股形叉腰　　定拳顶上旋
　　左右成结界
　　真言曰。
　　曩谟嚩日啰(二合)野贺曩钝曩尾特瞢(二合)娑瑜蹉啰野吽泮吒
　　网印准前墙　　禅智捻进力
　　根侧顶三旋　　成彼上方网
　　金刚网真言

　　唵尾娑普啰捺落(二合)乞叉(二合)嚩日啰(二合)半惹啰吽泮吒
　　火院慧掩定　　竖禅智右旋
　　三匝成猛焰
　　真言曰。
　　唵阿(去)三葬拟你吽泮吒
　　次结献华座　　二羽捧莲形
　　微屈开八叶
　　真言曰。
　　唵嚩日啰(二合)摩攞野娑嚩(二合)贺(引)
　　献阏伽水真言曰。
　　曩谟三(去)满哆没驮南誐誐曩娑么娑么娑嚩(二合)贺(引)
　　涂香舒定掌　　慧手握右腕

　　真言曰
　　唵微萨啰(二合)微萨啰(二合)吽泮吒娑嚩(二合)贺(引)
　　献华仰相叉　　风合二空附

　　真言曰
　　唵部哩入嚩(二合)攞多诣娑嚩(二合)贺(引)
　　烧香背竖合　　禅智附进力
　　侧合习明句

　　唵微萨罗微萨啰吽泮吒娑嚩(二合)贺(引)
　　献食仰相合　　微屈火风轮
　　二空附风侧
　　真言曰。
　　唵嚩日哩(二合)尼嚩日嚂(二合)计娑嚩(二合)贺(引)
　　灯印定为拳　　忍竖禅指捻

　　真言曰
　　唵战尼宁饶瑳曩羯哩吽泮吒
　　虚空普供养　　金刚掌安顶
　　运心周法界
　　真言曰。
　　曩谟三满跢没驮南(引)萨嚩他欠嗢努蘖帝娑普(二合)啰醯[牟*含]誐誐曩剑娑嚩(二合)贺(引)
　　次以清雅音　　赞叹于圣尊

　　嚩日啰(二合)萨怛嚩(二合)僧蘖啰贺嚩日啰(二合)嚩怛曩(二合)摩弩怛嚂(二合)嚩日啰(二合)达么誐野尼嚩日啰(二合)羯[牟*含]迦噜婆嚩鲁跛你伽么素伽娑
　　次结顶发印　　定拳进禅捻
　　置顶习真言

　　唵尸却写娑嚩(二合)贺(引)
　　安坐不动摇　　等引而相应
　　观自心华内　　威光盛日轮
　　吽字成独股　　变成忿怒尊
　　右直左微屈　　蹴踏于青莲
　　身色如黄云　　发赤直竖上
　　璎珞以严身　　缦跨用虎皮
　　举慧上执杵　　定下施无畏
　　摧伏天魔军　　神通力无比
　　初说真言句　　五色祥云现
　　化佛遍虚空　　诸天来散华
　　乾闼紧那罗　　二十八部众
　　及余诸大仙　　恭敬合掌礼
　　谛想心不乱　　金刚童子大
　　身真言曰

　　曩谟(引)啰怛曩(二合)怛啰(二合)夜(引)野(一)曩莫室战(二合)拏(二)嚩日啰(二合)跛拏(鼻音)曳(三)摩诃(引)药乞叉(二合)细曩钵多曳(四)怛你也(二合)他(五)唵摩贺嚩日啰(二合)俱摩啰(二合六)迦(引)抳度尼(七)吽吽泮吒娑嚩(二合)贺(引)
　　随心持神契　　慧手虚心拳
　　方于愿背　　力句方便指
　　指背　　智押慧亦然
　　头指建如幢　　由是加持故
　　能摄自在力　　无过胜上句
　　随心真言曰

　　曩谟(引)啰怛曩(二合)怛啰(二合)夜(引)野(一)曩莫室战拏(二鼻)缚日啰(二合)俱么啰(三)唵迦(引)抳度尼(四)吽(引)吽(引)泮吒泮吒娑嚩(二合)贺(引)
　　忿怒心密印　　虚合于二羽
　　水交入虎口　　风钩捻空下
　　地轮竖如牙　　真实大悲心
　　拔济三涂苦　　速得成悉地

　　真言曰
　　吽嚩日啰(二合)俱么(引)啰迦尼度尼吽吽泮吒
　　次破不祥契　　内叉地水轮
　　火屈而背甲　　风空竖契成
　　经行及安寝　　存心结念时
　　灾障恶梦消　　次神通互用
　　前印开二风　　成就金刚法
　　通达自在门　　主神乱录契
　　地轮外相交　　风钩二地轮
　　火水并竖合　　二空持火峰
　　才结加持故　　天乐供养云
　　随心成真实　　威怒定诸魔
　　水交出火风　　火风屈成拳
　　地空竖举心　　密契威神力
　　摧猛兽利牙　　怨魔莫能敌
　　次结录王印　　准前之乱录
　　二空捻水根　　役使于四王
　　大力善神等　　震动大千界
　　金刚王护身　　火屈右空押
　　水持于空轮　　地苾在水背
　　请召于金刚　　令得坚固身
　　不坏于三　　能护于行者

　　真言曰
　　曩谟萨阇迦么唵伽尼度尼唵吽泮吒泮吒娑嚩(二合)贺(引)
　　欲治身心病　　定慧金刚拳
　　风轮头合圆　　二空安火侧
　　真言七遍称　　嗔心想念时
　　鬼神为障者　　摧伏而退散

　　真言曰
　　唵嚩日啰(二合)俱么啰(一)贺那贺那(二)那贺那贺(三)钵左钵左(四)亲那亲那(五)频那频那(六)蘖哩(二合)诃拏(二合)蘖哩(二合)诃拏(二合七)吽(引)吽(引)泮吒泮吒
　　金刚欢喜印　　右羽虚心拳
　　空押水风背　　檀忍舒印成
　　名金刚常念　　诸天及世间
　　敬爱生随喜　　能摧内外障
　　次金刚掌叉　　慧手独股形
　　愿方入于掌　　智慧而散开
　　旋转举成印　　忿怒金刚叉
　　如敌战修罗　　心真言曰

　　唵瞿噜瞿噜摄泮摄泮
　　珠合于掌中　　真言以加持

　　真言曰
　　唵枳哩枳哩母捺哩左娑嚩(二合)贺
　　行者念诵毕　　捧珠发大愿
　　结三摩地印　　入法界三昧
　　修旋陀罗尼　　诸法本不生
　　自性离言说　　清净无垢染
　　因业等虚空　　旋复谛思惟
　　字字悟真实　　初后虽差别
　　所证皆归一　　不舍是三昧
　　兼住无缘悲　　普愿诸有情
　　同得如是地　　出定结根本
　　本明七遍已　　普供妙赞扬
　　火院及结界　　顶左旋成解
　　迎请向外拨　　加蘖车蘖车
　　当结金刚缚　　二火如莲形
　　从心至面散　　顶上合莲掌
　　奉送真言曰

　　唵嚩日啰(二合)谟乞叉(二合)穆
　　如前再护身　　普礼诸圣众
　　随意任经行　　略陈于护摩
　　成就悉地法　　炉对曼荼罗
　　相望而别作　　方圆随所求
　　半炉炽炭充　　以酥密安悉
　　芥子檀薰陆　　沈苏合白胶
　　乳粥和香药　　团为一百八
　　诸法广如经　　一咒一掷火
　　本尊并落　　喜欢满祈愿
　　复次以乳粥　　白芥子胡麻
　　粳米雄黄等　　白汁木和酥
　　掷炉得现验　　使者火食法
　　酥密乳酪等　　薰陆白胶香
　　胡萝卜粳米　　求楼香沙糖
　　石密柏叶等　　和捣一百八
　　每团一咒掷　　入炉供使者
　　诸天龙夜叉　　乾闼阿苏罗
　　四王眷属等　　及频那夜迦
　　欢喜随加护　　月八或十五
　　常设炉供养　　种种华香食
　　召集使者真言曰

　　曩谟啰怛曩(二合)怛罗(二合)夜(引)野曩莫室战(二合)拏嚩日啰(二合)跛拏曳摩贺药乞叉(二合)细那钵哆曳摩腾迦俱么啰唵迦尼度尼吽泮吒娑嚩(二合)贺(引)
　　次画本尊像　　长一尺五寸
　　而作丁字立　　足踏青莲华
　　身作黄云色　　发赤上缭乱
　　种种诸璎珞　　环玔以严身
　　用虎皮缦跨　　左执拔折罗
　　右下施无畏　　当作极迅形
　　左画一金刚　　四臂黄云色
　　执杵轮索刀　　右两臂使者
　　一手作拳印　　次持劫钵罗
　　腰臂胯龙缠　　前俱摩罗众
　　八部众围绕　　上五色祥云
　　诸天散妙华　　忉利天王军
　　四王各使者　　及频那夜迦
　　皆请命奉教　　画人净斋戒
　　像毕广设供
　　次别画像法　　身五尺八寸
　　形作红莲色　　眼长于二寸
　　衣服赭黄色　　脚踏金莲华
　　右手拔折罗　　举上如拟势
　　左持金莲华　　发少黄右旋
　　独发笼头冠　　发上际二寸
　　发中立化佛　　右锡左澡罐
　　两边一佛　　持锡杖金色
　　圣者绕其身　　急云五色光
　　作法念诵时　　对像作遍数
　　如经之所说　　悲愍于有情
　　若起于忿怒　　金刚即为现
　　极忿迅之身　　能令见者怖
　　行者一切时　　清净身语意


　　大忿怒金刚童子念诵瑜伽法一卷


