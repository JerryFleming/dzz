No. 2438 阿字义上

  　          　中川上人
　      　
　　　　　



阿声字实相名体事（一）
阿声字为一切声字之本体事（二）
阿声遍一切定惠等声字事（三）
一切文字无非阿字事（四）
阿字悉遍一切情非情法而为其第一命事（五）
阿字为一切真言之心亦生处住处亦最上又为一切法教之本亦所诠事（六）
阿字为一切理之本事（七）
阿字为一切行之要事（八）
以阿字统如来无边果德事（九）
如来妙感妙应皆不出阿字门事（十）
于阿声字相辨能所诠事（十一）
阿声字实相之法然随缘事（十二）
阿声字实相之迷悟损益事（十三）
阿字之字相字义实相之有相无相事（十四）

阿字义（私集）


　　　　



阿声字实相名体事

    声字实相义云。内外风气才发心响名曰声也○声发不虚。必表物名号曰字也。名必招体。名之实相（云云）
    声之字声有字。字则声。声字异如次。依主有财持业相违四释。立声字名。声字之实相。声字实相互有。声字则实相。声字实相极近。声字与实相异如次。依主有财持业邻近相违五释。得声字实相名。而五名中相违约浅略。持业邻近据深秘。依主有财通二。具见本文。
    又云。四大相触音响必应名声也（云云）又云。一切音声不离五大。五大即是声之本体（云云）大日经疏第十九云。依喉舌齶等众缘相触而有声生（云云）智度论第六云。若深山夹谷中。若深绝涧中。若空大舍中。若语声。若打声。从声有声。名为响。无智人谓为有人语声。智者心念是声无人作。但以声触故名为响。响事空能诳耳根。如人欲语时。口中风名忧陀那还入至脐触脐响出。响出时触七处退。是名语言。如说偈。风名忧檀那。触脐而上去。是风七处。触顶及龂齿唇舌咽及胸。是中语言生。愚人不解此。或着起嗔痴中。中有智慧。不嗔亦不着。亦复不愚痴。但随诸法相（云云）
    私案。大日经疏第三云。齶者龂齶近故也。又第二十云。齿喉咽唇舌脐等众缘者。脐及七处也。然悉昙藏第二云。智度论云。忧陀那风触七处而成声。谓脐心顶喉齶舌唇者。恐谬谈欤。脐为七处之内故也。
    声字义云。法身如来说偈颂曰。等正觉真言。言名成立相○若作深秘释者○等正觉者。平等法身之身密是也。此是身密其数无量。如即身义中释。此身密则实相也。次真言者。则是声。声则语密。次言名者。即是字也。因言名显。名即字故。是则一偈中声字实是相而。若约一部中显此义。且就大日经释。此中经所说诸尊真言即是声也。^h□字门等诸字门及字轮品等即是字。无相品及说诸尊相文并是实相。复次约一字中释此义者。目梵本初阿字开口呼时。有阿声即是声。阿声呼何名。表法身名字。即是声字也。法身何义。所谓法身者。诸法本不生义。即是实相（云云）又颂曰。五大皆有响。十界具言语。六尘悉文字。法身是实相。释曰。颂文分四。初一句竭声体。次颂极真妄文字。三尽内外文字。四穷实相（云云）。

阿声字为一切声字之本体事

    大日经疏第七云。凡最初开口之音皆有阿声。若离阿声则无一切言说。故为众声之母（云云字母释吽字义俱舍同之）。声字义云。开口呼时有阿声（云云）念持真言理观启白文云。世出世间凡开口音无非阿字（云云）疏第十云。若离阿声则无余字。即是诸字之母。即一切真言生处也（云云）第十二云。复阿字是开口声也。若无阿声即不能开口。若不开者一切字皆无。是故阿字为一切字之种子（云云）阿阇梨真实智品云。所谓阿字者一切真言心（云云）疏第十七释云。所谓一切心者即阿字也。以一切言音皆从此字为首。若无此阿声则离一切之语无有可说。当知但开口出声。即是阿字之声也。上文俄若那拏^8□并且如言迦字时。但于喉中作短诫声。未成迦字。何有阿字通释云。假令迦字作喉中短诫声。不道迦字即迦等体不得成。须要加阿字迦字方得成就。又假令喉中短诫声字亦不离喉中短声阿字。故知一切字因阿字发起也（云云）
    私案。疏或本作诫。传写之错也。作□为正。玉篇□古来反。钞作诫亦不违。音近□故。而今□者可由岐音。犹如计用音。鸡用音等也。通释之音可知。
　　悉昙藏第三云。短□声者字是也。此迦加半体短声呼□。此迦字等以阿字为头者。是等以为头（云云）疏第十九云。若无阿声在中即不开口。亦自无有声也（云云）悉昙藏第四云。吽字玉篇云。去牛反。或真言注云。牛鸣声也。故据师承世皆云吽不开口呼之。大日义释云。若无阿声在中（云云）
    义释之文具同上。疏文引阿阇梨真实智品义释意。成吽字有喉中阿声也。
    吽字义云。阿声即是一切字之母。一切声之体（云云）大日经开题云。一切字门以初阿字为本体故（云云）疏第四云。又以一切语言中皆带阿声故。一一字门皆具一切字门（云云）
    第七云。又一切语言中带阿声者。皆阿字门所摄下声虽云离阿声。然阿有内外。若外声虽无然不得离阿字内声。内声即谓喉中阿声也（云云）
    并下声三字十四十卷两本义释俱云。并上声而为注文。悉昙藏第三引义释。此文云。并平声而云持明禁戒品义释。私案。准悉昙字记并字母释。可依两本义释下平传写之错也。又安和尚品名谬也。
    演密钞第九云。疏上文俄若拏那^8□等者。释妨难也。谓因上言一切言音皆以阿字为首等。遂有疑妨。若一切言音无此阿声则无有可说者。即如俄若拏那^8□五字即当大空之点。又是离离藏之音。何开阿字而言一切言音皆从此字为首等耶。今释先纵上文俄若拏那^8□虽云离阿声。夺云然阿有内外二种之声。其俄等五字于阿字外声虽无。而不得离于喉中内声之阿字也（云云）又第十七云。然迦字等若口无阿字之声则不成字。当知此字本无言说名字。因阿字而得有也。如人无头而一切支分皆死。此迦字等亦如是。若不以阿字为头即不成（两本俱云。即不成声）亦不名字也。故阿字为命也。哩比得伊伊等三昧声亦因（二本俱云。亦因阿字）发起也。假令迦字若无阿。但于喉中作短□声道迦□不成也。以加阿字即成迦故。当知阿字不生迦。是无作（云云）钞第九云。假令迦字等者。谓有难云。若凡开口皆带阿声。即一切言音由阿字得成者。又云。故悉昙阿字亦为众字之母（云云）第十七云。要因此阿字生一切世间之语言。然此语言不离阿字。以不离阿字故。即知是不离于法体不生（云云以不离以下可用字义）又云。从字有声。如从一阿字。凡一切语声中有阿声者。不得离此字也（云云）演密钞第二云。真言通体即唯阿字。通与一切真言教法而为体。故不唯真言。至如万类名言皆能此有诠音声（云云）

阿声遍一切定惠等声字事（三）

    阿声字为一切声字之本体中。是至要故重别摄之。
    具缘品云。云何真言教法。谓阿字门。一切诸法本不生故。迦字门。一切诸法离作业故○婆字门。一切诸法有不可得故。野字门。一切诸法乘不可得故○诃字门。一切诸法因不可得故。秘密主仰惹拏那^8□。于一切三昧。自在速能成辨诸事。所为义利皆悉成就（云云）
    疏第七云。经云。谓阿字门一切诸法本不生故者。经云。秘密主仰坏儜曩莽。于一切三昧。自在速能成辨诸事。所为义利皆悉成就者。于迦遮吒多波五类声中。复各有五字。其第一至第四字皆是惠门也。已如前说。第五字皆是证门。今合说之。梵书以此五字皆同圆点。且如迦佉哦伽四字。增伽至第十一声。皆于首上安点。若欲除去此点。而于次后字上累加仰字等。其字即与有点不殊。又梵字十二声中。第一是本体故名为空。即次第二字是行。第三以去以诸画增加者。皆名三昧。第十一其上安点是证。第十二傍置二点是般涅槃。若此仰字。能遍智慧三昧声故。当知即是大空义。是故别说。不与前字相合论也。涅槃经此五字亦具明字义。今毗卢遮那宗。寄此五字以明大空。大空是证处无法可说。故但以圆点表之（云云）
    二本义释大同之。
    寻云。疏云。又梵字（二本义释俱云。又凡诸字）。十二声中第一是本体故名为空。若尔第一字空与十一点空如何别耶。答。空体虽同因果为别。初因后果故也。问。其空体同为初因。后果为别之意云何。答。大空体中有菩提心菩提果二义。心为初字。果为后点。是其同别之意也。
    字轮品云。秘密主有遍一切处法门。秘密主若菩萨住此字门。一切事业皆得成就（云云）
    初阿娑□。次迦等二十字。次野等九字。次伊等十二字。次仰壤拏曩^8□莽五字也。疏第十四云。第一阿字。即是菩提心体。次有迦佉俄伽等五音。皆取四字（各除第五声）。次又取也啰乃至乞叉。皆是男声○凡字轮文为三分。初阿字为一分。次迦乃至二十字为第二分。次也字乃至诃字为第三分。除去乞叉字。由此字已重故也（谓有迦娑二声故重也）。次上皆是智慧字也。次有伊（上）伊邬（上）乌翳爱恶奥八字。加此八字即成就三昧。皆是三昧声也○次有我（鱼可）若（而可）吒曩（上）莫（慕可）此字遍一切处。谓遍于定惠中也○即同上头之点也（云云）二本同之。阿阇梨真实智品云（云云）疏第十七云。然字者梵有二音。一名阿刹罗也。是根本字也。二者哩比鞞。是增加字也。根本者即是本字。如阿字最初二音。是根本也。次从伊（上）伊至乌奥凡十二字。是从生增加之字。悉皆是女声。其根本字是男声也。男声是惠义。女声是定义也。其根本字遍一切处。次诸增加字亦有遍一切处。根本增加不相异也。皆以根本字体有本而加点画。是故根本增加不一不异。犹如器中盛水。因器持水。水不离器。此亦如是。更相依持能遍内外也。相应者梵音瑜只。即阿字义。相应即是瑜只之义也。非但阿字遍一切处。从迦佉等乃至沙诃。亦遍一切处。何以故。此等皆是根本音。甚其根本音即同于阿字。如迦字等。各各有从生增加之字。如迦字中即有计鸡矩俱鸡盖。俱皆是女声也。然迦字体上加于画。则成增加之字。体是惠。而加是定。定惠相依持。合而为一。其体不失。止观双行亦遍一切地也。增加遍于根本。根本于增加。滋生遍于种子。种子亦遍于滋生也（云云）
    二本义释俱云。即有^h□计^h□鸡^h□矩^e□俱^h□鸡^h□盖^h□俱^h□矫。皆是女声也（云云）唯此疏脱矫字。又赞可依皆字。
    百字成就持诵品云。阿娑□迦佉哦伽遮车若社吒吒拏茶多他娜驮波颇摩婆野啰罗□奢沙婆诃仰壤拏曩莽（云云）疏第十九云。俄惹拏那^8□○此五字遍于定惠中。亦能成三昧。亦能成智慧。能遍成如来八十随形好也（云云）钞钵第十云。疏此五字遍于定惠等者。谓前阿阿暗恶。前一是惠。余三是定。例下迦佉乃至娑诃定惠亦尔。仰等五字皆遍彼中。故云遍于定惠中。言亦能成三昧者。遍余三字也。亦能成智慧者。遍于初字也。此义难明。略以字形而显示之。且将智慧声中剑字头者如迦字明之。^h□迦者作义。若加仰字空点。^h□乃成剑字。即彰作义是空。佉等例尔。是名遍于智慧之中。又^h□枳字是迦字之三昧。若于^h□枳上安置空点。乃成头字。即此三昧亦属大空。如枳字者济底。比乃至呬等亦尔。是名遍于三昧之中。上以义当空点释之。更以仰等本体辨者。如梵语^h□^h□半左。是五若于跛字上不置字点。却于左字置^e□坏字。即与破字上加空点无殊梵法如。是故又如梵语^h□^h□僧贺是师子。若于僧字上不加空点。却于贺字上安置^b□仰字。即与僧上置点无异。余皆例尔。故云此五字遍于定惠中也。言能遍成如来八十随形好者。如以^b□仰字加于牙音。迦等四字。谓迦（短）迦（长）枳鸡。上二是惠。下二是定。又加佉哦伽各有四字。共成一十六音。如牙音者齿音十六。舌音十六。喉音十六。脐音十六。如是总有八十。故成如来八十随形好。其实亦遍野等八字。今但举初摄于后。故曰遍成如来等（云云）
    寻曰。阿阇梨真实智品疏云。阿刹罗是根本字。哩比鞞是增加字者。阿刹罗为根本字之梵语。哩比鞞为增加字之梵语耶。答。全真梵字母释义云。梵云^h□阿^b□乞察（二合）^h□啰者。唐云父字。义释云。无异流转。或云无尽。以句名父身。善能演说诸佛秘密万德差别。义理无穷故言无尽。或云常住。言常住者。梵字独得其称（云云）悉昙藏第三引涅槃灌顶疏道暹记云。梵阿察罗。此方义翻名为无尽（文）故知阿察罗者敌对云父字。义翻云无尽。即是阿字及迦等三十四根本字也（云云）故阿刹罗非根本字之正梵语。而根本字无尽等义胜故。以阿刹罗为其名也。但疏意难知也。演密钞第九云。哩比此云增加。即当伊伊乃至污奥等。皆是从阿字增加之字故（云云略鞞字随义释文。义释文。疏文。疏文上抄之。）悉昙藏云。哩比鞞者。义翻云从生。即是伊等十二增加字也。此约十六转故云从伊（上）乃至乌奥凡十二字也（云云）故哩比鞞为增加字之梵语也。
    寻云。何故根本字为男声。增加字为女声耶。答。疏云。皆以根本字体有本。而加点画。又第十二释明妃云。由增长义故女声呼之。又云。妃者如世女人。能生男女。令种胤不绝（云云）是故字体称根本。增彼名增加。喻如彼种胤体种胤僧长。而种胤体男所成就。种胤增长女所成辨。所以假喻男女。以所成从能成。根本为男声。增加为女声。
    又声有甲乙。根本为甲。增加为乙。人有胜劣。丈夫为胜。女人为劣。甲声譬胜人。根本为男声。乙声比劣人。增加为女声也（已上）寻云。何故男声是惠义。女声是定义耶。答。定惠之寂照。男女之动静。彼此相以取义。可知。又有多义。不能具之。
    寻云。第二长声^h□字。定惠声中何耶。答。疏并两本义释俱云。如阿字。最初二音是根本也○其根本字是男声也男声是惠义（云云）故惠声也。又演密钞云。余三是定（具如上抄）悉昙藏第三引义释此文云。如阿字最初者。即是根本也（云云）又悉昙藏云。其阿（引）暗恶三字亦属此从生中。若不尔者。岂属根本（云云）若依此等可为定声。
    问。二义俱有过。若言惠声者。字既加点。可是增加。若增加字悉皆女声。何云惠声。故安和尚所引文云。最初根本。而除第二。若言定声者。声既同初。可是智慧。故见行三本皆云最初二音是根本也。根本岂定声耶。答。先云惠声。尚无其过。字加傍点。此字本体例如^b□字。岂增加字。安和尚所引已违见行之诸本。传写之错。何必依乎。设彼非错但云最初根本。不云第二增加。又云定声。何有其失。初阿短声。次字引声。短引既异。定惠宁同。然云二音是根本者。按十住心论云。各各字有十二转生字。此各各十二为本。有一合二合三合四合等增加字（云云各各字^h□等也^b□）准此本者非必惠声。第二^h□字且望伊等有本义。故云是根本。非欲遂。谓是智惠慧。理实^h□字遍定惠声字。具根本增加。^h□是根本。^h□是增加。故声通智惠三昧。阿是智惠。引是三昧故。疏体是惠而加是定者。则此意也。由此以^h□字表行。行通智慧故。故约惠边疏云是初二音是根本也。十住心论云。云何真言教法。谓^h□^h□^h□^b□^h□^h□^b□乃至^h□^h□^h□^h□等字为本母（云云）又约定边演密钞云余三是定。而安和尚但属三昧。此难依耳。谓若不尔者。岂属根本也故。
    寻云。疏云。次从伊上乃至乌奥凡十二字。是从生增加之字者。四字如文。余字何等耶。答。安和尚云。此约十六转（具如上之）故坞乌哩^6□里狸翳蔼。是其余字也。
    寻云。^h□^h□二字定惠声中何耶。答。仰等五字皆同圆点故准五字暗遍定惠证。既通二入当通二。今此二字之具根增声通定惠。准^h□可知之。
    寻云。疏处处文或云若此仰字遍智慧三昧声故。或云此字遍一切处。或云此字遍于定惠中（皆具如上）故知^b□^e□^b□^b□^b□字遍定惠声。若尔何故大师但云^b□等字为本母（具如上之）本母即根本。根本是惠故耶。答。十住心论且论一边故。疏云从迦佉等乃至沙诃亦遍一切处。何以故。此等皆是根本音。其根本音即同于阿字（云云）悉昙藏第三释此文云。皆加一字为头。皆加阿声为音。故知三十四字母当体。皆是根本阿字之韵（云云一处文如上也）疏既云。乃至沙诃无所简故随加五字云三十四。三十四皆根本。明知五字是惠声。此又且论一边而已。若不尔者。岂疏自忘遍定惠中之义乎。问。仰等五字中天南天其音各别。若尔于何云遍定惠耶。答。具缘品疏云。仰坏宁曩莽○若此仰字能遍智慧三昧声故（具如上也）故于中天而云遍也。谓^b□字有^b□^b□二音。^b□是惠。^b□是定故也。问。仰等五字于何天音云阿字韵耶。答。于南天云尔也。字轮品疏亦用南天音故（正文如上）又现闻易知耳。
    寻云。^b□字为惠声。为定声耶。答。疏云乃至乞叉。是男声故惠声也。问。若尔何故次又云除去乞叉○皆智慧字耶。答。此字轮中除。非谓非惠声。犹如哩等四字字轮中除。而非云不定声也。
    寻云。于迦佉等字十二转生声。分别定惠之方云何。答。第一是智惠声。如上已述。又具缘品义释云。又凡诸字十二声中。第一是本体。故名为空。第二字是行。第三字以去以诸画增加者。皆名三昧。第十一其上安点是证。第十二傍置二点是般涅槃（云云）故第三以去乃至第十定。第二·十一·十二遍二。其义准^h□^h□^h□可知。问。若言第二遍二者。如何钞第十云迦（短）迦（长）枳鸡上二是惠下二是定（云云）耶。答。既遍二故。且约一边云第二惠也。问。第八·第十二转之字。字具根增。声通定惠。与等无别。何彼遍定惠。此但为定声耶。答。彼^h□^b□等所加点声皆通定惠。此字所加点声但是三昧。故此二转但为定声。不可同彼^h□等。
    寻云。于上一切定惠声字必阿声通彼耶。答。尔也。问。通方云何。答。此有三义。约首·约韵·约体是也。问。先约首之义云何。答。疏第七意云。凡最初开口之音皆是阿声也。离此则无一切言语。故阿声为众声之母（第十·第十二·第十九字母释·吽字义·声字义·念持真言等意皆同之。正文皆如上）又第十七云。所谓一切心者。即阿字也。以一切言音皆从此字为首。若无此阿声则离一切之语无有可说。当知但开口出声。即是阿字之义也。下文云。然迦字等。若口无阿字之声则不成字。当知此字本无言说名字。因阿字而得有也。如人无头即一切支分皆死。此迦字等亦如是。若不以阿字为头即不成。亦不名字也。故阿字为命也。哩比得伊伊等三昧声亦因发起也（云云）此二文意全同。上云一切言音皆此字为首。下云若不阿字为头不成声等。是同。又云若无阿声无有可说。下云此字本无言说名字因阿而有。则同。又云开口出声即是阿声。下云若口无阿字之声等。亦同。而下文云然迦等者。显阿字遍一切惠声。哩比等者。彰阿声遍一切定声。此皆约首。首者头首。头首之中亦有命义及能生义。故诸文中或云一切言音之首。又云为头。又云为命。或云一切众声之母。又云生处。又云种子。谓一切定惠等声字皆悉无不以阿声。为头首寿命及能成也。头命等义睑文易知。是谓约首之遍义也。
    问。约韵之义云何。答。疏云。其根本音即同于阿字。安然释云。三十四字母当体皆是根本阿字之韵（具如上之）则诸惠声皆以阿声为其韵也。又应定声。以阿为韵至次当知。
    问。约体之义云何。答。约首准始。约韵准终。今约体者该始终也。一切定惠等声始终皆悉无非阿声。是故阿声遍彼一切定惠等声而为其体。是故疏云。一切语言中皆带阿声。又云一切世间之语言○不离阿字。吽字义云。阿声即是一切声之体。觉苑。至如万类名言皆有此能诠音声（皆具如上）。
    问。一切语言皆以阿声为头。故云皆带阿声不离阿字皆有阿音。如何依皆带阿声等之文。而成一切语言皆以阿声为其举体。又若一切语言皆以阿声为举体者。如何但言为头。又^h□^b□^b□^b□等现非阿声。岂以阿声为其举体耶。答。疏云。要因此阿字生一切世间之语言者。是显一切语言皆以阿字为头首。次云然此语言不离阿字者。是显一切语言皆以阿字为遍体。若不尔者何重言乎。又云最初开口之音皆有阿声者。是明阿为头首。又云一切语言中皆带阿声者。是明阿为遍体。初中之言其意如此。又大师云。一切字之母者明头首。次云一切声之体者明遍体也。然言阿字为头者。且彰为诸字之本。而非遮为遍体。如彼虽言为体而非遮为头也。^h□^b□等之难不然。若现阿声者即是阿字。何论为体。夫言一切语言以阿字为体者。^h□^b□^b□^b□等一切语言显非阿声。而隐其中有阿声为其体。故云阿字为其体也。悉昙^h□^b□等以最初^h□为体。例如^h□^h□等。以最初^h□为体故。疏十七云。如阿字最初二音是根本也。次从伊（上）伊乃至乌奥凡十二字是从生增加之字。悉皆女声。其根本字是男声也。其根本字遍一切处。次诸增加字亦有遍一切处。根本增加不相异也。皆以根本字体有本而加点画。是故根本增加不一不异。犹如器中盛水。因器持水。水不离器。此亦如是。交相依持能遍内外也（云云具如上也）此文意明悉昙中^h□^b□等十二声皆以阿声为其体。体加互遍内外一切处。交相依不一不异也。次文云。然迦字体上加于画则成增加之字。体是惠而加是定。定惠相依持合而为一。其体不失。止观双行亦遍一切地也。增加遍根本。根本遍于增加。滋生遍于种子。种子亦遍于滋生也（云云）此文意显^h□^h□等出生声。以^h□声为其体。体加互遍一切地相依持也。喻意可知。故阿声遍^h□^b□^h□等十二声中而为其体^h□^h□二字亦阿为体。约但女声云。十二字凡开口出声无非阿声。又咽口中一切声。其最初声无非阿声。故钞九云。又假令喉中短声诫字。亦不离喉中短声阿字（云云具如上也）故一切声皆悉最初无非阿声。而触牙齿舌等缘故。转成^h□^h□^b□等差别之声。虽成别声。其一一中不失阿声。而为其体。故疏十七云。要因此阿字生一切世间之语言。然此语言不离阿字。以不离阿字故。即知是不离于法体不生（云云）故^h□^h□^b□等乃至一切语声中。皆有阿声为其体也。
    寻云。若言一切语言之中有阿声者。梵汉俱尔耶。答。尔也。问。其梵汉语言中。阿声皆名真言耶。答。尔也。问。若尔何故但约梵语而说真言耶。答。疏第七云。一一声字即是入法界门。故得名为真言法教也。至论真言法教应遍一切随方诸趣名言。但以如来出世之迹始于天竺。传法者但约梵文作一途明义耳（云云）问。若尔如何字母释云。然梵字梵语于一字声含无量义。改曰唐言。但得片玉三隅则阙。故道安法师着五失之文。义净三藏兴不翻之叹。是故传真言之匠不空三藏等。教授密藏真言悉用梵字耶。答。二说之意不相违也。央汉言中有阿于二音。阿音^h□也。于音^b□也。故汉言中诸音所归是梵音也。皆无非真言。疏依此义边故云真言法教应随方诸名言。阿梵语中有无不非等多义。若改唐言或但曰无。或但云不。则得一义而失余义。字母释依此义边故云但得片玉三隅则阙。故不违也。
    寻云。十界具言语。其中阿声皆名真言耶。答。尔也。问。若尔何故声字义云。此十种文字真妄云何。若约竖浅深释则九界妄也。佛界文字真实。故经云。真语者·实语者·如语者·不诳语者·不异语者。此五种言梵云曼荼罗。此一言中具五种差别。故龙树名秘密语。此秘密语则名真言也。译者取五中一种翻耳（云云）言真言者。此但佛界五种言中之一种故耶。答。声字义次文云。此真言谈何物。能呼诸法实相不谬不妄。故名真言。又云。若知实义则名真言。不知根源名妄语（云云）谓有一类闻九界中乃至鬼畜言语中阿等声。知法实义。不谬不妄。其闻阿等声则名真言。是即法佛平等语密。故论其言语之起处则属鬼畜。依此义边真言通九界。谈其音声之根源则属佛界。据此义边真言唯佛界（此约究竟真言论之）若据五种真言。诸天等有自分真言也。声字义引般若经如来是真语者等之文欤。大日经疏并开题意别声字义。盖各述一义也。
    疏云。真言梵曰曼荼罗。即是真言如语不妄不异之音（云云）开题同之。但音字作义字。意显真语如语者即是不妄不异之义也。如彼唯识云。真谓真实。显非虚妄。如谓如常。表无变易。又言龙树名秘密语者。十住心论同之。疏云。龙树释论谓之秘号。开题云。谓之密号（云云）
    寻云。内外五大皆有响。其中阿声皆名真言耶。答。尔也。问。器界中阿声名真言之意云何。答。是即法佛语密一类闻之知法实义。故名真言。其义具如上鬼畜也。

一切文字无非阿字事（四）

    百字成就持诵品云。或诸法远离造作故现迦字形（云云）疏第十九云。或一切法中造作离故迦字形现。此即明一阿字门。然欲明一切法本来无作故现此迦字。然此迦字即明阿字义也。如迦字若上置横画即不成迦声。所以不成者。以迦中阙阿声也。此迦字上头即有阿形。当知此百字皆尔。下例可解。若无阿声在中·即不开口亦自无有声也（云云十四·十卷两本义释大同之也）。钞第十云。疏如迦字若上置横画等者。应云如迦字。若不上置横画即不成迦声。以迦中阙阿声故。此恐难显。更以梵字释之。谓迦字上横画即是阿声（阿声也迦字也）若不以上横画。安置在下字之上。下字不成迦字。何以故。阙阿声故。此疏若字下少一不字（云云）悉昙藏第三云。百字位成品义释云。如迦字若上不置横画即不成迦声（云云。私案。见本义释如钞。谓无不字。而安和上所引有不字。盖本不同欤。但百字位成品者错也。）钞第二云。真言通体即唯阿字。通与一切真言教法而为体故。不唯真言至如万类名言皆有此能诠音声。下文备显。凡开口之处尽带阿音。如书一字入一切字中。但初下笔若点若画。便当阿字。论所表体便是法界本不生性。即与诸法而为实体。由此梵王世界坏时。吞啖众字于口角边。唯留阿^6□二字。阿表于无。□表于有。即当佛法中真空妙有法界体也。虽成诸字而不坏其本体。如水全波而不失湿之自性。常是随缘。常是不变（云云百论）。念持真言理观文云。世出世间凡开口音无非阿字○内外一切文字点画无非阿字（云云）
    寻云。疏云。所以不成者。以迦字中阙阿声也。又云。下例可解。或无阿声在中即不开口。亦自无有声也之意云何。答。所以不成等者。此明^h□字。若不上置^h□画为头不成^h□声。所以然者^h□字声中阙^h□声。故不能开口。若不开者可无有声故也。下例可解等者。此明余^b□等字如^h□。若不上置阿画为头上不成^b□等声。其故如^h□即不开口等之言其意远也。此乃色尘诸字阿字为头首。声尘诸字阿声为遍体也。云迦中阿声。云阿声在中。其意可知。问。何故声尘一切文字皆以阿声为其遍体耶。答。经云。远离造作故现迦字形。疏云。然欲明一切法本来无作故现此迦字。钞云。论所诠体便是法界本不生性。即与诸法而为体。此等皆显诸法妙有必以真空为其实体。夫远离造作者。即是无作。作是妙有。无是真空。空有互遍成一法故。故疏第十七云。当知阿字不生迦是无作。其义即是相应和合成他放此（云云）既所诠法空空有迭遍。亦能诠声有空可齐故。一切字皆以阿声为遍体也。问。若言能诠声字随所诠法。有空互遍者。亦色尘文字是能诠故。应随所诠法有空互遍故。念持真言云。内外一切文字点画无非阿字。若尔何云色尘文字阿字为头。非为遍体耶。答。声尘文字^h□^h□等虽是互遍而无杂乱。色尘文字阿迦等点若互遍者。一一点则有杂乱。是故迦等字以阿唯为头。而显能诠有空相备之义也。念持真言就头为言。如彼钞云。但初下笔若点若画便当阿字。然复虽云。随所诠故能诠互遍。而所诠能诠有空和合等之义。此又法尔道理耳。
    寻云。声字义云。显形表等色内外依正具（乃至）如是种种色差别即是文字也（云云）尔者于其诸色文字成立。阿文字之方云何。答。声字义意六。五大色等名显色。五大形等名形色。取舍屈申业用等名表色。有情色名内色。器界色名外色。内外非定内外。互为依正。名依正色。又云。如是一切显形表色（乃至）如是差别即是文字也。各各相则是文故。各各文则有各各名字。故名文字（云云）故如上诸色各各诸相为文。文各各名字为字。而此文字表无不非等。及表本不生。名为阿文字也。问。言诸色各各诸相者。何等相耶。答。上文释声尘文云。声在长短高下音韵屈曲。此名文（云云）准此诸色各有长短等相。是其诸相也。问。言各各名字者。即字耶。答。尔也。问。余教云文即是字为名所依。若尔名是能依。字是所依。何云名即字耶。答。声字义云。文由名字。名字待文。故诸训释者云。文即字者。盖取其不离相待耳（云云）显密意别。不可以彼难此。问。若言密意名即字者。阿声字义云声之诠名必由文字（云云）岂可言名由名耶。答。上文云。声发不虚必表物名。号曰字也（云云）意云。于一切法有体有名。谓如热性为体火称为名。声发呼火之时。能呼无能诠名。所呼为所表名。言物名者所诠名也。言必表者能表名也。号曰字者。明能表名。即能诠字也。故下文云。声之诠名。必由文字者。意明声能诠物名者必由声。上文名能诠。止为声言王。户有诠物名非离文名。而声能诠所诠名也。若尔何有名由名之过乎。问。若言诸色各有长短等相名阿文者。其长短等相为必约梵篆隶等字形名阿文。为亦于瓶衣等诸物形名阿文耶。答。亦于诸物形名为阿文也。
    问。必约^h□阿等形可名阿文。故声字义云。又以五色书阿字等。亦名色文字（云云）又云。又彩画种种有情非情。亦名色文字（云云）岂非八体中虫书等名阿等文字耶。答。既云诸色之种种相。宁唯梵篆等字形乎。故声字义云。又于诸色聚中略有十四种。谓地·水·火·风·空色·声·香·味·触及眼等五根○又立十种色。具如彼说（瑜伽论第三卷）如是种种色差别即是文字也。又以五色书阿字等五名色文字。又彩画种种有情非情亦名色文字。锦绣绫罗等亦是色文字也（云云）此显色文字之种种差别。是故四大·五尘·五根乃至资具不改其形即文字也。种种差别之中不遮梵胡篆隶等形。故云又以五色书阿字等。然言画情非情等未必篆字。是明彩画牛马泉水等即文字也。
    问。若尔不改根尘等相。名阿字之意何。答。百字真言法品云。声从于字出（云云）疏第十七云。凡一切语声中有阿声者。不得离此字也。从字表而得有声生（云云）文意云。于声尘中阿别能诠不离字。通能诠从字能表。而得阿声也。重意云。名即字也。是通能诠通阿迦等。故如阿迦等是别。能诠彼此各别故。若人欲显字之所诠。无等义时则发阿声。此则从字能表得阿声生。而别阿声在通字所（为言）声尘既尔。色尘亦然。从文字能表而立阿等称。若文字能表无等义时。则字通诠所立阿别称。当知如来为机宜以根尘相表无等义机宜。亦于根尘相悟无等义之时。则以根尘文字所立阿称也。问。以根尘相表无等义。又悟其义之意云何。答。且论一物可准诸法。若见一瓶之时。解绳轮等所化性故无常。解四尘和合假有故不无解。虽不无而假有故非实。说者令如是解名表。见者能如是解名悟。此约浅略能表能悟阿字相也。
    疏第七云。从缘生者悉皆有始有本。今观此能生之缘。亦复从众因缘生。展转从缘。谁为其本。如是观察时则知本不生际（云云）第十七云。见彼生表之时即解本不生也。是故声出之时理性即显本不生。与一切从缘生法互相能生互相表解也（云云）故见瓶从缘生之时则知本不生际。见瓶生表之时解生即不生理。如是合知解为表。如是能知解为悟。此于深秘能表能悟阿字义也。问。若言一切色表无等义故名阿字者。其诸色全体为是阿字耶。答。尔也。
    问。若诸色全体为是阿字者。何^h□等字但首是阿。而非全体为何耶。答。所望别故不相违也。如随方字有全体。非阿梵^h□等字。但首是阿既有此差别。何必齐等乎。其梵^h□字表无等义。是以形表义。此能表形局^h□形。故^h□等诸字以^h□之省但为其首。而非全阿。显形表等诸色阿字表无等义。是以义表义。此能表所作性等义。无所限故。诸色全体皆是阿字。以形表义之。声明悉昙亦能所谈。以义表义之字。独秘密藏之所知也。^h□等但首为阿者。约形表之字。诸色全体是阿者。约义表之字。所望既别。不可一例。若^h□等字以所作性等义表无等义之时。一一举体皆亦为阿。且据形表边。而云但首为阿也。

阿字悉遍一切情非情法而为其第一命事（五）

    阿阇梨真实智品云。我即同心位一切处自在。普遍于种种有情及非情阿字第一命（云云）疏第十七云。我心住一切遍自在。我皆遍种种有情非有情阿字第一命者。谓即以阿字为心故。遍于一切自在。而成言此阿字不异我。我不异阿字也。乃悉遍于一切情非情法。此诸法即以阿字而为第一命也。犹如人有出入息。以此为命。息绝即命不续。此阿字亦尔。一切法有情以为命也（云云十四本同之）。
    钞第九云。疏乃悉遍于一切情等者。情谓曼荼罗位。非情谓门界幢标也（云云）同品上文云。故此遍一切身生种种德（云云）疏云。然此阿字非直遍于身分。然一切非身亦皆遍满。是故从此阿字之心生种种功德门也（云云）
    钞云。然一切非身亦皆遍等者。不但遍布于行者身。诸支分亦遍于漫荼罗故云非身。又遍曼荼罗诸支分中故云非身（云云）
    寻云。言阿字遍一切情非情者。为能诠字遍为字所诠遍耶。答。二俱可遍。问。其意云何。答。能诠遍义准上可知。所诠之义亦易知耳。本不生等是所诠故。问。若尔能诠所诠可遍一切。何限曼荼诸位门界幢标耶。答。钞释且约曼荼。理实可遍诸法。经疏之意其义明也。
    寻云。即身成佛义意云。我即同心位者。识大阿字第一命者。地大中三句表六大自在用无碍德（可见正文）何以六大无碍之德。而成阿字悉遍之义耶。答。阿字悉遍之义。疏释既明镜也。不可依彼舍此。何况大日经开题云。六字则能造之体（云云）此云阿等六字即六大体也。又今耶身义意以阿字为地大。宁不以地大德成阿字义乎。
    寻云。遍身非身者。此说行者所观也。不可同情非情之说耶。答。尔也。然本遍故今亦能观。所以遂同耳（或本有之）。

阿字为一切真言之心。亦生处亦住处亦最上。又为一切法教之本。亦所诠事（六）

    疏第七云。若见本不际者。即是如实知自心。如实知同心即是一切智智。故毗卢遮那唯以此一字为真言也（云云）普通真言藏品云。是中一切真言之心。汝当谛听。所谓阿字门（云云是中者上所说之中也）。疏第十云。次毗卢遮那说真言心者。以如上诸真言等随一一中。则有根本真言心真言随心真言。如是等无量无边不可知数。今总说诸真言之心。即此阿字是也。此是诸法本不生义（云云第七卷疏同之）钞第二云。真言通体即唯阿字。通与一切真言教法而为体故（云云）阿阇梨真实智品云。所谓阿字者一切真言心○安住诸支分（云云）疏第十七云。谓虽加诸字亦有阿字在中也。又遍住于支分阿字为心。如人有心能遍支分。是心皆受苦乐。阿字亦遍一切支分也（云云两本义释俱云。如人有心能遍支分。分转之心皆受苦乐云云。）钞第九云。梵云阿伽罗。是身支分。质多是心。即里比等字是支分。阿字是心。是故有身支分定有心有里比等。众字定有阿字。不得相离也（云云）
    寻云。若言心遍支分。皆受苦乐者。如何秘藏记云眼等诸识在心花所（具见正文）耶。答。私有二义。一者义释疏云。分转之心皆受苦乐。故知心体虽在心花。而分转用遍支分也。二者心体遍支分言在心花者。二俱有过。若言体在心花用遍支分者。阿体既遍里比。心体何局心花。法喻是应齐故。余乘者秘藏记云。据密教凡夫心如合莲花。圣人心似开莲花（云云）在心识所（云云）既云据密教。岂可随转耶。答。初义法体喻用难异。俱遍义同。何不比咒。后义据密教者。且谓凡圣心花含开。而心体局心花。随转余乘也。六大无碍常瑜伽。识大何局一处乎。二义正不应知。
    普通真言藏品云。念此一切诸真言心最为无上。是一切真言所住（云云）疏第十云。若离阿声则无余字。即是诸字之母。即一切真言生处也○此字于真言中最为上妙。是故真言行者常当如是受持也。是故一切真言住于阿字。犹住此故诵之即生也（云云）十四卷本云。若悟阿字门。是一切诸真言心者。则悟一切字门。皆是一切真言心。皆是一切真言住处。皆悉最为无上也（云云十卷本同之）第七卷疏云。犹住此故诵之即生他一切字德（云云余同疏也）。疏第十九云。诸圣智中佛为第一。此阿字于一切真言门中最为第一也。由此一字成无量功德故无上也。疏第七云。阿字是一切法教之本。凡最初开口之音皆有阿声。若离阿声则无一切言说。故为众声之母（云云）字母释六。内外诸教皆从此字而出生也（云云。此字者阿字也）疏第四云。如诸大乘经论约曰悉檀曰不生等。以种种因缘譬喻广说阿字门。则有无量句义（云云）大曰经开题云。即此阿字大日世尊种子真言也。是经一部始终唯说此一字义。其义无量。略说少分耳（云云）钞第一云。此经七卷三十一品。从始迄终皆是显斯三句之义。当知即是阿阿暗恶四字之义也（云云）一字仪轨云。是一切字母。十方三世佛所说一切法无非此字体。才念即同称一切如来法（云云说阿字也）。

阿字为一切理之本事（七）

    疏第十七云。然此阿字能说一切世间语言。复因此语言得解一切出世之理也。所以者何。要因此阿字生一切世间之语言（云云）吽字义云。阿声○一切实相之源。又云。以阿字门摄一切真如法界法性实际等理。无所不摄（云云）

阿字为一切行之要事（八）

    住心品云。宣说真言道句法。所谓初发心乃至十地次第。此生满足（云云）疏一云。复次行者初发心时得入阿字门。即是从如来金刚性生芽。当知此芽一生运运增进更无退义。乃至成辨无行可增。然后停息故云次第。此生满足。此中次第者。梵音有不住义精进义遍行义。谓初发心欲入菩萨位故。于此真言法要方便修行得至此初地○乃至满足十地。唯以一行一道。而成正觉（云云）钞第二云。疏复次行者初发等者。谓从初发菩提心时便得入于阿字之门。即是从如来金刚性。生金刚性谓如实知坚固性也。言当知芽者菩提芽也。此芽生已中间运运者地地也。地地增进乃至成菩提树王更无行可增○从初发心入菩萨位。乃至满足十地。但以一真言之行一真言之道。而成正觉（云云）疏第十二云。入阿字门故即能了知真言行之与果也。若了知彼行及果。即是据得无上大果也（云云十四本同也）。转字轮曼荼罗行品云。于一切世间出世间。声闻缘觉静思惟勤修成就悉地。皆同寿命同种子同依处同救世者（云云）疏第十二云。此阿字门即是世出世间二乘定观等之惠命也○如上世出世间。一切所作妙业。阿字即为彼命。如人若无命根一切化事皆悉妄废。一切世出世间功德定惠等亦尔。若离阿字门即不得增益成就。如彼死人无所能为。复阿字是开口声也。若无阿声即不能开口。若不开者一切字皆无。是故阿字为一切字之种子。当知一切万行亦如是。以阿字门而为种子。若离阿字亦不成也（云云依处等释可见正文）第十七云。此心真言即是无量义处遍生一切世出世间之法。离一切戏论。诸戏论永息。而阿妙智生。此智即是奢^8□他毗钵舍那之智。从此智有无量惠方便生（云云）又云。若舍阿字本自然之智。则一切善不得生。故舍佛即是断一切菩萨之命。与绝其成佛之根（云云）钞第九云。疏若舍阿字等者。阿字是菩提心。由菩提心故则有阿字大悲地波罗蜜等成佛之根。若舍之者则绝成佛之根。一切万善而不得生故（云云）又云。若秘释者。即是阿字法界本不生之体也。此字能生一切诸法。若舍阿字自然之智。则一切善法不得生故（云云）受方便学处品云。秘密主应当谛听。吾今演说差别道一道法门（云云）疏第十七云。谓一切法不出阿字门。即是一道也。道者谓乘此法而有所至到之义也。一道者即是一切无碍人共出生死。直至道场之道也。而言一者此即如如之道。独一法界故言一也。于此一道中而分别种种差别。独如无量岐路皆至宝所。殊街同归也（云云上一行一道之意以此可知耳）。一字轨云。阿字菩提心种智之本源（云云）

以阿字统如来无边果德事（九）

    疏第四云。如以阿字五轮统如来无边内德（云云两本义释如字下有以字）。第十二云。入阿字门故即能了知真言行之与果（等。云云具如上之）。
    阿字统如来无边果德故。入阿字门则能了知真言果也。

如来妙感妙应皆不出阿字门事（十）

    妙感妙应虽亦果德。义门殊故别出之耳住心品云。而此一切智智道一味。所谓如来解脱味（云云）疏第一释云。佛从平等心地开发无尽庄严藏大曼荼罗。已还用开发众生平等地地无不出阿字门。当知尽庄严藏大曼荼罗。妙感妙应皆感应。因缘所生方便亦复不出阿字门。譬如大海中波涛相激迭为能所。然亦皆同一味。所谓碱味也（云云二本大同之）。

阿字义（私集）

阿字义中

              中川上人

　　　　



于阿声字相辨能所诠事（十一）

    秘藏记云。净菩提观○声字实相顺违逆往反观想言声者。口诵字声。字者观字体。实相者观字义（云云）又云。如何文字。假令有一阿字呼阿。声则能诠是文也。以呼阿显无名。阿即无故。是为所诠。是则字（云云）声字义云。谓实相由声字显。则声字之实相。亦依主得名（云云）又云。若言声字外无实相。声字则实相。亦如上名（云云如上名者释也）。疏第七云。经言。秘密主。云何真言教法者。即谓阿字门等。是真言教相虽相不异体。体不异相。相非造作修成不可示人。而能不离解脱现作声字。一一声字而是入法界门。故得名真言法教也。又云。且如阿字门。若声若字举体不生。声字之义即筌举体不生。若证时还只证此不生。中间文无间杂。亦无异路（云云）第二十云。今如是见声实相。即知此声不生灭同于实相。是音声平等性也（云云）
    私案。秘藏记意。上文声字为能诠。实相为所诠。下文字亦所诠也。声字义意。上文声字能诠。实相所诠。显义广故。下文声字则实相。故能诠即所诠也。疏意二文声字即实相。能诠即所诠。后文声即实相。准上可知。

阿声字实相之法然随缘事（十二）

    字母释云。夫梵字悉昙者印度之书之也。西域记云。梵天所制。五天竺国皆用此字。然因地随人稍有增减。语其当体。以此为本。劫初之时世无法教。梵王下来授。以此悉昙章。根源四十七言。流派余一万。世人不解无由。谓梵王所作。若依大毗卢遮那经。云此是文字者。自然道理之所作也。非如来所作。亦非梵王诸天之所作。若虽有能作者。如来不随喜。诸佛如来以佛眼观察此法然之文字。即如实而说之。利益众生。梵王等传受转教众生（云云）具缘品云。复次秘密主。此真言相。非一切诸佛所作。不令他作。亦不随喜。何以故。以是诸法法如是故。若诸如来出现。若诸如来不生。诸法法尔如是住。谓诸真言。真言法尔故（云云）疏第七云。经中次说真言如实相。故云。复次秘密主。此真言相。非一切诸佛所作。不令他作。亦不随喜。何以故。以是诸法法如是故。若诸如来出现。若诸如来不出。诸法法尔如是住。谓诸真言。真言法尔故者。以如来身语意毕竟等故。此真言相。声字皆常。常故不流。无有变易。法尔如是。非造作所成。若可造成。即是生法。法若有生。则可破坏。四相迁流。无常无我。何得名为真实语耶。是故佛不自作。不令他作。设令有能作之人。亦不随喜。是此真言相。若佛出兴于世。若不出世。若已说若未说若现说。法住法位性相常住。是故名必定印。众圣道同。即此大悲漫荼罗一切真言。一一真言之相。皆法尔如是。故重言之也（云云二本同之）十住心论第十引此释全文已云。已知法尔而住无人能作。若然谁传。答。初从大日尊下至青龙阿阇梨。有七叶大阿阇梨耶（云云）又云。如来○自在加持说真言道。虽从机感因缘生。而不动实际（云云）钞第六云。疏法住法位等者。真如住在诸法之中名为法住。法有澄净离染得净分位。显之故名法位。此约理事差别。或真如法即法位。唯约理明言性相常位者。谓真言如实体相。真言行相有佛无佛而常有故。亦可性是常住。相是无常。既尔云何言性相常尔。答。性相无二故。又性常是常。相常是无常。不由如来出世故。问。常住音声可尔。无常音声言说岂非如来说耶。释曰。法本无常。但由佛显故（云云）疏同卷下文云。即谓阿字门等是真言教相。虽相不异体体不异相。相非造作修成不可示人（云云具如上抄）又云。如来一一三昧门。声字实相有佛无佛。法如是故。即是故不流。即是如来本地法身（云云）
    两本义释俱云。即是常故不流（云云）准两本并上疏文中脱常字欤。
第0段     钞同卷云。疏即是常故不流者。一一三昧门等皆是加持之相。窍其至极但是寂静涅槃之相。法尔已来恒常如是。即是常故不流。此常不流句是涅槃经。涅槃真常故不可迁流。若有流动即有出生。今既不流。即是无生。以无生故即无尽灭。无生无灭即是本来坚固之体。坚固之体即是法身。此法身者即是涅槃。虽常处生死教化众生。而不舍涅槃之性。故肇公旋岚偃岳而常静。江河竞注而不流等（云云）秘藏记云。梵字者性相共本有欤。尔也。性相共本有。性云本有者可然。何相称本有。若有证文耶。有证文。据密教性相本有不待言也。又显教之中法花经云。世间相常住之故。若然者相常住者。譬如水性澄静。是常住也。以风缘波起。波者则相。水者则性。风息者波即水也。据摄相归性可称常住。依性相差别何称常住耶。其者显教说生灭无常家所论之喻也。密教说如来自受用境界。是处离生灭无常。此喻不用耳。然者不用此喻。何以显诸法性相常无常之理耶。其者别亦有喻。以显示耳。然者本来性相各各达立。各各守自性。不同水波相融者。不得六道众生成佛。佛者化作六道形类。抑喻心如何性之处。性相宛然而本有也。譬如日月与光明。日月者性。光明者相。是性是相不离本有者也。是故曰性相常住。不离佛而众生有。不离众生而佛有。如是融入不相离。何故不得六道众生成佛。佛化作六道形类耶。缘起法皆生灭者也。人眼所明见。何坚执云不破耶。虽凡夫目见破而于圣见常住。抑亦据人喻。四大和合所成身是则体。手足屈申取舍是则用。眼耳鼻等一切好丑是即相。地水火风是则性。性相体用不相离而各各宛然。是故称性相共本有耳（云云）声字义云。文字所在六尘其体。六尘之本法佛三密即是也。平等三密遍法界而常恒（云云）又云。所谓声字实相者。即是法佛平等之三密。众生本有之曼荼也（云云）全真梵字母释义云。言常住者。梵字独得其称。诸国文字不同。此例何者如东夷·南蛮·西戎·北狄·及诸胡国所有文字。并是小圣睿才随方语言演说文字。后过劫尽三灾起时。悉皆磨灭不得常存者。所谓外道俗书者哉。唯有此圣梵天受在五天竺国。随梵天王上下前劫后劫六十四种梵音也。同一梵天王所说经百劫亦无差别。故皆从毗卢遮那佛心生也（云云）西域记第二云。详其文字梵天所制原始垂则四十七言也。寓物合成随事转用。流演枝派其源浸广。因地随人微有改变。语其大较未异本源。而中印度特为详。正辞调和雅与天同意气韵清高为人轨。则邻境异国习谬成训。竞趍浇俗莫守淳风（云云）第七卷疏云问。阿谁向本法呼造本不生耶。答。有三种。一秘密释二秘密中秘释三秘秘中秘释。一秘释者。毗卢遮那佛说本不生故。二秘秘释者。阿字自说本不生故。三秘秘中秘释者。本不生理自有理智自觉本不生故（云云）悉昙藏第一云。安然今谓。一行大日经义释云。有浅略释也。有深秘释也。于深秘释中复有浅深也（抄私检十四本。第二之阿阇梨所传皆须作二种释。一者浅略释二深秘释云云。二本同之）。又新罗国零妙之寺释僧不思议大日经供养法疏云深秘释大日如来说○深秘中深秘释阿字自说○秘秘中深秘释真如理智自然说此阿字（抄）合此二文为四释○吉藏云。造书天造文字。是全浅略释摄也。如慧均云。过去诸佛通化法门。诸佛去后梵王议要三□下造三行书。梵书加书篆书。又云。光音天造四十二字门。谢灵运云。梵书本由佛造。过去迦叶等佛所说。外道拾得安置己典。又全真云。从大日心出随梵王上下。又空海云。自然道理所作。大日佛眼观而说之。梵王传教众生。宝性论云。劫尽之时有智慧人。以此教法仰书虚空。劫成之时有明眼之人。观彼教法取传世间。华严经云。一微尘中有一经卷。大如三千大千界。尽记三千大千世界力业。一心亦尔者。是今深秘释摄也。大日教云。诸字以为种子。成立器世界及以有情界。出生诸尊身及以众生身。诸字即是法曼荼罗之身。自性常住。此乃遍一切处善巧法门。能观字转以为种子。发生大曼荼罗等者。是今深秘中深秘摄也。楞伽经云。有二种法。一本住法。界法性法证法住。二自证法。譬如驿路能证本法。依此义故我作此说。自得道夜至涅槃夜不说一字者。是今秘秘中深秘释摄也（云云）菩提心义。
    十卷楞伽第五云。大惠菩萨复白佛言。世尊如来说言我何等夜证大菩提。何等夜入般涅槃。我于中间不说一字○佛告大惠言。大悲如来依二种法。说如是言。何者为二○一者依自身内证法。二者依本住法。我依此二法如是言。大惠云何依自身内证诸法。谓○自身内证诸境界行离言语分别相离二种字故。大惠何者本住法。谓本行路平坦。譬如金银真珠等宝在于彼处。大惠是名法性本住处。大惠诸佛如来出世不出世法性法界法住法相法证常住。如城本道。大惠譬有人行旷野中见向本城。平坦正道即随入城。入彼城已受种种之乐。作种种之业。大惠于意云何彼人始作是道。随入城耶。始作种种诸庄严耶。大惠白佛。不也。世尊大惠我及过去一切诸佛。法性法界法住法相法证常住亦复如是（云云）
    疏第三云。人欲语时亦因口中有风。名忧陀那。还入至脐。响出时触顶及断齿唇舌咽胸七处而退。是名为语。愚人不解而生三毒。智者了知心无所著。但随诸法实相（云云两本大日也。但十四本因字作^6□。智论云。但随诸法相云云。具如上之）。第二十云。今此语从何有耶。谓从齿喉咽唇古脐等众缘。心动风牙相触故得有此声。犹空谷响都无自性。凡夫不了故闻好生欣。闻逆情生怒耳。今如是见声实相即知此声不生不灭同于实相。是音声平等性也（云云。两本并云。心动风界○是入音声平等惠性也。云云。余如疏之）。
    第十二云。以一切万法乃至形显等色万类差别莫不从心分别。而有分此阿字门。亦不从外来。但从心生无别来处也。所以者何。以有方便修定故其心渐净。以心净故阿字现中（云云）声字义云。法然随缘有者如上。显形等色。或法然所成。谓法佛依正是。大日经曰。尔时大日世尊入于等至三昧。即诸佛国土地平如掌○安住其中。此文现显何义。谓有二义。一明法佛法尔身土。谓法界性身法界标帜故。二明随缘显现。谓菩萨随福所感及如来信解愿力所生故。谓大日尊者。梵云摩诃毗卢遮那佛陀。大毗卢遮那佛者。是乃法身如来也。法身依正则法尔所成。曰法然有。若谓报佛亦名大日尊。故曰信解愿力所生。又云时彼如来一切支分无障阂力。从十智力信解所生无量形色庄严之相。此文明报佛身土。若谓应化佛或名大日尊。应化光明普照法界。故得此名。故经云或名释迦或名毗卢遮那。大日经云。无数百千俱胝那由他劫。六度等功德等所资长身。此明应化佛行愿身土。若谓等流身亦名大日尊。分有此义故。经云即时出现者。此文明等流身等暂现速隐。身既有。土岂无乎。此明等流身身及土。上所说依正土并通四种身。若约竖义有大小粗细。若据横义平等平等一。如是身及土并有法尔随缘二义。故曰法然随缘有。如是诸色皆悉具三种色互为依正。此且约佛边释。若约众生边释亦复如是。若谓众生亦有本觉法身。与佛平等。此身此土法然有而已。三界六道身及与土随业缘有。是名众生随缘。又经云。染彼众生界以法界味。味则色义。如加沙味。此亦明法然色○如是法尔随缘种种色等。能造所造云何。能生则五大色。所生则三种世间。此是三种世间有无边差别。是名法然随缘文字。已释色尘文竟（云云）入秘密漫荼罗位品云。尔时大日世尊。入于等至三昧。观未来世诸众生故。住于定中。即时诸佛国土。地平如掌。五宝间错。悬大宝盖。庄严门标。众色流苏。其相长广。宝铃白拂·名衣·幡佩·绮绚·垂布。而校饰之。于八方隅。建摩尼幢。八功德水芬馥盈满。无量众鸟鸳鸯鹅鹄。出和雅音。种种浴池时花杂树。敷荣间列芳茂严好。八方合系五宝璎绳。其地柔软犹如绵纩。触践之者皆受快乐。无量乐器自然谐韵。其声微妙人所乐闻。无量菩萨随宝所感。宫室殿堂意生之座。如来信解愿力所生。法界标帜。大莲华王出现。如来法界性身。安住其中。随诸众生种种性欲。令得欢喜。时彼如来一切支分无障阂力。从十智力信解所生。无量形色庄严之相。无数百千俱胝那由他劫。布施·持戒忍辱精进·禅定·智慧。诸度功德所资长。身即时出现（云云）疏第十六释尔时大日世尊云。如世间之○今法身如来亦复如是（云云）又释庄严门标云。即是大悲胎藏之门标（云云）又释无量菩萨随福所感（乃至）愿力所生云。于此布列庄严之地。复生无量随诸菩萨福德。所感意生。之座及宫殿。从如来信解生。其座罗列亦作三重。如上大悲藏生曼荼罗布列次第也。各随菩萨净妙功德。五尘乐具而生有种种差别。举要言之。则有十世界微尘数等。名各不同。而布列其位也。此等皆在八宝幢柱之内。并从如来信解力生。以如来本愿力故。于等至三昧中普门示现也（云云二本同之）。
    钞第九释此品题云。位者处。上之入字即能入。位是所入。此之位处乃是意生八叶大莲华王。东方宝幢如来乃至东北方观自在菩萨。及下持明忿怒等一切诸位。此等诸位是所入。阿阇梨之智而为能入（云云）疏释此品下。应以意生香花等之文云。意生谓从心生花等（云云）钞云。疏从如来信解生者。谓从如来因中信解而生。举果征因○又如来信解力。亦随果中之德（云云具可见之）。
    疏云。法界标。标帜从法界生。即是法界坛标帜也。标者此中有性义。梵文语含也。标即是性也。法界体性。本来常净第一无相。还用法界而庄严之。中有大莲花王。此花即同法界。遍一切处自性清净也。当知彼中如来止住者。花既量同法界。当知佛身亦复如是。此即中台八叶之花也。然生大莲华。如来住彼法界第一。随意解众生喜悦。此第一。是第一法界身。随诸众生信解令得欢喜。极微细之意最难见之性。故极微细也。此第一者。义译当云性也。随意者。佛本愿力为度一切众生故。普门示现。各各随彼所喜见身。应其机道利令得欢喜也（云云）
    私案疏意法界标帜有四意也。一标帜从法界生。二法界坛之标帜。三标帜即法界体性。四用法界而庄严之也。此标帜与前门标同异可思之。如来信解愿力所生者。准次上疏。上意生座及宫殿也。亦可下法界标大莲华王。故云然生大莲华也。故依二意可训经文。译字十本裹书同之。十四本释字也。
    又云。如来支分有无碍力无坏力○由如金刚。故云无碍力也。此无碍力从何生。当知从如来十种智力生也。从佛身支分上中下。为分三分流出种种类形。乃至一一毛孔皆悉出种类。若干形色各异。或方·或圆·三角半月。或青·黄·赤·白·黑。寂心欢喜忿怒等形。其数无量。即是诸本尊等。皆当坐于意生所感之座也。今此十力复从何生。谓从如来无量阿僧祇劫以来。修行六度十度乃至百千万不可说阿僧祇诸度万行。即此诸行功德资长也。以功德所资长身出现也。从法身而出现也（云云）
    二本俱云。有无碍力名无坏力。十四本云。即此诸行功德资长法身而出现也（云云）十本云。资长法身（云云）
    寻云。声字实相俱有法然随缘二义耶。答。尔也。问。云何声字实相之法然义耶。答。实相法然如常。应知声字法然略有二义。以^h□声为^h□形之声。以^h□形为^h□声之形。自然道理而无能作。是即法然义。五大常故其色声常。色声常故其表亦常。声亦本有而无能生。此亦法然义。问。此之二义依何文证耶答。初义依具缘品字母释等（其文如上）后义依经下之声字义等（文亦如上）问。具缘品应是说实相。疏释此文云。说真言如实相故。若尔何为声字法然之证耶。答。具缘品文正说声字法然之义。云真言法尔故。真言即声字故。而疏云。真方如实相者。此亦明真言即法尔也。以如实相之言显法尔之义故。故次文云。此真言相声字皆常。常故不流。无有变易（云云）又彼经意兼明实相法然之法。故疏又云。法住法位性相常住（云云）问。相常住者依性常故相随常耶。答。不尔。相自常也。问。疏云。相不异体。体不异相。相非造作修成。苑云。性相无二故（云云）此等岂非言依性故相常耶。答。疏意明二义。上句明相体不异。下句明性相本有。举相况性故。故非言依性故相常。故秘藏记云。本来性相各各建立。各各守自性不同（乃至）是性是相不相离本有者也。是故曰性相常住（乃至）性相体用不相离而各各宛然。是故称性相共本有耳（云云）但苑释难依耳。问。若言相常住者。随方文字皆常住耶。答。尔也。问。若尔如何全真云。言常住者。梵字独得其称。诸国文字不同。此例等耶。答。全真意东夷·南蛮等之文字。遇劫尽而磨灭。不如梵字四十有七。有佛无佛法然常住故。云诸国文字无常。然论其体非遮五大所成恒有。问。若言梵字汉字俱常住者。又二俱正耶。答。秘藏记云。梵字与汉字何正何邪。梵字从本有理起。汉字从妄想起。所以梵字正。汉字邪。梵字虽本有起天竺外道等皆用焉。是即恶法。汉字虽从妄想起诸经教皆用焉。是即善法。何可云梵字正汉字邪。梵字从离尘垢本性清净理起而来。虽外道同用而巨海之一芥也。汉字虽佛教外道共用而从妄想转转而来。彼此相望邪正有别（云云）字母释云。此悉昙章本有自然真实不变常住之字也。三世诸佛皆用此字说法。是名圣语。自余声字者是则凡语也（云云）问。就色文字。云何佛边之法然。云何众生之法然耶。答。本有四种法身身土。若约如来显证边谓之如来法然。若约众生未显边名之众生法然。其体虽同显未显别。显未虽别本有义同。问。若尔四种法身身土各有法然之义耶。答。尔也。故声字义云。如是身及土并有法尔随缘二义（云云）问。云何声字实相之随缘义耶。答。声字之体虽是本有。依佛等说而得显现。又风触七处生声文字。手心等缘生色文字。又菩萨随福如来信等生诸文字。此等名为声字随缘。吽字义云。佛声口一切实相之源（云云）声字义云。声字明而实相显（云云）即身义云。三密加持速疾显（云云）是故别依声等。总依三密而实相显。此即名为实相随缘。问。经云。无量菩萨随福所感（云云）如来信解愿力所生者。唯说文字之随缘耶。答。亦说实相之随缘也。何以知尔。所感生宫殿等是法佛之依果。法佛之依果即实相故也。何以得知。此宫殿等是法佛之依果。声字义中若谓报佛亦名大日尊。已下此明报佛身土文云。谓有二义。一明法佛法尔身土○二明随缘显现。谓菩萨随福所感及如来信解愿力所生故者。明法佛身土故。若尔何故下文云。若谓报佛亦名大日尊故。曰信解愿力所生耶。经文初云。大日世尊既含四意。谓四法身。次云如来信解愿力所生。此具法佛报佛二意。何可疑乎。
    问。第七卷疏阿字秘秘中秘释者。为说法然。为说随缘耶。答。说法然也。其意云何。虽阿字自说阿义。若依能诠而所诠显。此尚随缘显现。上秘秘释意在之耳。今此释意理自有智（此言智者即理智也故曰理智）智自觉理（能觉智即所觉理也。故曰自觉。）既绝其诠（如彼净名三阶不二）。故非随缘理智自尔。故为法然。问。若其后释离言诠者。如何安然引彼释云。真如理智自然说。此阿字耶。答。安意难解。不须会之）
    问。若言性相用水波喻。此显教意。若密教意不用之者。如何演密抄云。虽成诸字而不坏其本体。如水全波而不失湿之自性。常是随缘。常是不变（具如上之）此释岂非密教之意耶。答。华严探玄记云。理事无碍门者。亦有二义。一谓一切教法举体真如不碍事相历然差别。二真如举体为一切法不碍一味湛然平等。前即如波即水不碍动相。后即如水即波不失湿体。当知此中道理亦尔。是故理事混融无碍（云云）苑且依此述浅略义。或可述密教义。苑意本存相无常故。如言相常是无常是也。夫水波喻者波之相激喻生灭动相。湿之不动喻无生静性。以水即波不失湿体。喻性即相动不失静。其言虽成诸字等者意在之耳。此虽述密义存相生灭显网未脱秘藏。何许邪正炳然。取舍可知。

阿声字实相之迷悟损益事（十三）

    声字义云。此真言诠何物。能呼诸法实相不谬不妄。故名真言（云云）又云。若知实义则名真言。不知根源名妄语。妄语则长业受苦。真言则拔苦与乐。譬如药毒迷语损益不同（云云）又云。此是文字于愚能着能爱。发贪嗔痴等种种烦恼。具造十恶五逆等故。颂曰能迷。于智则能观因缘。不取不舍。能建立种种法界曼荼罗。作广大佛事业。上供诸佛。下利众生。自利利他因兹圆满。故曰能悟（云云）又云。如是内外诸色。于愚为毒。于智为药故曰能迷亦能悟（云云）十住心论第十云。问。悉昙字母者。世间童子皆悉诵习。与此真言教何别。答。今世间所诵习悉昙章者。本是如来所说。梵王等转转传受流布世间。虽云日用然未曾识字相字义真实之句。是故但诠世间四种言语。不得如义之真言。不知义语皆是妄语。妄语则长四种口业为三途苦因。若知真实义则灭一切罪。得一切智。譬如药毒。知与不知损益立验（云云）疏第三云。人欲语时亦因口中有风。名忧陀那○愚人不解而生三毒。智者了知心无所著。但随诸法实相（云云具如上之）第二十云。凡夫不了故闻好生欣。闻逆情生怒耳。今如是见声实相即知（云云具如上也）。
    第七云。而世间凡夫不观诸法本源。故妄见有生。所以随生死流不能自出。如彼无智画师自运众彩作可畏夜叉之形。成已还自观之。心生怖畏顿躄于地。众生亦复如是。自运诸法本源画作三界。而还自没其中。自（两行作身）心炽然备受诸苦。如来有智画师既了知已。即能自在成立大悲曼荼罗。由是而言。所谓甚深秘藏者。众生自秘之耳。非佛有隐也（云云第七卷疏同之）。字母释云。此梵字者亘三世而常恒。遍十方以不没。学之书之定得常住之佛智。诵之观之必证不坏之法身。诸教之根本。诸智之父母。盖在此字母乎。所得功德不能缕说。具如华严·般若·大毗卢遮那金刚顶·及涅槃经广说（云云）
    私案。书是身业。诵则语业。观乃意业。学通三也。
    住心品云。此菩萨净菩提心门名初法明道（云云）疏第一云。法明者以觉心本不生际。其心净住生大惠光明。普照无量法性。见诸佛所行之道。故云法明道也（云云）
    私案。法明道者。法者性性无量法性。明者光明大惠光明。道者诸佛所行之道。谓此菩萨净菩提心。觉自本不生际故。其心能生普照法性。大惠光明而见诸佛所行之道。是故其心名法明道也。净菩提心及法明道作六种释。应知得法明道。是觉阿字义之利益也。
    具缘品云。行此无上句。真言救世者。止断诸恶趣。一切苦不生（云云）疏第六云。行此无上句者。即是修行无上菩提句。此阿字门为一切真言之王。犹如世尊为诸法之王。故曰真言救世者。次二句明救世之业。所为（十本作谓）能全行人成金刚性。止断诸恶趣。一切苦不生也（云云）第十二释转字轮曼荼罗品。同救世者云救度亦同者。当知阿字门即是一切世间之大救护也（云云）同品云。真言三昧门圆满一切愿。所谓诸如来不可思议果（云云）疏第七云。真言三昧门。圆满一切愿者。具存梵本。应于真言之下更加道字。加行人二缘住于阿字。即名阿字三昧。此阿字三昧。即是开心明道门。余一切字亦如是。一切愿者。梵云萨□奢。是心所祈愿之愿。谓诸众生修此三昧门者。一切志求皆得圆满。此愿圆满时。即是诸如来不思议果也。常住之果无师之惠。犹能给与众生。何况世间悉地之愿耶。复次如来一一三昧门。声字实相。有佛无佛法如是故。即是（二本此有常字）故不流。即是如来本地法身。为欲以此法身遍施众生故。还以自在神力。加持如是法尔声字（二本俱有故此声字四字）即是诸佛加持之身。此加持身即能普作随类之身。无行不在。当知加持声字亦复如是。是故行者。但一心谛缘观此声字。自当见佛加持身。若见加持身见本地法身。若见本地法身时。即是行者自身。故此一一字门。即是如来不思议果。不从别处来也（云云）钞第六云。疏即是常故不流者。一一三昧门等皆是加持之相（具如上抄）。即是诸佛加持身者。身者积聚。谓此声字一一皆是入佛三昧之门。而能圆满一切自地之愿。诸功德法所积聚处故名为身。又从佛加持现起即是诸佛加持身也（云云）
    私案。满一切愿者。世出世间悉地之愿。满出世愿即是诸佛不思议果。其果者谓常住之果。无师之惠。满一切愿是阿字三昧之利益也。又行者于自身见佛加持身本地法身。即是诸佛不思议果。见佛二身阿字三昧之利益也。
    阿阇梨真实智品云。如相应布已（云云）疏第十七云。若布此者即同诸佛。谓从字（二本作字）有果。果即是佛。能正遍知故名为正觉。由识此字之理性故得如来名。此字之性理（十四本同之。十本之理性。）者○然即是此心本不生之义（云云疏有乱脱二本俱无）。钞第九云。初阿字菩提心而为种子。从此种子即得暗字菩提之果（云云）
    私案。疏字字错。可作子字。或不错字者阿字故也。
    同品云。一切如是作即同于我体（云云）疏云。然此布阿字法即是前文所说。先观其心八叶开敷。置阿字于其上。此阿字即有圆明之照也。将行者染欲之心。与真实惠心而相和合。即同于真而共一味也。如是观者即是如来。又云彼若如是作者即是我也。我者佛自指也。又复大我者即是如来。故云即是我也。即是我者即是阿阇梨。非但以此瑜伽故得此阿阇梨。亦以此得成弟子也（云云）第七释真言通相云。且举三昧耶真言。最初阿字以本不生义故即有息灾用。以本不生故一切功德具足无缺。即有增益用。以本不生故无量过失殄灭无余。即有降伏用。更无一法出此本不生者。故有摄召用。如是本不生中无所（二本俱有不字）有功。即能成辨一切诸事。如阿字者余一一字亦如是。如一一字者一一名句及成立相皆亦如是。是故当知即此真言中具是一切功用也（云云私案有不字为善耳）。悉地出现品云。置于耳上持之。当得耳根清净（云云）疏十一释云。行者若欲耳根清净者。想布阿字于其耳根而复念诵。即得耳根清净。闻持不忘能闻十方佛所说法乃至天等之声。亦如法花说也（云云）一字仪轨云。于眼观此字。即能成天眼。余四悉具足余根。例可知（云云此字者阿字也）。
    私案。余四者肉等四眼也。诸根者耳等五根也。
    悉地出现品云。以阿字门作出入息。三时思惟。行者尔时能持寿命长劫住世（云云）疏云。经云。以阿字门作出入息。三时思惟。行者尔时能持诵。寿命长劫住世。明阿字菩提心不生不灭门。若欲住寿长久者。想阿字同于出入息（谓以此字作出入息。令出入分明不断也）。若短命者。如是想念。日日三时思惟。即得常寿也说者字及句并本尊为三时也。若欲摄一切毒。想是阿（十本^h□也）字。或自或他想在身。若如自作在（字二本俱无）者。想此字于有毒之处。渐遍身分而驰下之。毒渐渐下字亦逐之。逐出尽即除也。毒有二种。一（二本此有药字）物之毒。二有情毒。谓龙蛇等毒也。若秘说者。毒谓三毒。三毒盛时欲除。亦如前作。谓逐之令尽也。
    私案。十本^h□字此书错欤。既谓此明阿字菩提心等。是当^h□字故也。
    经此文中无摄毒之说。而疏加述之者。摄二种毒是长寿之要故也。
    第十七云。犹如人有出入息以此为命。息绝即命不续。此阿字亦尔。一切法有情以为命也（云云具如上之）又经次文云。显啰阇等之所爱敬。即以诃字门作所应度者。授与钵头摩花。自持商佉而互相观。即生欢喜（云云）疏十一云。愿啰惹等之所爱敬者。即以阿字门作所应度者。谓若欲令人爱念及彼归依者。想阿字作其自身。想诃字作彼身。自身想持商佉。又想莲花即彼持之。互相观者心中诵此阿字。设彼忿怒憍慢亦即爱心顺伏也。秘说者。若欲摄伏其心。想自作阿字。想心作诃字。心有莲花。手有商佉。而令相顺即能摄伏也。一切难伏者亦可伏之。谓上烦恼及随也（云云十本同之。而乱脱。十四本无及随二字。）钞第八云。梵云啰阇。此名王也。等者等于臣庶也（云云）又云。诸微细烦恼名上烦恼○今以阿诃之字而能伏之（云云）
    寻云。经诃字作所应度者。疏阿字作所应度者。何相违耶。答。经传写错。可依疏耳。所牒经意始终相契也。或经不错。疏不违也。经以能爱为所应度。疏以所爱为所应度。佛意度二人。梵本含二义。经疏互显故不相违也。
    已上文中闻持·长寿·增益·摄毒·息灾·王爱敬爱·伏心·降伏也。
    华严经入法界品四十二字观门（不空译）迦毗罗城善知众艺童子告善财云。我得菩萨解脱。名善知众艺。我恒称持入此解脱根本之字。称阿（上）字名时由菩萨威德力。得入无差别境界般若波罗密门。悟一切法本不生故○若菩萨摩诃萨。能听如是入诸字门。印诃（上）字印。闻已受持。读诵通利为他解脱。不贪名利。由此因缘得二十种殊胜功德。何等二十。谓得强忆念。得胜惭愧。得坚固力。得法旨趣。得增上觉。得殊胜惠得无碍辨。得想持门。得无碍戒。得违顺语不生恚爱。得无高下平等而住。得于有情言音善巧。得蕴善巧处善巧界善巧。得缘起善巧因善巧缘善巧法善巧。得根胜劣智善巧他心智善巧。得观星历善巧。得天耳智善巧宿住随念智善巧神境智善巧死生死善巧。得漏尽智善巧。得说处非处智善巧。得往来等威仪路善巧。是为得二十种殊胜功德。华严经第七十品云。时彼童子告善财言。男子我得菩萨解脱。名善知众艺。我恒唱持此之字母。唱阿字时入般若波罗蜜门。名以菩萨威力入无差别境界○善男子我唯知此善知众艺菩萨解脱如诸菩萨摩诃萨。能于一切世出世间善巧之法。以智通达到于彼岸。殊方异艺咸综无遗等（云云此中不别说二十种）大般若经第五十三云。若菩萨摩诃萨。修行般若波罗蜜多时。以无所得而为方便入□字门。悟一切法本不生故○若菩萨摩诃萨。能听如是入诸字门。印相印句。闻已受持。读诵通利为他解脱。不贪名利。由此因缘得二十种殊胜功德。何等二十。谓得强忆念。得胜惭愧○得往来等威仪路善巧○当知是为菩萨摩诃萨大乘相（云云具如字母释之所引）。
    此经中十九功德全同上观门之所说。但说第九德云得无疑惑。智度论云。得无疑悔心。而下文释云。无疑悔心者。入诸法实相中。虽未得一切智惠。于一切深法中无疑无悔（云云）准此等。观门云无碍戒者传写错欤。可寻正本。
    智度论第四十八云。若菩萨摩诃萨。是诸字门。印诃字印。若闻若诵。若读若持若为他说如是。当知得二十功德。何等二十。得强识念。得惭愧○得巧知往来坐起等身威仪。须菩提是陀邻尼。门字门阿字门等。是名菩萨摩诃萨。摩诃衍论释曰○问曰。知是陀罗尼门因缘者。应得无量无边功德。何以但说二十。答曰。佛亦能说诸余无量无边功德。但以废说般若波罗蜜故。但略说二十。得强识念者。菩萨得是陀罗尼。常观诸字相。修习忆念故得强识念（云云二十功德一一释之。而其二十少异新经）。疏第四释洒净真言云。末句云莎诃。是警觉义。以一切如来从本行菩萨道时。同见如是义故。必定师子吼发诚实言。我要当以此阿字门。遍净无尽众生界。若我此誓不虚者。其有一切众生。诵我诚言不亏法则。则当如其所愿皆死满之。我今已随如来三昧耶教说其真言。唯愿不违本誓故。令我道场具足严净。故云莎诃也。以下诸真言云莎诃者。其义大同（云云）
    又释持地真言云。第四句阿者丽。是不动义。第五句云微^8□丽。是无垢义此意言。以一切如来神力正加持之。令得安固不动。非但不动而已。又令离一切垢也。正以第四句初阿字。为真言体。如来以何法加持。能令毕竟不倾动耶。谓以此阿字门故。有如是力用也（云云）第七云。次一偈劝住（二本作信）真谛。然此悉昙字母。幻童皆亦诵持。至于护摩供养等。韦陀世仙亦皆共作。而今此真言门。所以独成秘密者者。以真实义所。加持耳。若但口诵真言而不思惟其义。只可成世间义利。岂得成金刚体性乎。故偈云。最胜真实教。真言（云云）相行者谛思惟。得成不坏句（云云见行经云当得不坏句云云）。
    第四卷云。设于事相之中。思惟修习亦成世间悉地。切不唐捐三密冥资修成佛果（云云）
    第十四云。然此悉昙字母乃至世间童子亦常修习。何能顿辨如是事耶。然此诸字皆是如来以加持神力。从如来内证体性而流出之。故能有是不思议业用。若人明解此中意趣方便。即是通达三菩提道也（云云十本云。正遍知道也）。钞第九云。疏然此诸字等者此释妨难也。谓有难云。然此悉昙字母乃至世间童子亦能修习。云何顿能成辨如是世出间不思议事耶。故为释云。然此诸字岂同世间随俗之字。此是如来神力加持。从内证体性而流出之。如来若舍加持之力。则十地菩萨尚非其境界。况世间幻童等乃能思议。以加持故能有如是不思议业用。何所疑哉（云云）

阿字之字相字义实相之有相无相事（十四）

第0段     字母释云。世人但知彼字相。虽日用而未曾解其字义。如来说彼实义。若随字相而用之。则世间之文字也。若解实义则出世间陀罗尼之文字也（云云）又云。^h□音阿（去声上呼）训无也。不也。非也（云云）吽字义云。若见阿字则知诸法空。无是为阿字字相（云云）又云。若执非空非有非常非断非一非异等。阿字中非义中摄。若执不生不灭不增不减等八不等。又阿字中不义中摄。又若执无色无形无言无说等。亦阿字中无义中摄。亦未会真实义并是遮情之边（云云）具缘品云。云何真言教法。谓阿字门。一切诸法本不生故（云云）瑜伽金刚顶经释字母品云。^h□字门。一切法本不生故（云云）入法界品四十二字观门云。称阿字名时○悟一切法本不生故（云云具如上也）文殊师利问经卷上字母品第十四云。如说阿字。是出无常声（云云）大集经卷第十一海惠菩萨品之四云。阿者言无。一切诸法皆悉无常（云云）方广大庄严经第四卷示书品云。唱阿字时出一切诸行无常声（云云悉昙藏第六引之）疏第七云。阿字自有三义。谓不生义。空义。有义（云云）吽字义云。阿字实义者有三义。谓不生义。空义。有义（云云）陀罗尼义云。问。阿字有几义耶。解云。且略言之有三义。谓不生义。空义。有义（云云）疏第十释普通真言藏品弥勒真言云。然此真言以阿字为体。即是本不生义。生者生老病死一切流转之法。彼即体常自不生。是阿字义也（云云）十住心论第十云。云何知如实义○又阿字诸法性义。因义。果义。不二义。法身义。即是大日如来种子真言（云云）
第0段     守护经卷第九陀罗尼功德轨仪品第九云。阿字者是菩提心义。是诸法门义。亦无二义。亦诸法果义。亦是性义。是自在义。犹如国王黑白善恶随心自在。又法身义（云云疏第五云○如意轮）。十住心论第七云。谓本不生者兼明不生不灭不断不常不一不异不去不来等（云云）
第0段     法花仪轨说普贤陀罗尼云。又一一字中皆有阿字义门。诠一切法本不生不灭不有不无不即不异不增不减非净非不净（云云）守护经卷第二陀罗尼品第二云。佛告一切法自在王菩萨言。善男子有八陀罗尼门○所谓大清净自在王陀罗尼门。无尽宝箧陀罗尼门。无边漩澓陀罗尼门。海印陀罗尼门。莲花庄严陀罗尼门。能入无著陀罗尼门。渐渐深入四无碍智陀罗尼门。一切诸佛护持庄严陀罗尼门。菩萨若能于此八种陀罗尼门。受持修习。即能总持一切如来所说妙法。辨才无尽。亦令众生爱乐欢喜○云何名为大声清净陀罗尼门。若有菩萨修习此陀罗尼门。应以无著清净妙念。安住真实。心绝动摇。威仪凝清。以决定心说微妙法。令一佛刹所有众生随其类音普闻其声。悉解其义○乃至十方无量无边俱那由他百千佛刹。其中众生亦各随类音普闻其声。悉解其义○时十方诸佛悉现其前。为此菩萨演说妙法。菩萨闻已。即能以此陀罗尼力。一时听闻总持不忘。深入义理。现证相应。身心怡畅。一一法中成一境性。一一字句闻无所闻。即于如是听闻法时。而常演说无有障碍。若诸菩萨深入如是一字声门。一切诸法悉入此门。即从此门出生。演说一切诸法。且初第一说婀（上短呼下皆准之）字门。出生无边无数法门。所谓婀字者一切法无来。以一切法体无来故。又婀字者一切法无去。以一切法体无去故○又婀字者一切法寂静。体大不生亦不灭故。善男子。菩萨如是得此大声清净陀罗尼门。入第一婀字时。演说诸法。或虽一年○乃至无碍无数大劫说此法时。不离婀字。如说婀字义无有尽说。余诸字亦复如是不可穷尽（云云）
    私案。此中说婀字一百义。谓始从无来至无出（十）无求至无心意（二十）无高下至补特伽罗（三十）无本空至无相（四十）无业至无浊（五十）无对至无欲（六十）无色至无名（七十）无离至无动（八十）无障碍至无是（九十）无开解至寂静（一百）第三·三十四·五十五同云无行。第四·七十二同云无住。第五·三十九同云无本性。第九·二十五同云无生。第十三十八同云无出。第十七·二十三同云不可说。第三十二·四十同云无相。第三十四·五十九·八十六同云无境界。第五十二·六十一同云无色。而义各别。见经可知。
    寻云。此中婀义若一百者如何。十住心论第十云。此一字中具一百二十义。及无数义理者。如守护国经说耶。答。既说如说婀字义无有尽。故云及无数义理但别所出。则是无来乃至寂静一百义也。而言一百二十义者。检彼经次文。云菩萨住此陀罗尼故得身清净。威仪寂静故○得行清净。出过所解甚深法故（云云）此中合得二十五清净（三业六度业六根六境念心行清净）并前一百则一百二十五义也。故就大数云一百二十耳。问。得二十五清净。是陀罗尼之德也。何云婀字之义耶。答。义既广。德何非义。陀罗尼德即婀字义。故经说二十五清净已。结云。如说于此一婀字门。无量无边不可穷尽。余一一字亦复如是（云云）
第0段     大集经卷第四陀罗尼自在王菩萨品第一。陀罗尼自在王菩萨语师子幢菩萨言。有八陀罗尼。菩萨摩诃萨。若有得者则能受持一切佛语。凡所演说字句及义而无穷尽。何等为八。一者净声光明陀罗尼。二者无尽器陀罗尼。三者无量节陀罗尼。四者大海陀罗尼。五者莲花陀罗尼。六者入无碍门陀罗尼。七者四无碍陀罗尼。八者佛庄严璎珞陀罗尼。是名为八○菩萨摩诃萨。若得住者。能于无量无边佛所。具足成就无量功德。得净四大。以是因缘。其声微妙。演说时。其声遍满一佛世界○乃至百千万佛世界○设有十方无量诸佛。讲演道化普得闻之。受持不忘。善解字句及其义味。自说法时及听佛说。于是二事各无妨碍。于一字中说一切法。一字者所谓为阿。可者诸字之初。菩萨摩诃萨。说阿字时即能演说一切诸法。阿之言无。无者诸法无根○无识。菩萨摩诃萨。获得如是净严光明陀罗尼时。于此一字说一切法。菩萨于此一字之中说无量义。无有错谬。不坏法界。不失字义。菩萨得是陀罗尼。己身口意净。举动进上众生等见。是名身净○能净于行。观察甚深诸法界故（云云）
    私案。此中有一百四十义。初一百一十五。后二十五也。初者始自无根至无性（十）无出至无觉观（二十）无说至无主（三十）无有士夫至无句（四十）无字至无数（五十）无身至无计（六十）无狂至无行（七十）无识至无无色（八十）无诱导至无烧（九十）无习至无光（一百）无闇至无识（百十五）后者始自身净至净行二十五门。守护经但彼舌清净。此云净口。彼心清净。此云净意耳。依上诸文阿字字相有无不非三训。非空不生无色等多义。又于字义有本不生义。亦有无常一义。不生空有三义乃至无根等一百四十义。及无量义。而字相多义。不出三义训。吽字义云。若执非空等。阿字非义中摄。若执不生等。阿字不义中摄。若执无色等。阿字无义中摄故也。又字义虽多不出不生空有三义。所以然者。疏第七并吽字义意。阿字不生空有三义。即是假空中三谛也。万假万空不出假空二谛故。即此假空二谛不遇中谛故。故疏第七云。悉昙阿字亦为众字之母。当知阿字真实义。亦复如是。遍于一切义之中也（云云）又云。此有此空皆不出法界故。说为中（云云）第十二释转字轮漫荼罗品。本寂无有上之句云。此本字中即有阿声。即不生义。以不生故即是不灭。是故本来寂然（云云）第十七云。此心真言即是无量义处。遍生一切世出世间之法（云云）秘藏记云。是有是空不出镜体。体即中（云云）
第0段     寻云。非空不生无色等既云阿字中义。何为字相耶。答。以云执非空等。则知愚夫所执之字相。又云非不无义。则是字相之中三训也。问。觉心不生之八不未会真言实义。尚是遮情边也。何为阿字实义耶。答。于八不义有浅略深秘。且约深秘为阿字实义。故十住心论释深秘云。证大空惠时。能知一切诸法本来不生不灭不断不常不一不异不去不来（云云）大空惠者真言实智。此智所知岂非真言之实义乎。又疏第七云。大品经及花严入法界品皆说四十二字门。涅槃文字品。文殊所问经。大集陀罗尼自在王品。各释悉昙字母。与此经所说其义或同（二本俱云或异或同）若得此意则诸经冷然。悬会无所违妨也（云云）大品经卷第八四念处品第十八说四十二字。花严经卷第七十六入法界品第三十九说四十二字。涅槃经卷第八文字品第十三说十四音等。文殊问经卷上字母品第十四说悉昙字母五十字。大集陀罗尼自在王说二十八字。此明显教所说有浅略深秘。而浅略异真言之实义。深秘同真言之实义。显密无违妨也。问。若言涅槃等经带深秘者。何十住心论第十云。花严般若所说字门者是末也。涅槃所说虽是本母。然但说浅略义秘之深密义耶。答。此显彼等诸经显。但说浅略密。而带深秘非谓。都无深密义也。问。若言显经带深秘者。一一文句必带耶。答。尔也。问。若尔如何秘键中科心经文为七宗行果。而其经文各别。此岂可非显经浅略深秘。一经之内虽兼。一一文句不尔耶。答。秘键意且就经文显相与七宗义相顺。各别相配。而非遮尽理则一一文句各具七宗之义。故总归持明分经文下胜空者。如应者俱出自义。既知深秘之处有浅略。何疑浅略之处兼深秘。问。二师尚在显网。若是不知深谬述耶。答。护法已佛。清辨非凡（香象角力非香象何）虽知浅略下之深秘。且演深秘上之浅略。大师云。传法圣者非不知秘而传显。知而相让良有知也者。盖斯之谓也。问。若言显经一一文句带深秘者。其证云何耶。答。法花开题云。此经梵名九字。即是胎藏九佛种子真言。而其初字观音种子。以为经体。自下八字经内一切文义。只说此一字义。又云。今意一一句句一一字字。皆是诸尊法曼陀罗身。法然而有无人造作（云云）是经如此。余经可尔。密印品云。乃至身分举动住止。应知皆是密印。无相所转众多其说。应知皆是真言（云云）疏第十四释云。若阿阇梨明解瑜伽深达秘密之趣。能净菩提之心。以心净通达秘密法故。凡有所作。皆为利益调伏众生。随所施为无不随顺佛之威仪。是故一切身所有举动施为无不是印也。何但身业而已。乃至一切所有语言亦复皆是真言也（云云）明解瑜伽阿阇梨尚以如此。何况如来一切语言。宁有非真言深秘。此等皆是其明证也。问。亦于真言有浅深之差别耶。答。尔也。问。有方云何。答。二教论云。问。若如所谈者。说法身内证智境名曰秘密。自外曰显。何故释尊所说经等有秘密藏名乎。又彼尊所说陀罗尼门何藏摄耶。答。显密之义重重无数。若以浅望深。深则秘密浅略则显也。所以外道经书亦有秘藏名。如来所说中显密重重。若以佛说小教望外人说。即有深密之名。以大比小亦有显密。一乘以简三立秘名。总持择多名得密号。法身说深奥。应化教浅略。所以名秘。所谓秘密且有二义。一众生秘密。二如来秘密。众生以无明妄想覆藏本性真觉。故曰众生自秘。应化说法逗机施业曰不虚故。所以他受用身秘内证而不说其境也。则等觉希夷十地离绝。是名如来秘密。如是秘名重重无数。今谓秘密者究竟最极法身自境。以此为密藏。又应化所说陀罗尼门。虽是同名秘藏。然比法身说。权而不实。秘有权实随应摄而已（云云）十住心论云。问。毗卢遮那所说名秘密。释迦所说名显教者。释迦说中亦有真言及秘密藏之名与之何别。答。释迦所说真言简多名句得秘名。彼真言义亦逗机根量。法花涅槃律藏等亦有秘名。各随所望得斯名耳。律藏望世间外道得秘号。法花约引摄二乘有斯名。涅槃据示佛性得之。世间外道经书中亦有斯名。随各各所爱所珍名之而已。并是小秘。非究竟说。大日经说胜上大受句心淡生之相。诸佛大秘密。约秘密有大小。真言亦有大小。故菩提场经云。我名真言亦名大真言。初真言者应化身所说真言。次大真言者究竟法身所说真言（云云）二论所释是其浅深差别之意也。寻云。二教论云。彼尊所说陀罗尼门。何藏摄耶之意云何。答。问显教中真言显密之中何摄也。问。其答云何。答。有二意。一云。以浅望深浅略则显。此意显乘摄。一云。比法身说。权而不实等。此意权密藏摄。十住心论云。并是小秘非究竟说。其意同也。问。十住心论云。彼真言义亦逗机根量之意云何。答。明释迦真言秘内证而不说也。谓彼真言简多名句。虽得秘名而但逗机不说自证。故非极秘（为言）二教论云。应化说法逗机施业。等其意同也。问。疏第三云。声闻经中以毗尼为秘藏。要择人简众方乃授之。若未发律仪。不合听闻修习。摩诃衍中亦以持明为秘藏。未入漫荼罗者。不合读诵受持。还同盗听布萨反招重罪（云云）若依此意。律藏望未发律仪得秘名。如何十住心论云。律藏望世间外道得秘号耶。答。世间外道即未发律仪。故又如二教论云。佛说小教望外人说有深密名。此意如彼。律藏即小教故。是故律藏得密名。有望未发望外道二义。疏论各依一义。问。律藏亦有大乘。如毗奈耶瞿沙经等。何云律藏即小教耶。答。疏既云声闻经中等故。今所论且四部律等也。问。二教论明众生如来二种秘密。其所秘法重重秘中何秘耶。答。论自云。今谓秘密者。究竟最极法身自境（云云）疏第七云。世间凡夫不观诸法本源故○由是而言。所谓甚深秘藏者。众生自秘之耳。非佛有隐也（云云）又第三有不授。与干将莫耶之喻。此等亦于法身自境明二种秘也。
第0段     问。若尔于余佛法无二种秘耶。答。可有其义。易解耳。问。于外道法有无云何。答。又有。虽无佛秘说人可秘故。问。真言与大真言云何别（菩提场所说一字顶轮王经第三佛告去曼殊室利言○名转轮真言名大真言云云）。答。十住心论答此问云。譬如大乘与小乘。若就浅略门说浅深不同。云何不同。且说初阿字释。世天乃至如来所说真言皆有阿字。是不生义。于此不生有无量不生。世间咒术真言。约除寒热等病说不生。护世四王真言。约疫疠等不起说不生。帝释真言约十不善灾横不起明义。梵王真言约欲觉不起说不生。大自在真言声闻真言约尽无生智说不生。缘觉□真言约十二因缘不起说不生。诸菩萨真言约各各所通达说不生。他缘乘约生法二空二障不生明义。觉心不生乘约诸戏论不生说义。一道无为乘约无明不动明不生。游无自性乘（云云二处文阙多本如之。而大自在者可是摩醯首罗梵天之上故）具缘品云。秘密主汝当谛听。诸真言相（云云）疏第七云。大判真言略有五种。谓如来说。或菩萨金刚说。或二□□。或诸天说。或地居天说。谓龙鸟修罗之类。又前三种通名圣者真言。第四名诸天众真言。第五名地居者真言。苏悉地经供养花品第七云。三部各有三等真言。所谓圣者说。诸天说。地居天说。是为三部。圣者说者。谓佛菩萨声闻缘觉说者。是为圣者真言。诸天□者。从净居天乃至三十三天诸天所说。是为诸天真言。地居天说者。从夜叉罗刹阿修罗龙迦楼罗乾闼婆紧那罗摩护罗部多卑舍遮鸠槃荼多所说。是为地居天真言（云云）亦可通名诸神真言也。如圣者真言亦说阿字或啰字等。彼诸世天乃至地居鬼神等□□复说之。彼相有何殊异者。阿阇梨言。若佛菩萨所说。则于一字之中具无量义。且略言之。阿字自有三义。谓不生义。空义。有义。如梵本○又如啰字亦有三义。一者尘义。二者以入阿字门故即是无尘义。又有波罗蜜义。以究竟到彼岸故。即是本初不生。当知亦具三点。三点即摄一切法。如□啰字者。余诸字义皆然○若诸菩萨真言有阿字者。当知各于自所通达法界门中具一切义。非于普门法界中具一切义。若二乘真言有阿字者。当知只约尽无生智寂灭涅槃明不生义。若梵天所说真言有阿字者。是约出离五欲觉观不生明义。若帝释护世真言有阿字者。是约十不善道及灾横不生明义。余皆以类可知也。如上所说皆是随他意语。明浅略义耳（云云）真言大真言之差别如是应知。问。十住心论明意如何。答。论明其差别有二意。先言譬大乘与小乘者总明。谓真言如小乘。所说浅狭故。大真言如大乘。所□□深广故。后言若就浅略门说等者。别明谓且就阿字释五种真言有无量不生义。而如来真言中究竟法身大真言不生。极深极广。应化化已下真言不生渐浅渐狭。问。论中虽云无量不生。犹未说尽诸乘不生。何况于彼无有极深广渐浅狭之判。如何云尔耶。答。共义准上十住心中可知故。此文中虽不具明。准上云尔。又疏释明镜。故论文推彼不具明。今准疏云尔也。问。准上十住心中之意云何。答。其义可别述之。问。疏意云何。答。疏言若佛菩萨所说等者。明佛菩萨真言字义深广。后言若二乘真言等者。明二乘已下真言字义渐浅狭。初中言若诸菩萨等者。明菩萨真言字义。虽深广而非极深广。此中各于自所等者。明菩萨自分字义之非极。非于普门等者。明不及法身自境极深广。普门法界中具一切义者。是法身自证故。以此还知。上言若佛菩萨所说一字之中具无量义者。则该二意。一究竟法身真言一字普门法界中具一切义故。云具无量义。二应化佛并菩萨真言一字自通达法界门中具一切义。故云具无量□。所以应化佛菩萨真言同者。说法契机能所化义同故也。是故此文中重重真言浅深等差别之义分明也。问。究竟法身所说普门法界中具一切义。是为最深秘处。如何浅略门中明之耶。答。为明对此最深有浅之深重重。以为浅略。此浅略门中明彼最深秘也。问。疏中云何明最深秘耶。答。疏云。若就随自意语明深密义。随入一门皆具一切法界门。乃至诸世天等悉是毗卢遮那。何有浅深之别。若行者能于无差别中解差别义。差别中解无差别义。当知是人通达二障义。亦灭真言相也（云云陀罗尼义云。二谛者真谛俗谛。正谛智所证真谛。后得智所知俗谛。是二谛各有四重。云云）。疏第二十云。若开实性即世天真言与大日如来何相异耶（云云）
    答。意云。随入一字门则具普门法界中一切之义。而世天真言乃至究竟法身真言等无浅深之异。以为随自意最极深秘也。

阿字义中

阿字义下

    　　　      中川上人
　　
　　　　　
       　
       　

第0段     问。就极深秘门。阿字不生空有三义之意云何。答。疏第七云。阿阇梨言。或佛菩萨所说则于一字之中具无量义。且略言之。阿字自有三义。谓不生义。空义。有义。如梵本阿字。有本初声。若有本初则是因缘之法故名为有。又阿者是无生义。若法揽自缘成则自无有性。是故为空。又不生者即是一实境界。即是中道故。龙树云。因缘生法亦空亦假亦中。又大论明。萨婆若有三种名。一切智与二乘共。道种智与菩萨共。一切种智是佛不共法。此三智其实一心中得为分别令人易解。故作三种名。即此阿字义也○即是本初不生。当知亦具三点。三点即摄一切法（云云）吽字义云。阿字实义者有三义。谓不生义。空义。有义。如梵本阿字。口作三种名。即此阿字义（云云·具如疏之）。问云。如梵本乃至故名。为有之意云何。答。阿字有本初声者。先标阿声诠本初义。声者能诠。本初所诠。谓阿字有诠本初义之声也。大日金刚顶等显密经云。阿字门一切法本不生故（云云）此说阿声字能诠本义及不生义。智度论第四十八说字等语等义中云。阿字门一切法初不生故（云云）此说阿声字能诠初义并不生义而统连义。言之从本初来不生义也。故疏云。本初不生。又智论云。得是字陀尼菩萨。若一切语中闻阿字即时随义。所谓一切法从初来不生相。阿提秦言初。阿耨波陀秦言不生（云云）然钞卷第八转字轮曼荼行品处云。上第五疏云。如梵本阿字有本初声。本是一切诸字之本母故。初者在一切诸字之首故（云云）此释难依。违教理故。若有本初已下正释因缘所生有义。谓阿所诠之本。初者是即因缘。若法有因缘生则是因缘所生法。故名为假有。如疏下文并秘藏记之意。法虽是空能观心合本有三密之时。普门海会假有现前。名为假有也。
第0段     问。疏云。又阿者是无生义。若法揽因缘成则自无有性。是故为空之意云何。答。阿者是无生义者。标阿字之空义。而言无生者。无生是空义之本故。二本义释俱但云无。而无生字其义不违无即空故。若法揽（虑敢反。广雅云。取也）。因缘成等者。释空义之所以。谓法离因缘无有自性。无自性故名为空也。如疏下文云。以种种门推求。都不可得。是名为空（云云秘藏记意同之。私案种种门者中论四句湛然弘决六十四句等也）。问。疏云。又不生者即是一实境界即是中道者。其意云何。答。又不生者者。牒阿字不生义。即是等者明不生体。即一实即中道问。其不生义云何可知耶。答。同卷下文云。悉昙阿字亦为众字之母。当知阿字门真实义亦复如是。遍于一切法义之中也。所以者何。以一切法无不从众缘生从缘生者。悉皆有始有本。今观此能生之缘。亦复从众因缘生。展转从缘。谁为其本。如是观察时。则知本不生际。是万法之本。犹如闻一切语言时。即是闻阿声。如是见一切法生时。即是见本不生际。若见本不生际者。即是如实知自心。如实知自心即是一切智智故。毗卢遮那唯以此一字为真言也。而世间凡夫不观诸法本源。故妄见有生。所以随生死流不能自出（云云）言犹如能诠阿字遍一切能诠众字之中。而为其本。故闻一切能诠语言时。即是闻其本阿声。如是所诠不生实义遍一切所诠法义之中。而为其本。故见一切所诠法生时。即是见其源本不生际实义。诸法本不生际即是自心实相。故见本不生际即是如实知自心。如实知自心唯佛究竟。故名一切智智。一切智智知此不生大义利故。其能诠一字为自心真言。凡夫迷此本不生故妄见有生也。不生之义如是可知。问。处处云本不生不可得之意云何。答。疏云。一一字门皆言不可得者。为明中道义故（云云）秘藏记云。夫一切诸法或执空或执有。为除空执说有。为除有执说空。为除空有病说非空非有。是称中道。言尚留中道。为除其言又说中道不可得。是不可得入阿字门。见者不可得亦不可得。于兹绝言。是一切诸法本不生不可得义（云云）当知诸字皆言不可得者。以入阿字本不生故。皆入阿字本不生者。为明中道义故。本不生即中道义故。是故云不可得云本不生。皆是为明中道义故。为明中道亦不可得故云不可得亦不可得。又云本不生不可得也。问。若言为明中道亦不可得云不可得亦不可得。又云本不生不可得者。但云中道云不可得云本不生。言尚留中道等。非究竟之诠耶。答。不然。例如中论释空谛云。空亦复空是则空谛。空言显空亦空而云空谛。而恐愚人留空。故释云空亦复空。今中道等亦复如是。若中道等留中道等。其中道等非中道等。绝诸戏论名中道等。是故大日经等明究竟法身实义。但云本不生。而恐外人以云中道等留中道等故。或时重言亦不可得故。中道等究竟诠也。问。绝诸戏论故名中道云不可得。可知如何以本不生之言。得知绝诸戏论耶。答。如先言本不生即中道义故。又生是诸相之源。若遮生相则遮诸相故。若遮诸相则不可得故。故疏十二云。此本字中即有阿声即不生义。以不生故即是不灭。是故本来寂然（云云）又如常云无生。其义相似耳。问。一实境界者何物耶。答。次文云。即是中道（云云）问。中道即中谛耶。答。尔也。问。疏云。故龙树云。乃至亦中之意云何。答。中论观四谛品第二十四云。众因缘生法。我说即是空。亦为是假名。亦是中道义。未曾有一法。不从因缘生（云云）疏家引此偈明阿字空有不生三义。如次即彼空假中三谛也。问。此宗所谓因缘所生法及三谛之义云何。答。前三义中已明重述之者。疏同卷下云。一一字门皆言不可得者。为明中道义故。今且是寄车字门说之。如观镜中面像。以本质为自。净镜为缘。有影复（二本俱作像字）现见（二本俱无见字）是为所生之法。妍嗤之相现前不谬。故名为有。以种种方便推求。都不可得。是名为空。此有此空皆不出离镜体。即一名中三相不同而同。不异而异。是故世间论者不能思议。此真言门亦然。以观心为因。三密为缘。普门海会现前不谬。故名为有。以种种门推求。都不可得。是名为空。此有此空皆不出法界。故说为中。三谛不同而同。不异而异。一切方便乘人不能思议。余法门例皆如此。不可遍举也（云云）秘藏记云。以我能观心。观本有三身。于中普门海会现前能观心为因。所观本有为缘。海会现前为所生法（等云云具意同疏）。钞第六云。假不异空。空不异假。即是其中○不同而同。不异而异。此两句各具遮表不同者。三相有别。以遮同而同者。表一体故。不异者遮三体故。而异者表三相故。是名法界不思议中道缘生。非是世间论师等所能思议耳（云云）又疏上文云。娑字门一切诸法一切谛不可得故者。梵云萨跢也。此翻为谛。谛谓如说法真相。而知不倒不谬○乃至分别四谛有无量相及一实谛。如圣行品中说之。是为字门之相。然一切法本不生乃至毕竟无相。无相故。语言断故。本性寂故。自性钝故。当知无见无断无证无修。如是见断证修。悉是不思议法界。亦空亦假亦中。不实不妄无定相可示故云谛不可得（云云）钞第六云。疏亦空亦假众中者。谓娑字门中远离二谛四谛等相。本来平等。亦空亦假亦中。虽三而一。虽而三不相妨碍。但随根施说强立三名。入此字门即知一切法即空假即中。无一二三而一二三。无一二三是遮一二三。而一二三是照一二三。若无遮无照。即是娑字门谛不可得（云云）
第0段     问。此宗所谓因缘生者。法体实是本无。今有名生耶。答。不尔。问。不尔之意云何。答。疏第七云。惹字门一切诸法生不可得故者。梵云惹哆也。是生义。如泥团轮绳陶师等。和合故有瓶生○内法因缘亦如是。无明行等各各生因而复生。是故若见惹字门。即知一切诸法无不从缘生。如说偈言。众因缘生法。是即无自性。若无自性者云何有是法（十二门论观因缘门第一文也）是故生不可得也。外道论师说种种邪因缘。或无因缘生一切法。假法中人亦有失般若方便故。取着因缘生灭相。如中论广破。复次阿字门是诸法本性不生。惹字门以十喻观生。虽从缘有而不可得。若生毕竟不可得则不异无生际。又十喻是心之影像（十四卷本重有影像二字）不出法界故。生亦不出无生际也（云云）又云。阿字门一切诸法因不可得故者。梵云系怛□。即是因义。因有六种○若见阿字门。即知一切诸法无不从因缘生。是为字相。以诸法展转因成故。当知最后无依故。说无住为诸法本。所以然者。如中论以种种门观诸法因缘悉不生故（中观论观因缘品第一云。诸法不自生。亦不从他生。不共不无因。是故知无生）当知万法唯心云云实相即是一切种智（二本义释俱重有一切种智四字）即是诸佛法界。法界即是诸法之体。不得为因也。以是言之因亦是法界。缘亦是法界。因缘所生法亦是法界。前说阿字门从本归末。毕竟到如是处。今亦阿字门亦从本归末。毕竟到如是处。阿字从本不生生一切法。今亦以无因待为诸法因。终始同归。则中间旨趣皆可知矣（云云十四卷本大同之。十卷本为诸法本之次。所以然者。之上加一行许文）吽字义云。诃字实义者。所谓诃字门一切诸法因不可得故。何以故。以诸展转待因成故。当知最后无依故。说无住为诸法本。所以然者○心之实相即是一切种智。即是诸法法界○今亦诃字门亦从末归本。毕竟到如是处○今亦诃字以无因待（云云）具如疏。之疏义释三本俱云诸佛法界但吽字义之诸法法界。私案其意不违。三本俱云。令亦诃字门亦从本归末。吽字义云。从末归本又不违也。终者诃字。始者阿字。中间者二十七字也。最后无依者。此就谈云最后。若据法最初。故其无依者。无依住也。故说无住者亦无依住也。谓一切法展转待因。观其最初。谁为其本。而其最初无依住故。说无依住为诸法本（为言）其依住者。谓因待也。是故下云。以无因待为诸法因（云云）钞第六云。疏当知最后无依等者。谓前诸字皆依后字展转待因成故。当知此最后诃字则无所依。还以诃字无住之体而为其本。过此无字可说。是故更无依住也。言故说无住为诸法本者。谓到此无言说诃字处。则无所住。即此无住名大涅槃。涅槃以无住而为本故（云云）私案。苑释甚为难依。疏并吽字义意展转待因最后无住等者。于一切法谈之。而于诸字论故既言以无因待为诸法因。而云还为诃字本故。恐似未得阿字诃字毕竟所到之意耳。疏第十四释如来发生偈云。然诸佛法身离于生灭。若（十四末有于字）。如来有生即是着相。夫着相者尚不能离生死。况能生大菩提。今言生者是真实离相之生也（云云诸佛法身即是法界。法界即是诸法体也）。又云。诸法虽从因生而生因无相。虽从缘生而此缘无相。虽从缘起而法本不生。虽从缘起灭而无生住之相。是故为常。非同外道之见。故说生灭断常也（云云。因缘无相法体不生故。殊生灭及断。虽常不废假生外道亦别灭故常见）当知因缘者。瑜伽观前海会境等而得现起。如是一切内外因缘和合之时。诸法现起名为因缘生。而以十喻观察则假相非实义。若论实义生因缘及所生法。皆是本有诸佛法界。法界即是诸法之体不得为因。是无生际既无因待。都绝能所生灭等相。皆不可得法体实尔。岂有本无今有之义乎。问。若尔如来之应化缘谢即灭机与则生。此犹非实生灭耶。答。非实生灭。如幻事等故。疏第十一释如来行舞。作广大成坏果之舞。是戏也（二本俱云是戏论也）复普现色身随类曲成作种种应。此非真实。但如幻耳。是故名为如来之舞。犹如舞者能悦可众人之心。虽种种意解不同。皆令心悦。佛亦如是。然非四界之色所作。随佛心意而生。从心而生。从心而灭。虽（二本俱有非字谬欤）常法而能随缘生灭。此兴废随缘故之生灭之果。即谓成坏也。此遮遍于法界广大无边故云广大也。衍已遂灭故云成坏也○此成坏即是变转义也○即是如来妙应从佛法界机感而生。虽生不生虽灭即同于幻不异法界故也。犹所作不实故名为舞。三世诸佛皆化此舞也（云云）私案。然非四界之色者。谓非四大所造之色。是佛心所生之色也。从佛法界机感而生者。谓三力生如次。如来法界行者功德力故。问。如幻事等者等取何物耶。答。金刚界仪轨有五喻。幻焰乾闼婆城旋火轮空谷响。略出经有七喻。阳炎幻化乾闼婆城空中响旋火轮梦妄（别本次第异之而幻为初）法花仪轨有八喻。幻阳焰梦影像响光影水月佛变化。金刚萨埵轨有九喻。幻阳焰梦影像声响光影水月变化。虚空千手轨有十喻。幻阳焰梦影像谷响光影水月变化。因陀罗网虚空住心品亦说十缘生句。幻阳焰梦影乾闼婆城响水月浮泡虚空花旋火轮。是故随上诸说。除幻以外阳炎等喻皆等取之。问。今此十缘生句谁人所观耶。答。住心品云。若真言门修菩萨行诸菩萨。深修观察十缘生句。当于真言行通达作证（云云）。问。若尔此观于真言门。是最要观耶。答。疏第三释上经文云。如下父万行方便中无不藉此十缘生句。净除心垢。是故当知最为旨要。真言行者特宜留意思之。问。若尔如何（云云）秘藏记云。如境界中见界会圣众及余一切事。皆当入十缘生句。观察不信而信之。唯当每系心。于本不生际无留所观境（云云）又云。于十喻观察严海会眼前时。现如汤焰。其心如何。若思是至极其意留着。又作悟心。譬如磨镜时。见现小影像停留时。遂不成实镜（云云）若此观旨要一向可信。何云不信而信。又若思至极有过。何云留意思之耶。答。既万行方便净除心垢必藉此观。岂非旨要。而因缘生法即是假相。即是法界。若才见假相不知法界。思假相为至极之时。则有留着慢心过失。故言见所现境不可信。是法界至极但可信是至极之假。勿留假相。当系心至极也。本不生际即是法界至极故也。问。凡所观幻有几种耶。答。总有三种。即空幻即心幻即不思议幻也。问。三种幻何位之所观耶。答。即空幻初劫。即心第二劫。即不思议第三劫。乃至如来地所观也。问。初二幻如次初二劫所观。经文分明。何以得知。第三幻第三乃至如来之所观耶。答。疏云。今此中云。深修观察者。即是意明第三○复次言深修者。谓得净心已去。从大悲生根。乃至方便究竟。其间一一缘起皆当以十喻观之。由所证博深故言观察也○是故唯有如来。乃能穷此十喻。达其源底。此经所以次无垢菩提心即明十喻者。包括始终。综该诸地（云云。钞第四云。若修真言行者。上此十六位时。以十缘生句方便。证得暗字大空三昧云云）。十六位者。十六大菩萨位也。故知第三重幻第三劫。得净心已去。乃至佛地之所观也。言无垢菩提者。上云得净心已去之净心也。言十喻者第三重也。谓所以次第六无畏即第三劫净心。即明第三重十喻者。以净心包始。以十喻括终。举所观显其地故。始终即诸地故也。又释大乘句云。此十喻皆是摩诃衍人甚深缘起。非声闻缘觉安足之处。故名大乘句（云云）又释渐次大乘生句云。以深修观故如入大海。渐次转深。乃至毗卢遮那以上上智观方能尽其源底。故曰渐次大乘句（云云）文意易知。问。行者何故观三种幻。又其即空等义之意云何。答。疏云。然统论此品中。十缘生句略有三种。一者以心没蕴中欲对治实法故。观此十缘句。如前所说即空之幻是也。二以心没法中欲对治境界攀缘故。观此十缘生句。如前所说蕴阿赖耶即心之幻是也。三者以心深着（二本俱无深着二字。有说一字）。心实际中欲离有为无为界故。观此十缘生句。如前所说解脱一切业烦恼。而业烦恼具依即不思议之幻也。摩诃般若中十喻亦具含三意（云云）运和尚云。且约初门有即心幻即蕴幻即不思议幻。即心幻者。以心喻。即蕴幻者。以五蕴喻幻。即不思议幻者。以诸佛圣又皆喻幻（云云）私案。三名义皆不违疏意可思。钞第四云。第一劫中行者。心没蕴中欲对治执有实法故观此十缘生句。如前所说即空之幻。是名为浅。第二劫中对治境界攀缘观此十缘生句。如前所说蕴阿赖耶即心之幻亦名为浅。今第三劫中欲离有为无为界说不思议幻。故名深观也（云云且约最初云第三。约已上观三种幻之所以也）。经云。越世间三妄执出世间心生。谓如是解唯蕴无我（云云）疏云。然就第一重内最初解了唯蕴无我时。即名出世心生也。度世间六十心离我倒所生三毒根本。名越三妄执也（云云）经云。根境界淹留修行（云云）疏云。复次有三妄执。所谓根境界淹留修行○此是三果学人所留滞处故云淹留修行也（云云）经云。拔业烦恼株杌无明种子。生十二因缘（云云）疏云。复次有三妄执。所谓业烦恼株杌及无明种子。即是无学圣人所断最难断处。凡有三种三妄执也（云云）私案。经言业者行有二支烦恼。爱取无明初支生者。余七七事无明种子生十二因缘大树（云云）当知十二因缘大多罗树无明为种子。曰支为根本。余七枝叶花果等也。其中无明等正妄执体也。故疏但云。所谓乃至种子而皆枝者。因已果丧故也（凡有等者兼前结三）又云。学摩诃衍人初得出世初心。与小乘见道适齐。然不堕声闻正位。所以尔者。犹（二本作由）彼从初发心即知心性○（具可见之）然彼行者有法执当心○（可见）故名掩留修行之也（云云）经云（云云）疏云（云云）经云如是湛寂（云云）疏云○（云云）。钞云。湛即是喻寂。即是法湛寂。即是三乘所得但空之理。证此空故五根本烦恼等皆毕竟不生。故名为寂（云云）疏云。此中有三乘之人。同以无言说道得诸法实相○故同前共一法中中升沉有异也（云云）钞云。疏此中有三乘等者。此第一劫中说有三乘之人。同以空为门入诸法真实之性。二乘之人自为己得涅槃生灭度想沈也。菩萨能以不住道发起大悲升也。譬如（云云）经云（云云）疏云。然未度法障未名真净菩提心（云云）经云。彼出世间心住蕴中。有如是惠随生。若于蕴等发起离着。当观察聚沫浮泡芭蕉阳焰幻等。而得解脱。谓蕴处界能执所执皆离法性。如是证寂然界。是名出世间心（云云）疏云。以行者于瑜伽中湛寂之心。虽已明显然涉事时根尘识等由尚当心由厌怖有为故着无为法。然以菩提心势力自然不由他教也（十四本同之。十本无也字）。有如是惠随生。能于等发起其心修离着方便。于五种譬喻
观察无性空（云云）（沫泡炎蕉幻如次喻五蕴。从缘无自性即是本不生也）。又云。声闻经中虽说此五喻。而意明无我。今此中五喻意明诸蕴性空。如观五蕴者。当知十二入十八界六入（入字二本作火）十二缘等皆应广分别说。如大般若中说。行者如是观察时。从无性门达诸法即空。得离一重法倒了知心性。如是不为蕴界处能执所执之所动摇。故名证寂然界。证此寂然界时。渐过二乘境界如莲花。虽未开敷而稍出清流之上。行者亦尔。不复心没蕴中故名出世间。若据正译当言上世间心也（云云）。钞云。若拔业烦恼根本无明种子。三障尽时名证寂然界。即初劫满也（云云）经云（云云）疏云。大乘行者。了达诸蕴性空故。于一切法中。都无所取。众无所舍。双离违顺八心我蕴。两倒二种业烦恼网（两倒业烦恼者。我法二执之所生也）是名超越一切瑜只行○所谓相应者。即是观行应理之人也。依常途解释。是菩萨从发心已来。经一大阿僧祇劫。方证如是寂然界。今秘密宗。但度此一重妄执。即是超一阿僧祇劫。行者未过此劫。与辟支佛位齐时。名为极无言说处。尔时心滞无为法相。若失方便。多堕二乘地。证小涅槃。然以菩提心势力。还能发起悲愿。从此已后三乘迳路始分。然所观人法俱空。与成实诸宗未甚悬绝。由（十本作犹）约偏真之理。作此平等观耳。故以三乘上中下出世间心。合论一僧祇劫（云云）钞云。疏极无言说处者。我蕴俱离故称为极。语路欣绝名无言处也（云云）又云。今此初劫文意兼得藏通二教之意。何以故。有折法成空之义故。有三兽渡河之理故（云云。疏释湛寂中三兽渡河之喻。私案以折法证三藏以三兽成通教也）。又释第二劫中云。谓前劫中有通教菩萨。从无性门达诸。诸即空。此则体法空（云云）疏释法无畏云。尔时幻涅槃等喻观察诸蕴即空（云云）依上诸文之意。即空幻者。谓即折法体法二空。而论如幻此云即空幻也。经云。大乘行发无缘乘心法无我性。何以故。如彼往昔如是修行。观察蕴阿赖耶。知自性如幻阳焰影响旋火轮乾闼婆城（云云）疏云。即是明第二重观法无我性也○此无缘乘也。即是法无我性。以行者初劫修观行时心没蕴中故。以五种无性空门。观法无我。然望缘生中道。由（十本作犹）属对治悉檀。若失般若方便。即堕于断灭。名恶取空者。滥方广道人。今大乘不可得空相（相字二本俱无）空相亦不可得。虽观诸法无所有。然亦于诸法无所空。故须离有离无道。观法无我性。为欲净除智障故。随顺古昔诸菩萨修观蕴阿赖耶。即楞伽解深密等经。八识三性三无性。皆是此意。经言智自性者。即是智三界唯心也。如幻○婆城六喻。皆是双辨有无明蕴阿赖耶别缘起义。与前劫上五喻观无性空意。复有殊矣。阿赖耶○（义云。含藏正翻为室。生诸蕴。于中生灭为名）然阿赖耶有三种义○（分别因缘真实）如大乘庄严论求真实偈中云。彼论明观察蕴阿赖耶。了知自性如幻。最与此经符会。故具出之。当知阳炎○婆城。亦应如是广说。前劫五喻有泡沫芭蕉。此中所以不论者。此三事由带折。法明无性空。然此中幻焰等喻意。明唯识无境体解之空。即是粗相博融故不论也。行者解诸蕴唯心。即是知法自性○今以如幻等门。照有空不二。而人法二空之相。亦不当心。乃名真入法空。悟唯识性故。经云。秘密主。彼如是舍无我。心主自在觉自心本不生。心主即心王也。以不带有无心无挂碍。所为妙业随意能成。故云心主自在。心主自在。明（十四本同之也。十本明字作时）。即是净菩提心。更作一转开明倍胜于前劫也（云云）钞云。谓初劫中观察○五喻从无性门。从无性门达诸法即空。离一重法倒虽不复心没蕴中。然带折法故。以三乘合论一阿僧祇劫。今第二劫以○六喻正观不可得空。兼以体法空观赖耶法无我性（云云）又云。对前三乘但空故云今大乘不可得空。空亦不可得名不可得空（云云）又云。谓前劫中有通教菩萨○（具如上之）今则不尔。了法缘生故。幻有知缘无性故。真空此则自性不可得空。云与前无性空意复有殊矣（云云）又云。疏舍无我心主等者。离义无我者。谓前劫离我倒时有法执当心故。以五喻达诸法即空。遣彼法倒。虽遣其有仍滞空相。今第二劫以六喻对治前劫。即空既有去空。已方顺不可得空故。疏云。虽观诸法无所有。然亦于法无所空故。须离有无观法无我性。既能双离有无之相。即得心王自在。由是圣教说相为缚令心不得自在（云云）私案。疏言。今以如幻等门。照有空不二。而人法二空之相。亦不当心。乃名真入法空。悟唯识性者。有空不二者。有谓幻有。空谓真空。而此有空相性是异故不一。相性不离故不异。且约不离云不二也。故上文云。唯识无境体法难解之空。即是粗相转融。唯识无境者幻有。难解之空者真空。转融者明不二。然带不一故云粗相。人法二空者。人法谓初二性。二空谓真实性。三性妄假真实有空诸相皆不当于心也。故下文结此第二劫云。然上来原始要终。自发一毫之善。以至于超度人法有无二障（云云）涅槃入等者。入真空故证胜义性。证胜义故了世俗性。故云悟唯识性也。疏释法无我无畏云。于心外有无影像智。都无所得心王自在觉本不生（云云）故即唯心而论。如幻此云即心幻也。经云。真言门修行菩萨行诸菩萨○所谓空性（一）离于根境（二）无相（三）无境界（四）越诸戏论（五）等虚空无边一切佛法依此相续生（六）离有为无为界（七）离诸造作（八）离眼耳鼻舌身意（九）极无自性心生秘密主。如是初心佛说成佛因故。于业烦恼解脱而业烦恼具依（云云）疏云。已叹入真言门功德竟。然行者复以何法入此门耶。故经次云。所谓空性。空性即是自心等虚空性○前劫悟万法唯心心外无法。今观此心即是如来自然智。亦是毗卢遮那遍一切身。以心如是故。诸法亦如是。根尘皆入阿字门。故曰离于根境。影像不出寂灭光。故曰无相。以心实相智觉心之实相。境智皆是般若婆罗蜜。故曰无境界。以此中十喻望前十喻。复成戏论。故名诸戏论。第三重微细百六十心。烦恼业寿种除。复有佛树牙生。故曰等虚空无边一切佛法。依此相续生。既不坏因缘。即入法界。亦不动法界。即是缘起。当知因缘生灭。即是法界生灭。法界不生灭。即是因缘不生灭。故曰离有为无为界。若如来出世。若不出世。诸法法尔如是住。故曰离诸造作○眼即是第一实际。第一实际中。眼尚不可得。何况趣不趣耶。耳鼻舌身意亦如是。故曰离眼耳鼻舌身意。行者得如是微细慧时。观一切染净诸法。乃至少分由如邻虚。无不从缘生者。若从缘生。即无自性。若无自性。即是本不生。本不生即是心实际。心实际亦复不可得。故曰极无自性心生也。此心望前二劫。由如莲花盛敷。若望后二心。即果复成种。故曰。如是初心佛说成佛因。故于业烦恼解脱。而业烦恼具依。此中云佛说者。世尊以十方三世佛为证。言以此一事因缘。为众生开净知见。其道玄同也。行者解脱一切业烦恼时。即知一切业烦恼无非佛事。本自无有缚令谁解脱耶。如良医变毒为药用除众病。又如虚空出过众相。而万像具依。若住此不思议解脱时。即是真阿罗汉。不着于有为无为。一切世间应受广大供养。故经云。世间宗奉常应供养也（云云）又云。行者初观空性时。觉一切法。皆入心之实际。下不见众生可度。上不见诸佛可求。尔时万行休息。谓为究竟。若住此者。则退不堕二乘地。不进（二本俱云进不）得上菩萨地。名为法爱生。亦名无记心。然以菩提心势力。及如来加持力。复能发起悲愿。尔时十方诸佛。同时现前而劝喻之。以蒙佛教授故。转生极无自性心。乃至心之实际亦不可得。虽解脱一切业烦恼。而业烦恼具存。至此不思议地。乃名真离二乘地也（云云）钞云。疏所谓空性等者。言空性者性即实性。即是诸法之实性故。犹如虚空过虚空生过众生与万像为依存曰空性。经中以九事显之。显之易见（云云）第四云。初劫第二劫十种譬喻乃成戏论。今此今此中十喻后为对治前劫心没实际。欲合离有为无为界故。观此十喻亦成戏论。今时等虚空性俱不可得故越诸戏论（云云）又云。若望后二心等者。此心属八心中第五花种心第六成果心。彼二者第七名受用种子第八婴童心也。望此二心名果复成种。复能与彼复心而为种故。又于业烦恼解脱即是如莲开敷。而业烦恼具依即是果复成种也。又解。此心即是三心中菩提心。望前来三劫论时当第三劫如莲花盛敷。望后二心即根与究竟此菩提心劫为因。故云如是初心佛说成佛因也（云云）又云。知一切业烦恼等者。据事则凡情谓之尘北方圣智达为功德。约理则本离尘染。然与一切烦恼为依。故以变毒虚空二喻而相咒尔（云云私案变毒喻事虚空喻理）又云。初观空性时等者。谓观此毕竟空性时。觉知一切诸法皆入心之实际。言心实际者即是入无相海身灭也（云云）又云。十方诸佛○而劝喻之者○依花严经明七劝者（云云一应趣果德劝劝进求故。二愍念众生劝劝令化故。三令忆本誓劝劝满本愿故。四呵同二字劝劝双修故。五指事令成劝劝修成故。六勿生止是劝劝令遍修故。七悉应通达劝劝遍知故云云。具可见之）又云。说七劝已彼经结云。若诸佛不与此起智门者。彼时即入究竟涅槃。弃舍一切利益众生业等（云云）又云。转生极无自性心者。前劫发无缘乘心以六种譬喻。作唯识了知三性离染等法皆无自性故。唯识云。初即极无性。次无自然性。后由远离前所执我法性。虽作此观未得称极。今以十缘生句观自心毕竟空性我之与蕴法及无缘皆同一性。所谓空性名极无自性。此空智生名极无自性心生也（云云。可思）又云。虽解脱一切业烦恼者。行者得此心时即名之为明。明来暗射故。即是无明灭则行灭。乃至生灭则死灭等名为业烦恼解脱（云云）而业烦恼具存者。净名经云。不断无明而具明达之智。又云。众生未成佛。以菩提为菩萨。成佛时以烦恼为菩提故。故花严疏显三毒相普有正法。彼有五义。一当相即空。空故是道。非谓此三即是佛法○（般若）二约幻用摄生亦非即是○（净名）三在惑用心○观心为道亦非即道（俗流）四留惑润生长菩萨道亦非即是○（净名）五当相即道。不同前曰不思议故。今第五义正。与此同故。无行经云。淫欲即是道。恚痴亦如是。如是三法中具一切佛法。即斯义矣。又如虚空出过众相。而万像具依故。下经之虚空无垢无自性（云云具可见之）。疏释第六无畏云。谓观自心毕竟空性时。我之与蕴法及无缘。皆同一性。所谓自性无性。此空智生。即是时极无自性心生也。于业烦恼等。都无所缚亦无所脱。故云得一切法自性平等。尔时于有为无为界。二种扼缚得苏息处。即是真言行者虚空无垢菩萨心也。然此心在缠出缠皆毕竟无相。以如来五眼谛观。尚不能得其像貌。况余生灭中人（云云）又释深修观察十缘生句云。今此中云深修观察者。即是意明第三重。且如行者于瑜伽中。以自心为感。佛心为应。感应因缘。即时毗卢遮那。现所喜见身说所宣闻法然。我心亦毕竟净。佛心亦毕竟净。若望我心为自。即佛心为他。今此境界。为从自生耶。他生耶。共生无因生耶。以中论种种门观之。生不可得。而形声宛然即是法界。论幻即幻。论法界即法界。论遍一切处即遍一切处论幻。故名不思议幻也。复次言深修者。谓得净心已去。从大悲生根。乃至方便为究竟。其间一一缘起。皆当以十喻观之。由所证转深故。言（二本俱有深字）观察也（私案。第三即不思议幻等之深观察有二深义。一望初二幻等云深。二净心已去所证转深故云深。即是意明第三重者初义也。谓得净心已去等等者后义也）○今行者于一念净心中。通达如是尘沙四谛。空则毕竟不生。有则尽其性相。中则举体皆常。以三法无定相。故名为不思议幻。如四谛者。余一切法门例耳（云云）十卷本云。即是即（即字十四本无）法界论幻即幻。论法界即幻。论遍一切处即遍一切处论幻。故名不可思议幻也（云云）钞第四云。疏即幻论一切等者。如来金刚三乘之幻。即是遍一切法界圆坛。彼法界大曼荼罗中一一本尊皆是法界□帜。一遍一切名遍一切处遍一切处论幻者。谓遍一切处法界曼荼罗即是如来三密之幻。皆本不生四句求之俱不可得。即不思议之幻也（云云）当知即不思议幻有二义。初义两本义释其意全同。谓法界与幻互相即论。亦幻与遍一切处互相即论（钞决后句）故名不思议幻。疏文虽异其意遂同。如来身语名为幻。空有性即是法界。圆坛为遍一切处。三法一体随论异名。今即法界遍一切处而论幻故名不思议幻。后义三本皆同。空即毕竟不生者。八不举初一。有则尽其性相者。十如出初二。中则举体皆常者。是法界不动也。幻有假谛即余二谛。而无实相故云即不思议幻也。问。疏释观第三幻所以中云。如前所说解脱一切业烦恼。而业烦恼具依即不思议之幻也之意云何。
　　答。说第三劫经云。于业烦恼解脱。而为烦恼具依（云云）疏释意云。极无自性心生故解脱一切业烦恼。解脱一切业烦恼时。即知一切业等皆是佛事本无缚脱。虽知无脱而能解脱。虽能解脱而亦具存（二喻如上）是为不可思议解脱（至乃此不思议解脱地名真离二乘地也）此不思议解脱即是如幻。名即不思议幻。斯文意也。问。若尔可有不思议解脱即是幻。故名即幻之义。如何但云有二义耶。答。且就后一处文但云二义。若并前释有三义也。问。三种即义如先可知。然言幻者何义耶。答。疏引释论云。佛言若幻空欺诳无实。云何从幻能作伎乐。女言。大德是幻相法耳（云云二本俱云法尔）钞第四云。幻者化也。无而忽有之谓也。先无形质假因缘有名为幻化。又幻者诈惑。以不实事惑人眼目。故曰幻也（云云）。问。若言无而忽有。此谓幻者幻是有义。何以幻有观三劫对治实法境界攀缘有为无为界缚耶。答。无而忽有此幻义者。亦论一边有而忽无亦是幻义。已有还无有为相故。如疏释求真实偈云。有亦如幻。无亦如幻。何况初劫所治实法。斯有相故。随能治即空如幻观。虽但空观（初劫合论二乘之中。二乘折空。菩萨体空）。而复二劫所治境界。攀缘有为无为界缚。非但有故。随亦能治即蕴幻即不思议幻。二种观心非唯空观。既后二所劫治通空故。能治如幻观亦通有空也。问。何以得知。后二劫之所治能治俱通有空。又其通有空之意云何。答。所问文证义理如上广摄。重示之者。先第二劫心没法中境起攀缘以为所治。而法非但有境。是兼空法境既尔。心缘随然。故能治即心如幻。观智亦通有空。此为所治俱通有空之义。故经云。观察蕴阿赖耶。知自性如幻。疏云。知自性者即是知三界唯心也。又云。六喻皆是双辨有无明蕴阿罗耶别缘起义。又引庄严论云。彼论明观察蕴阿赖耶。了知自性如幻。最与此经符会。又云。然此中幻焰等喻意明唯识无境体法难解之空。又云。今以如幻等门照有空不二（等文）是其证也。第三劫中着心实际及有为无为界以为所治所治。有为无为兼有空故。能治即不思如幻。观智亦应有空故。经云。离有为界。疏云。既不坏因缘即入法界。亦不动法界即是缘起。当知因缘生灭即是法界生灭。法界不生灭即是因缘不生灭。故曰离有为无为界。又云。即是真阿罗汉不着于有为无为。又云。以中论种种门观之生不可得。而形声宛然。即是界○三法无定相（等云云。具如上之）。又释等正觉句云。以此中道正观离有为无为界。极无自性心生。即是心佛显现故曰正等觉句。又释如实遍知一切心相之文○若于一念心中明及十缘生义。则上穷无尽法界。下极无尽众生界。其中一切心相皆能了了觉知。以皆从缘起即空即假即中故。故曰如实遍知一切心相（云云）第三劫有空义。并证如之问。阿三义中空者为留空相。为空亦空耶。答。空亦空也。问。何故知尔耶。答。是大空故。问。何为大空耶。答。疏第一释胜迅执金刚云。胜谓大空。大空即是遍一切处故。能起速疾神通也（云云）又第四云。净菩提心于一切法都无染着。即名莲花三昧。住是三昧者乃至诸法空相亦不可得。所谓诸佛大空故（云云钞第五云。诸法空相亦不可得。即是诸佛大空之智云云）又第六云。瑜伽行人。若蒙诸佛威神加被故。乃至于三昧中。具见十佛刹土微尘众等。无理圣尊三种密印。互不相离。或复一心不乱转成自身。虽则奇特难思。尚以有相有缘故。名为世间三昧。若此三昧现前时。行者观察十缘生句。净除一切妄想戏论。与空寂相应。即悟如是曼荼罗海会。皆悉从众缘生。如镜像水月干城等。观（二本俱作都字）无性相。是名出世间三昧。然尚以空病未空故。未得名为大空。及坐道场自证心性时。即知如是等加持境界。皆是心之实际。尔时心不住相亦不依空。与照见空与不空。毕竟无相而具一切相。故名大空三昧。住此三昧者。即是住于佛无碍慧。佛说是人一切智智究竟圆满。所以经云。故说为大空。圆满萨般若也（云云）百字成就持诵品。观此为空。空如下数法（云云）疏第十九释此经文。以下数喻明一切法不离阿字本不生空。又有虫行喻。具可见之。疏正云。即同彼数之一一遍一切。大空亦尔。具一切法遍一切法（云云）次上云。大般若说十八空○于十八空中最在其上。即是诸佛大空。而实不空也（云云）第七卷疏云。越十八空名为大空。住空之位名为大空（云云）私案。在上即是越义也。十八空中第四大空。名虽同此而义全别。第五空空虽有空俱空义尚浅于此。故云越也。义之浅深智者可知。住空位者证空也。谓证道空名为大空也。问。何以得知。阿字空义必是大空耶。答。如上已云。以阿字本不生释大空故。故其空义即是空谛。故中论释空谛云。空亦复空。故空亦复空。即是大空故。问。若言大空空与不空毕竟无相者。大空无自性耶。答。尔也。故悉地出现品云。虚空无垢无自性能授种种诸巧智。疏第十一释云。以如是即彼大空无为亦无自性。故能生一切智智（云云）二本俱云。法尔空寂常无自性（云云）问。若尔如何疏第十九云。此虚空以不可得故。非是都无所有。而实有其自性。所谓空自性者即不空也。当知此不空者。即是虚空等心。虚空等心者。即是净菩提（二本俱有心字）从此净菩提心而生大悲心也（云云）此虚空者。谓大空故耶。答。空自性者。非谓约空义边。别有自性。而显三谛一体。以中谛为空谛。自性也。故钞第十释义释次上文云。此等空之心是不可得空。非都无所有。而实有其自性。所谓空自性者即不空矣。即此十喻所明缘起甚深中道不思议。毕竟不可得空。非但空而已也（云云。然此疏意义释云。空自性其空中道也。不可得故名为空也。故钞又云。疏空空性者即空不空也。上一空即是但空。次言空性即不空之性。而不可得也。谓以不可得故名之为空。非是如上都无所有而实有其自性。自性者即不空矣（云云）私案。疏云空自性之空。是大空非中道也。所以然者。上经云。虚空无垢自性。疏释其虚空云。大空下疏云。此虚空实有其自性。此虚空之自性名为空自性。而此虚空亦可大空故也）。
    问。何故大空云虚空名耶。答。以喻名法故也。问。何以得知虚空是喻耶。答。住心品云。譬如虚空界离一切分别无分别无无分别。如是一切智智离一切分别无分别无无分别（云云钞释可见）疏第一释云。如此即是毗婆沙义。虚空无过无德。今如来智身离一切过万德成就。云何得相喻耶。但取其少分相似以大空耳。此中相况有三义。一者虚空毕竟净故。二者无边际故。三者无分别故。一切智心性亦如是故（二本俱有以字）世间易解空。譬离解空也（云云）疏第一以世间更无有可以表示净菩提心相者。除太（十本同之。十四作大）。虚空喻少分相似（云云。此释无相菩提心也。次文之譬如虚空○心相亦尔○永寂无相。云云）秘藏记云。比喻之极莫过虚空（云云。此意同疏。佛地经说清净法界有十太虚空喻。彼论释云。皆以虚空为譬喻者。为显法界一切粗相同虚空故。如契经言。乃至所有施说譬喻喻诸如来戒等功德。一切皆是谤诸如来。唯除一喻。谓虚空喻如来戒等。无理功德同虚空故。云云。文势同秘藏也）。问。以虚空喻大空。为但三义。亦有余文耶。答。有也。问。何耶。答。疏第四释迹净真言○等同虚空者。即是无等等（二本俱有同字）阿字门。如虚空无边故。当知阿字门亦无边。如虚空无染无变无动故。当知阿字门亦无染无变无动。如虚空离一切相而含万像。离一切作而世间事素因之得成。阿字门亦复如是。无相无作而具足无尽庄严。成就普门不思议业。如是当以种种门自在说之。然复有无量无边未曾有法。非彼虚空所能譬喻。是故阿字门为真言种子。过于譬类也（云云）二本义释同释悉地出现品虚空无垢无自性之文云。正说心之实相即是一切法中决定智印也。以无边际无垢无分别故。少分喻如虚空。而实等虚空心亦复不守自性故。私案。虚空守空自性守无谛碍。自性等虚空心不尔故也。非彼所能譬喻如是义故。虽后等同虚空无相。而具种种不思议权巧。能曲顺根缘而道利之（云云）疏第十九云。又喻如虚空非众生数而众生所依。非身（二本俱无身字）寿者非摩纳婆作者受者等。一切妄想皆除。悉离分别无去无来。然不异众生界。一切众生依止作业皆由此成。滋益众生成种种事。不可以虚空能成一切事故。便谓虚空有为有相也。今此大空曼荼罗亦如是。毕竟清净无所不为（为字十四作有十本作成）常住寂然而不空成就（云云钞释略之）。问。三义之中有义。是假谛故。有者假有也。不生义是中谛也。其中之有为假有为真有耶。答。亦假有亦真有也。问。何故云尔乎。答。从因缘故假有。是本有故真有也。问。从因缘者可是假谛。何其假有关中谛耶。答。假谛假有即是中谛假有。如言因缘生灭即是法界生灭
    问。若尔中谛真有即是假谛真有耶。答。尔也。如言法界不生灭即是因缘不生灭。问。若尔假中二谛有何差别耶。答。于相有差别。于体无差别。故云三谛不同而同不异而异（钞释如上）由此得知假谛假有即是中谛假有等者。约体论之。同相体同异之义云何。答。如是已云普门海会现前不谬名有。以种种门求不可得为空。此有此空不出法界为中。是其相异之义也。一空一切空无假中非空。一假一切假无空中非假。一中一切中无空假非中。此为体同之义也。问。于三谛中以中为体。余可是相。若尔唯一中一劫一切中可为体同。如何一空一切空一假一切假亦为体同耶。答。三谛者是一法。法举体不可得为空。举体从因缘为假。举体是法界名中。此空假中义门差别为相。克性同一为体。是故克性举体同空。举体同假。以为体同。问。若言举体空亦假中者。三谛无宽狭乎。答。约体无宽狭。约相有宽狭。问。相有宽狭之方云何。答。唯空边名空。唯假边名假。故空假俱为狭。而中谛者。若约遮门非空非有非缘起非本有。若约表门亦空亦有亦缘起亦本有。门既广故为宽也（已上述阿三义即三谛意）问。疏云。又大论明萨婆若有三种名。一切智与二乘共。道种智与菩萨共。一切种智是佛不共法。此三智其实一心中得为分别。令人易解故作三种名。即此阿字义也（云云）文意云何。答。钞第六云。疏萨婆若有三种名等者。即天台四教中彼三教中各有八事。一教。二理。三智。四断。五行。六位。七因。八果。此萨婆若即当第三智字也。且通教智者。谓同得巧度一切智也。别教智者道种智也。圆教智者一切种智也。言此三种智至即是阿字义者。释成不二也（云云）私案。智度论第二十七云。虽菩萨摩诃萨欲得具足道种惠。当习行般若波罗蜜论者○（一道乃至十道广说）乃至一百六十二道。如是等无量道门智。是诸道尽知遍知。是为道种惠○一切诸道亦如是入一相（上云一相。所谓无相）。是名道种惠（下云道是行相。又云菩萨行。道智得一切智）虽欲以一道种惠具足一切智。当行习般若波罗蜜。欲以一切智具足一切种智。当习行般若波罗蜜。
    论问曰。一切种智有何差别。答曰。有人言无差别。或时言一切智。或时言一切种智。有人言总相是一切智。别相是一切种智。因是一切智。果是一切种智。略说一切智。广说一切种智（余义广说）复次后品中佛自说一切智。是声闻辟支佛事。道智是诸菩萨事。一切种智是佛事。问曰。何等是一切智。所知一切法曰（一切法广说）以是无碍智惠尽遍知上诸法。名为一切智一切种智（问准一切答二智之意可知）○一心中得一切智一切种智（云云可见）故疏主以彼论所说三智所知相配阿三义。谓一切智所智总相。是空义。道种智所知诸道。是有义。一切种智所知别相。即是中谛不生义也。而此三智所知是一心中法尔成就。今疏所显其意如此。问。疏云。即是本初不生。当地亦具三点。三点即摄一切法（云云）其意云何。答。此文意云。阿字本初不生。既有不生三义。三义是三谛故。当知亦具法身般若解脱三点。三点是三部三密等故。当知三点摄一切法也（已上述阿字之字相字义竟）。
　　此本云。
　　书本云。
　　本记云。中川实范上人书也。
　　贞应二年十一月十五日。于金刚峰寺。以前大僧都静遍持本书写之毕。道之肝心。宗之极秘。可慎可恐。
　　金刚佛子沙门道范。
　　延享第岁在乙丑仲秋五日全部三帖共遂修复。收金刚藏毕。僧正贤贺（俗寿六十二）。

