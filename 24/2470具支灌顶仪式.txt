No. 2470 具支灌顶仪式

　　　

    先三摩耶戒。
    若于东寺行者。始从大马道仪式至于堂前行事如结缘灌顶之时。若于他处行者。随所之便宜可有左右之定。
    阿阇梨房南面仪式。
    持金刚赞众等进到阿阇梨房前庭。左右相分。房方为上。上□前列立。但铙拔人不因□次。以其可为赞首。次阿阇梨南面而坐。可播道具。五股自持。余金刚铃等可令执于持金刚众。可以花莒令执赞众。
    次从左右职众间。持播二人为前可持入舆盖等。近亭前程。持播者立留令入舆盖等。次阿阇梨弟子以座具敷舆。
    次阿阇梨乘舆。次发赞音（四智赞铙拔三返）
    次第三度拔间乞戒师持香炉立舆前。其左右持幡者分立。
    次第三度拔声相次无间断只打初段。职众步行随即舆行道间无赞音。只打铙拔。一□前立行。
    次舆后十弟子左右相分行。执物如例（可加执靸鞋童。）。
    次新阿阇梨及弟子并威仪僧等群行。
    次到堂前职众犹赞为前列立。拔声不止。次寄舆堂前。即下舆上堂。即登高座。但先于高座前向东西而礼。是拜两部界意也。
    次职众折上□前上堂。即堂前二重立。持金刚众前立。赞众后立。
    先列（但一打）次职众可立寄西方。
    次大阿阇梨经高座东至后。先向佛前礼拜（先西次东）
    次向高座跪。开扇置念珠（贰悬左腕）
    次左辟上置五股。护身结界。
    次取五股抽掷。巡逆加持。
    次登高座。次职众行道。次大阿阇梨涂香。次三部被甲等。次加持香水（以五股加持之）堂内自他普洒之。
    次地结。四方结。虚空网。火院。四佛系鬘。五佛灌顶。次振铃。次职众三匝了着座。
    次新阿阇梨入幕内。着礼盘三度礼拜随。即大众总礼。次新阿阇梨。礼佛颂（在别纸）。三度礼了。次呗。散华。次新阿阇梨表白。神分。次又颂了一礼。
    次持金刚众绕高座三匝而着座。但弟一人持铃置高座前机。其间阿阇梨加持香水。堂内自他普洒。护身结界。即振铃。
    次赞众惊铃声止拔声。各着座。
    次新阿阇梨暂居别所（高座北方。十弟子威仪僧同之）
    次乞戒师着礼盘（未着礼盘之间。持金刚众中寻□次可着）
    次乞戒师三度礼拜随。即大众总礼。
    次乞戒师唱礼佛颂（其文在别）
    次法用。云何呗。毗卢遮那散花并佛名（在别）
    次笼高座礼盘垂幕（堂庄严时系设暂上。临时可下欤）
    次新阿阇梨入幕内。
    次乞戒师表白神分并劝请（即下礼盘可去）。
    次令取去礼盘（一方不用别乞戒师。即新阿阇梨乞戒。其时不取去礼盘。新阿阇梨犹不下礼盘而坐。
    次新阿阇梨坐高座前。凡幕内他人不可入若件仪式作法可令人行者。自此以前别书出授其人令行而。事毕之后可返纳之。自此以后文等不可中令见。但事毕后出堂门。令新阿阇梨乘舆着房仪式。又行事僧可知。同可书出也。
    次以香水洒新阿阇梨顶。
    次净三业真言。普礼真言。
    次礼金刚界诸尊（或传胎藏界为先。金刚界为后。今金刚界为先。有其意。可闻口传）
    曩谟□日罗驮都萨□没驮南。
    曩谟微瑟驮达摩驮都摩诃吠卢遮那萨驮陀哦多。
    曩谟阿乞□毗也萨驮陀哦多。
    曩谟啰怛曩惹多萨驮陀哦多。
    曩谟路计湿□罗啰惹萨驮陀哦多。
    曩谟阿目佉悉底萨驮陀哦多。
    曩谟本者纳婆□萨□母驮南。
    次礼胎藏界诸尊。
    先入佛三昧耶真言。法界生真言。
    转法轮真言。
    南无摩诃佉鲁拏哦罗婆虞左萨缚没驮南。
    南无清净法身毗卢遮那佛。
    南无东方宝幢佛。
    南无南方开敷花王佛。
    南无西方无量寿佛。
    南无北方天鼓音佛。
    南无东南方普贤菩萨摩诃萨。
    南无西南方文殊师利菩萨摩诃萨。
    南无西北方观世音菩萨摩诃萨。
    南无东北方弥勒菩萨摩诃萨。
    南无三部界一切诸佛菩萨摩诃萨。
    次阿阇梨表白（师资相传可随人也。但为规模载此一传。随时可改也）
    初前大僧正。后权大僧都大和尚请益日幸有许容。早传具支灌顶妆。大僧都垂慈重密印许可之秘。抑远自大日如来迄于三宝院大僧正胎藏界十八代金刚界十九代相承传来则胎藏十九代金刚界二十代但又依大僧都传授胎藏界二十代金刚界二十一代其世虽下上药。
　  夫以难得难求三密之道。难解难入两部之门。于是数年励心求法。真言之道多日克念寻师。密教之家适遇引摄。再得传授。初石山内供阿阇梨。后莲台僧正大和尚。请益之日幸有许容。内共垂慈早授密印许可之秘。僧正奉敕重传具支灌顶之严。抑远自大日如来迄干莲台僧正。胎藏界十二代金刚界十三代。相承传来。石山内供又同叶也。然则（小僧）胎藏界十三代金刚界十四代。其世虽下上药无人。方今金刚弟子（某甲）深发菩提之胜心。欲受觉位之灌顶。于是初学金刚界持似守钵油。后入胎藏门受如写瓶水。今之所乐何以忽诸。先授三摩耶之禁戒。令究两部界之契明。佛子至心可听羯磨。但授佛性戒略有八门。
    一者归命。二者运心。三者忏悔。四者归依。五者发心。六者遮难。七者请师。八者羯磨。第一归命。弟子某甲。

    归命十方三世佛  诸大菩萨贤圣众
    能为佛子大导师  离诸恶趣示涅槃
    是故我今至心礼

    归命真言曰。
    唵曩莫萨□怛他^8□多迦野弭□吃质多□曰罗满娜南迦噜弭。
    第二运心供养。弟子某甲。

    今于十方世界中  所有一切微妙供
    香花幡盖诸庄严  运心供养两部界
    大日如来四智尊  及微尘数诸尊界
    哀愍摄受成大愿

    供养真言曰。
    唵哦哦曩三婆□跋折罗（二合）斛。
    第三忏悔。弟子某甲。

    无始轮回诸有中  身口意业所生罪
    亲对十方现在佛  悉皆忏悔不复作
    我今至心礼忏悔

    出罪真言曰。
    唵萨□幡波萨怖（二合）吒娜诃曩□日罗（二合）野娑缚（二合）贺。
    第四归依。弟子某甲。

    始从今身尽来际  归依一切三身佛
    归依方广大乘法  归依不退菩萨众
    唯愿十方三宝境  证知佛子归依心
    佛子所愿令满足

    归依真言曰。
    唵萨□没驮冒地萨怛鍐（二合）设啰赦^8□车弭□曰啰（二合）达磨颉利（二合）
    第五发菩提心。弟子某甲。

    众生无边誓愿度  福智无边誓愿集
    法门无边誓愿觉  如来无边誓愿事
    无上菩提誓愿证

    菩提心真言曰。
    唵冒地唧多母怛跋娜夜弭。
    第六问遮难。
    若有犯七遮罪者。不应授与戒。其七遮者。杀父杀母出佛身血。杀阿罗汉。杀和尚。杀阿阇梨。破和合僧是也。须问犯否。然而小僧及诸人皆所知也。既无其犯。更不可问。但有余罪若为戒障欤。今须五体投地忏悔。立居可礼拜。其词云。
    南无忏悔。无量所犯（三反）。
    第七请师。
    先请和尚。弟子某甲。
    奉请魔醯首罗天宫。摩诃毗卢舍那佛。为受佛性戒和上。唯愿慈悲。为我作受佛性戒和上。我依和上。得受佛性戒。慈悲故（三反）。
    次请羯磨阿阇梨。弟子某甲。
    奉请清凉山中。文殊师利菩萨摩诃萨。为受佛性戒。羯磨阿阇梨。唯愿慈悲。为我作羯磨阿阇梨。我依阿阇梨故。得受佛戒。慈愍故（三反）。
    次请教授阿阇梨。弟子某甲。
    奉请兜率天宫。慈氏菩萨摩诃萨。为受佛性戒教授阿阇梨。唯愿慈悲。为我作教授阿阇梨。我依阿阇梨故。得受佛性戒。慈愍故（三反）。
    次请证戒阿阇梨。弟子某甲。
    奉请十方三世佛。及尽虚空诸如来。为受佛性戒。证戒阿阇梨。唯愿慈悲。为我作证戒尊师。我依尊师故。得受佛性戒。慈愍故（三反）。
    次请同学伴侣。弟子某甲。
    奉赞十方净刹中。金刚萨埵诸菩萨。为受佛性戒。同学伴侣。唯愿慈悲。为我作同学伴侣。我依伴侣故。得受佛性戒。慈愍故（三反）。
    第八羯磨。
    今正至得戒之时。佛子至心可听羯磨。若欲受佛性三昧耶戒。先可发无上之心。其无上心者持五篇七聚三聚四重十无尽戒也。其三聚戒者摄律仪戒摄善法戒饶益有情戒也。五篇七聚者具足戒也。是等戒登坛得戒之时皆持了。
    四重戒者。
    一者。舍正法而起邪行。是第一波罗夷也。不可犯。能可持否。答能持。
    二者。舍离菩萨心。是第二波罗夷也。不可犯。能可持。
    三者。于一切法悭吝。是第三波罗夷也。不可犯。能可持。
    四者。于一切众生作不饶益行。是第四波罗夷也。不可犯。能可持。
    十无尽戒者。
    一者。不应退菩提心。妨成佛故。
    二者。不应舍离三宝。归依外道是邪法故。
    三者。不应毁谤三宝。背佛性故。
    四者。于甚深大乘经典不通解处不应生疑惑。非凡夫境故。
    五者。若有众生已发菩提心者。应和悦叹美。继三宝种故。
    六者。未发菩提心者可劝诱引接。有大愿故。
    七者。对小乘人有邪见人不应说深妙大乘。彼生诽谤获大殃故。
    八者。不应发起诸邪见等法。断善根故。
    九者。于外道前不应自说我具无上菩提妙戒。彼生嗔有损坏故。
    十者。于一切众生有损害无利益之心皆不应作。于利他法及慈悲心相违背故。
    今为佛性三昧耶戒前表。三聚四重十无尽戒坚持了。既可受持佛性戒之时。正来至心受持。先佛性三摩耶真言。
    唵三摩耶萨怛鍐（三合）
    由持此真言。具足一切菩萨清净律仪。以此为始究竟竟证无上菩提胜因也。    次发生本觉菩提心真言。
    唵冒地唧多坞波地野（二合）弭。
    由持此真言。始从发菩提心乃至得成佛。于其中间坚固不退。大菩提心任持圆满。
    次发本觉种种智心真言。
    唵质多钵罗（二合）底吠昙迦噜弭。
    是正发生无漏戒种智真言也。由持此真言得一切甚深戒藏及一切种智。。速证无上正等菩提。
    次入秘密曼荼罗真言曰。
    唵□曰罗（二合）曼拏蓝钵啰（二合）吠舍铭。
    由持真言自在得堪受持秘密妙旨。坚持无漏真法佛性戒。早入灌顶曼荼罗。必得觉位。
    次启白受持佛性戒之由。
    敬白金刚胎藏两部界会根本大毗卢遮那佛三部五部诸尊。总十方三世一切诸佛菩萨缘觉声闻一切贤圣护法天等。今于南胆部洲日本国某京某条某坊某寺灌顶道场。求法求菩提。金刚弟子某为入灌顶坛场。乐受佛性三昧耶戒见其根机之熟。知其本性之澄。为令入其坛。场。既授与其禁戒。仰愿诸尊必垂证明。戒不失坏。正入坛场令取觉位。方今佛子自今以后为人天师。诸佛护持。诸圣敬念。今须不退此菩提心某心不退。万德自归。其心若退。万德皆已始。从今日至于觉位。坚持无上三昧耶戒。不得违犯。
    次佛名。次回向。
　　（押纸曰）
    次佛名。
    南无归命顶礼佛性三昧耶戒。生生世世值遇顶戴。圣朝安稳。增长宝寿。护持受者。悉地圆满。伽蓝安稳。兴隆密教。天下安稳。万民丰乐。大悲护念。成善愿。次回向。次扬枝打。
　　（押纸曰）
    次扬枝打。
    以如来微笑密语加持齿木。以右牙令嚼小头。可想能破一切烦恼随烦恼。密语曰。
    唵缚曰罗（二合）贺娑贺。
    次以香水洗嚼头。其犯木法。右手作拳申地风取齿木。向东若北蹲踞。当面令投其嚼端。
    次阿阇梨臂金刚线移。系受者三昧臂。密语曰。
    唵（引一）摩贺（引）袜曰虽（二合）迦袜遮□曰哩（二合引）
    矩嚧袜曰啰袜曰罗（二合）菡（引）
    次金刚水。以真言加持。授与令饮少许。
    唵□曰罗（二合）那哦吒。
    先阿阇梨念密语。获持弟子。密语曰。
    唵（引一）摩贺（引）袜曰啰（二合）迦袜遮□曰哩（二合引）矩嚧袜曰罗（二合）袜曰啰（二合）菡（引）
    次诵明加持涂香令涂受者掌中。真言曰。
    唵（引一）袜曰啰献弟虎。
    告云。想具一切如来戒定惠解脱解脱知见香。
    次加持花鬘授受者。真言曰。
    唵袜曰啰（二合）补瑟闭（二合）唵。
    告云。想得一切如来三十二大丈夫相。次加持烧香薰受者两手。真言曰。
    唵袜曰啰社闭恶。
    告云。想得一切如来无尽大悲滋润妙色。
    次加持灯明令弟子视。真言曰。
    唵袜曰啰（二合）路计（引）你翼（二合引）
    告云。想得一切如来等虚空界智惠光明。次以不动印明加持齿木。洒香水。复薰香。以白线缠花为庄严。先取一枝。奉献诸佛。以余枝与受者。其木用优钵罗或阿说他木。直而不曲。十二指量。凡一切量法皆用大母指上节侧。此二木过去佛菩提枝。若无其木当求有乳之木。谓桑谷等也。记木上下之别。皆以枝末为上。以根抵为下。次以如来微笑密语加持齿木。以右牙令嚼小头。可想能破一切烦恼随烦恼。密语曰。
    唵□曰罗（二合）贺娑贺娑。
    次以香水洗嚼头。其把木法。右手作拳申地风取齿木。向东若北蹲踞令投其嚼端。向外不成就也。向身成就也。若远投却来近身。是不久成就之相。若首竖向上成就更速。若向下是人当入修罗龙宫。掷在空中。当知。此人先已成就也。向北方东方为上成就。西方为中成就。南方为下成就。
    次阿阇梨臂金刚线移系受者三昧臂。是离诸障难。此五色綖者即是如来五智。亦是信进念定惠五法。以此五法贯摄一切教门。阿阇梨能以如来五智加持弟子菩提心中五种善根。贯摄万行。五种善根者。信进念定惠五根也。系持其臂。假使经历生死所持戒法常不失坏。若能如是摄取弟子。乃名善作金刚结也。
    次下高座（可行内坛作法）。
　　（押纸曰）
    此无誓水云何。
    授与金刚水。唵□曰啰（二合）那哦吒。
    又于别器调和香水。以郁金龙脑栴檀等种种妙香。亦以真言加持。授与令饮食少许。此名金刚水。以秘密加持故。乃至地狱重障皆悉除灭。内外俱净。堪为法器也。
    阿阇梨言。此即名为誓水。亦顺世谛。犹盟誓之法。令于一切众圣前啮。此香水。自誓其心要令不退大菩萨愿也。复次以无碍戒香和合□字门清白水。诸有饮触之者皆必定成于无上菩提。如此清净其心。则堪入秘密曼荼罗也。
    两坛作法。
    先阿阇梨率新阿阇梨并持金刚赞众入堂着座。阿阇梨着坛前。新阿阇梨两坛中间北方向南座。随坛供趣向东西。持金刚众南庇向北坐。赞众北庇向南坐。
    次两坛供养法如常（先金刚界后胎藏界）
    次两坛作法毕后。持金刚赞众移坐门外礼堂。
    护摩堂作法。
    职众出后。阿阇梨率新阿阇梨着护摩堂。若无别堂。两坛堂艮角可涂护摩坛（寂灾护摩。但灭业障法也）次护摩供如常。
    次新阿阇梨于护摩坛边着新净衣服。
    次护摩毕。率新阿阇梨归入本堂。
    许可作法。
    先着西坛。率受者礼五佛诸尊。
    次着东坛。率受者礼八叶九尊三部诸尊。
    交大阿阇梨始自西坛中位瓶。五瓶一一取捧。各各三匝回坛。即置小坛边机。不违本方。中瓶置中央。艮角瓶置东。巽角瓶置南。坤角瓶置西。干角瓶置北。皆拔去花。其底皆入五宝。五香五药五谷。始备坛供时入之。五宝者金银瑟瑟（若琉璃）真珠（若水精）颇梨（若马脑若虎珀）
    五香者。沉香。白檀。下子。郁金。龙脑。
    五药者。赤箭。人参。茯苓。草薄。天门冬。
    五谷者。粳米。菉豆。胡麻。大麦。小麦也。
    次东坛瓶亦复如是。
    次大阿阇梨引受者。于坛前南方庇覆面。超象到西坛前。令结普贤三昧耶印。指端插花令投。真言曰。
    唵三昧耶萨怛鍐钵罗底车□曰啰谷。
    即随花落所知其尊。脱覆面取所投花。置受者顶上。真言曰。
    唵钵罗底仡哩贺拏怛罗系□萨怛□摩诃摩□。
    次度东坛覆面投亦复如是。若有同门传法灌顶人。以其为教授亦得。用否随状耳。
    次大阿阇梨先着西小坛。其座莲台也。
    次新阿阇梨到小坛所。又登莲台。以左足踏花门。以右足踏花台（大阿阇梨着西座。新阿阇梨可着东座）
    次唱吉庆赞（于门外礼堂可诵。大阿阇梨可催。只一音呼赞一字。不呼止者犹行之）
    次授印可偈曰。

    授与灌顶竟  佛子升佛位
    皆付嘱诸尊  及三密明藏

    次以五瓶水次第洒受者顶。
    次令被宝冠着臂钏。
    次四佛加持。（印真言如常）
    次五佛灌顶。（印真言如常）
    次四佛系鬘。（印真言如常）
    次想受者顶上有欠字。光明赫奕。心中有月轮。月轮上有纥利字。成八叶莲花。莲花上有鍐字。成大日尊。
    交以白拂拂受者身。
    次以扇扇受者并四边。
    次以涂香涂胸。
    次以篦拭眼。
　　（押纸曰）
    以篦拭两目。告曰。
    以篦拭两目。告言。善男子世间医王能治眼翳。诸佛如来今日为汝开无明翳。亦复如是。为令汝等生智惠眼见法实相故。
    次执镜令其观昭为说诸法性相。说此偈言。

    一切诸法性  垢净不可得
    非实亦非虚  皆从因缘现
    应当知诸法  自性无所依
    汝今真佛子  应广利众生

    已上石山。
    私云。一海。押纸。
    次以轮置受者跏上。
    次以商佉授右手。偈曰。

    汝自今以后  转无上法轮
    吹无上法螺  心遍一切处
    当离疑怪心  开示胜行道
    于一切明处  能报诸佛恩

    次授镜令见。
    次大阿阇梨执伞盖覆受者顶。三匝绕大坛。即留坛坛前令礼佛。其盖随身上下。
    次共还着小坛所。先令新阿阇梨着西座。即放伞盖。
    次大阿阇梨着东座。
    次行阏伽印真言。供阏伽香水。
    次行八供印真言。供涂香花焚香饮食灯明。
    次大阿阇梨取念珠诵大日真言百遍。其作法如例。羯磨会大日真言。
    次行后供。其次第如例。先行理供。后行事供。即可止赞音。大阿阇梨一声呼而止之。
    已上金刚界毕（但宝冠犹着不脱）。
    次胎藏界。
    先共着东小坛。其座如前皆莲台也。大阿阇梨着东座。新阿阇梨着西座。    次唱吉庆赞（如前）
    次授印可偈文（如前）
    次五瓶水如前。次四佛加持。
    五佛灌顶。四佛系鬘皆如前。
    次想新阿阇梨为大日尊。顶上有暗字。心中有阿字。具如百光遍照。
    次可行如来身会三十余印真言。但可想一一念修受者。
    次伞盖三匝如前。次归着小坛如前。
    先令新阿阇梨着东座。即放伞盖。
    次大阿阇梨着西座。次阏伽等供养如前。
    先理供。后事供。
    次念诵如前。胎藏大日真言。
    次可行后供。理事如前。次授道具。
    次殊授五股。偈曰。

    诸佛金刚灌顶仪  汝已如法灌顶竟
    为成如来体性故  汝应受此金刚杵

    次可脱宝冠。
    次脱袈裟授令着。以其本袈裟着大阿阇梨。
    次止赞声（如前。阿阇梨可呼）
    次令出门外令舆送着本房。但乘舆之后令道具执持金刚众。而赞众为前下□前立。如初大阿阇梨上堂作法。先赞。拔三度次打拔行到其房。
    又赞拔三度。其后职众还去。
    次职众到进其房前庭。持金刚众前立。赞众后立。第一之人可表随喜词。返答之后。三度礼拜。还去。
    （朱）本云写本云。
    永久五年八月五日以延命院僧都笔削正本令写校之翌日移点了。劝修寺住僧宽。
    仁平四年十月二十一日以件本书写了。智海。
    （墨）应保二年二月二十九日。奉传真乘房阿阇梨之。件阇梨。和州之内山住僧。醍醐之三密房弟子也（云云）。
    （朱）宽元三年四月十三日以祖师御自笔本书点了。圣誉。
    （墨）明德四年十二月十五日传受之了。实信。
    应永三十一年依为余本拜领之。同七月八日虽为御病体重传受之。两传分别寻申。权僧正奥继。
    文明六年七月九日应上纲贵命书写讫。末资杲园。

具支灌顶仪式
