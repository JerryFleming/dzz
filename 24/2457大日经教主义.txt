No. 2457 大日经教主义

                  沙门昙寂撰

　　　　　　　　
　　　　　　　　
　　　　　　　　

    今将明遮那经教主义有二种。一辨古说。二申今按。初中亦二。初辨他门说。次辨自宗说。初辨他门说者。
    智证大师疏抄曰。薄伽梵即毗卢遮那法身者。自性身也。佛伽持身即受用身者。自受用身。
    又字轮品杂疑目云。凡说教门在应化身说。修观门正在法身。此归趣处故人多迷之。故金刚大师云。大日即释迦牟尼（未见抄全文。此文出瑜公指心抄。疑目文者载在宝师口笔中）。
    又心目云。凡自性身为自证。他受用身为加持身。如此文皆约位释（文）
    此释文亦与抄相违可见。
    辨云。此师约四身而解。薄伽梵即等者。不违疏意也。今本地身等者。若对四身则自性身故。佛伽持身即受用身等者。恐非疏意也。何者。佛伽持身者正指教主。受用身者明所生土（具如下辨）应知受用身者是所住处。非自受用身也。又佛加持身者是他受用。岂是自受用乎。疑目云。凡说教门在应化身者。此释意似应化身为教主。若尔大违疏意也。何者第五（十八）云。从此实相花台中（本地身）则表大日如来加持之相（文）大日加持之相即教主加持身也。云何云应化为教主乎。应化者是第三院释迦。释尊传说此经流传阎浮。是其三昧而非此经能说教主也。故第五释释迦相中云。此白莲花即是中胎净法界藏。世尊为令此教广流布故。以此生身□帜而演说之。然与本地法界身无二无别故。云住彼而说法也（文）此师不得疏意可见矣。
　　安然教时义曰。若菩萨大经藏在花藏界说。实是花严深密秘分其本未来。此是舍那他受用说。其中亦有自证化他法门。若大日金刚顶经等在法界宫说。此是自受用说。其中亦有自证化他。
    又云。显乘住应身开显实相。密教住他受用身开显内证。
    又云。义释云。能加持是住所加持。其能加持是理法身。所加持是自受用。他受用。变化身。
    辨云。若大日金刚顶等者。是明自受法乐相故云自受用说等。又密教住他受用等者。正明此经能说教主。即指加持身云他受用也。又义释云等者。自解义释而不得义释意也。此师亦约四身而解。自性身为能加。自受已下三身为所加持。为所加持即住处也。难云。若约本地加持二身。则自受用即本地身。何为所加。又加持名即在化他。自受岂化他之称乎。又约三身。自性自受合为法身。法身岂是所加持乎。又上云密教住他受用。何忽云所加持。是自受等自语相违可见不得义释意故为此等解难为依据矣。
    演密抄云（二卷十四丁右）言薄伽梵即是毗卢遮那本地法身。今言如来是佛加持身即是应身。谓从加持而现起故。加持之身名加持身。
    又云（二卷十六丁右）本地法身者。即实相法身也。一真实相为万化之本。犹如于地为万物之依。故曰本地。言法身者。谓此实相能轨持万化。即此轨持假名为身。法即身故。本地即法身。并持业释。又法身有五。清凉云。一法性生身。言其生则本之法性故。二功德法身。推其因则功德所成故。三变化法身。就其应则无感不形故。四实相法身。语其妙则无相无为故。五虚空法身。称其大则弥纶虚空故。于此五中。今当第四实相法身。以别拣通。即本地之法身。言次云如来是佛加持身者。即应身他受用也。次疏释成其所住处名佛受用身。言如来心王等者。如来是所住心王为能住。如一切诸佛说法仪式。皆住于应身。即本地身为教主也。约别就胜。唯是真身。故经云。应化非真佛。亦非说法者。推功归本言法身说。又下说。法处即如来身。师子座亦尔。依正尚犹无碍。岂佛身真应而局定耶。亦得名如来身说国土身说菩萨身说等。今但说真应二身。如般若论说有二佛。一真佛即法身。二非真佛即应化身。又花严云。诸佛真身本无二。应物分形满世间。又云。佛以法为身。清净如虚空。所现众色形。令入此法中等。然诸经论或说三五九十身等。统而明之一法身也。
    辨云。从初至名加持身。总释疏文。意云。能加持正在本地。所谓遍一切处加持力也。是从本地加持力生身故。加持之身。依主释也。又云下。别释本地法身名义可知。言次云如来下。释疏次文。此中解加持身为他受用也。次疏下。释住处文。如来是所住心王为能住者。非是疏意。疏意云。如来者是加持身。即是心王毗卢遮那。如来即心王。持业受名也。前自云。如来是佛加持身即应身他受用。次疏释成其所住处名佛受用身。既自判释如来为教主。何忽亦云如来是所住。前后如来言岂有别义乎。读者应思。约别就胜下。明推功归本本地为教主。所以知。其毕竟意在加持身为教主。住应身相诸佛说法定轨故。应知此师加持身即他受用。是为教主也。
    次辨自宗说。此亦有二。一古义说。二新义说。初古义说者。本地法身为教主。故专谈法身有色形具于言语。是依宗家自受法乐说而建立也。
    二教论下（八丁）引瑜只经及圣位法门毕云。如是等并是自性受用理智法身之境界。是法身等自受法乐故。说此内证智境界（云云）圣位经云。如是诸佛菩萨。自受法乐故。各说自证三密门（文）
    又论上文云。亦自受法乐故与自眷属各说三密门（云云）
    宝师勘注云。此经教主。本地加持二身。古来学者存异议。虽然准余经例。薄伽梵教主成就句也。今指之名本地法身。可知以本地法身为教主义。可为始终落居欤。本地身者。下第二十卷次入中恶字是方便也。此是毗卢遮那本地之身。花台之体超八叶绝方处。非有心之境界（文）是则台藏曼荼罗中胎佛名本地法身。已海会中尊也。岂非教主乎（云云次广引住心论反开题释成立本地身教主义往见）。
    辨云。宗家意为对显教随他之说而显密教随自意义。频谈自受法乐法身说法义。是宗家各别所传（自受法乐及四身义皆金刚顶之所说也）而与疏家义本自不同。然古师皆宗家释为本以解疏义。是以方凿圆柄不互相容。诤论多端职此之由矣。应知偏云法身为教主者。非疏主意也。
    次新义说者。是根岭不共一家之相传。而瑜公为其本也。此依第一卷然此自证三菩提（乃至）是处言语尽竟心行亦寂等文。律立于自证无言说加持门说法义。指心抄初引般若寺抄。次广明自义。今具举文辨之。
    般若寺抄云。加持身者。曼荼罗中台尊。此名佛加持身。当报身也。亦名字门道具足佛也。亦名具身加持也。其所住处者。即通受用变化身。故有四种法身也（文指心二卷二十一丁）。
    辨云。此中举四身对明二身。然是释疏次云如来已下加持身文。此前当有释本地身文。今未见全文。余他日得般若寺抄自捡其文。文云三身义。疏云。薄伽梵住如来加持者。薄伽梵毗卢遮那本地法身。次云如来。是佛加持身其所住处名佛受用身。即以此身为佛加持住处（云云）加持身者是曼荼罗中台尊。用乃至有四种法身也（文）既有本地身释明。瑜公所引但加持身释也。抄主意。加持身者指自受用。故结云有四身。一本地身（法身）二加持身（自报）三受用（他受用）四变化也。是云四种身。然瑜公云。加持身者指薄伽梵句。又云。此加持身即自性身等者。不得抄意也。曼荼罗中台尊者。第五卷所谓从实相花台中则表大日加持之相是也。此各佛加持身者。佛谓本地。从本地身而流出故。云佛加持身。佛之加持身。依主释也。当报身者。正辨对明。当谓即当。犹如当日云即日也。加持身者即四身中之报身。故云当报身也。报谓自报。下释住处云自受用变化。受用者他受用也。所以知此即自报也。瑜公引^h□字义而释。^h□字义总以六义解报身义。今具举文。经云。污字报身义。此报者非因缘酬答之报果。相应相对故名曰报也。此则理智相应故曰报。心境相对故曰报也。法身智身相应无二故名报（云云）应知理智相应等即自受用义也。亦名字门道具足佛者。举其异名也。今解云。经具缘品云。世尊说不思议真言相道法（文）真言者。次上所说诸字门也。相谓字相。道梵云^b□^b□。此云理趣理趣即实相。实相即字义也。故知真言相道者即字门道也。具足者字轮亦名具足法门。第十七（二十丁）云。欲备一切如来功德。先须用此地水火风四轮及空然后作具法也（文）解云。地水火风空即经所说五字轮也。然后作具法者指次布字品。即称字轮云具法也。阿阇梨以诸字轮布身。支分则成曼荼罗身曼荼罗者轮圆具足义。故云具足。又第二十卷（二十四）称菩提心云具足道。字轮即菩提心义。故二十卷（十二）云。此菩提心即是字也。谓阿迦遮吒多华（云云）以要言之。即^h□字百光遍照王也。第十八（二十六）云。此真言即是一切法自在牟尼。此即毗卢遮那之别名也。此真言惠方便之光。能破一切无智暗。犹如大日出时众冥自灭。普谓一切众生顿除一切无明之暗也。当知。此字即我所加持。即同于我。与我无异。我即佛自体也。我以此真言门故。随类普现色身。遍法界一切众生之类。随彼种种喜见之身。能一时普具其身。随其心欲而为示现（文）又（二十八）云。金刚手得具此。一切大会亦得同睹此不思议神妙之境也。所以者何。此大智之身常住寂静。离诸因缘非有心之境。离佛神力所加持。则一切菩萨非其境界也。佛既示已告言。汝等且可观我字轮境界广长无量也○如是广长之身普应一切从何得乎。乃从一字真言王而现此事也（云云）我字轮境界者。即字门道具足身也。经第五（二右）字轮品说字轮毕云。秘密主。如是字门道善巧法门。次第住真言道（云云）第十四（八丁）云。如是秘密主字门道善法。真言道住次第诸佛神力加持三藐三佛陀道。菩提行^6□者。经云如是即指上字轮也（文）亦名具身加持也者。谓具足相好身也。第十七（四右）释世尊持陀罗中云。阿迦罗缚低。谓具形相者（文）具形相者即具三十二相。三十二相即字轮也。第十九（十八）云。秘密主。一一三昧门随入见是。秘密主。乃至三十二大人相等。皆此中生。经文也。即此一一字有三十二三昧门。此三十二门互相入故。能成三十二相也。谓上迦等二十字也。罗等八字及此四字。并为三十二也。一一字中三昧皆具三十二相也。次俄若拏那^8□五字。一切法中自在转此等正等觉成随形好成就随现。经文也。此五字遍于定惠中。亦能成三昧亦能成智惠。能遍成如来八十随形好也（文）观世音称世尊者。以具三十二相现三十二身而说法故。即是所谓陀罗形佛事也（具如第十七卷私记）阿迦罗云形相。阿迦罗云支分。支分即身。故知具身即具形相。具形相即字门道具足义。故云亦云具身加持也。问。三十二相是化身相。既云报身。何故解具身为三十二相乎。答。天台止观一二（五二）云。若见如来。知如来智深达罪福相。遍照于十方。征妙净法身。具相三十二。一一相好即是实相。实相法界具足无减。愿我得佛。齐圣法王。是为见法佛相好。上求下化发菩提心。记释云。即指法身为诸法本。故云法身具三十二相。又如花严。一一相好与虚空等（云云）今此经宗^h□字为毗卢遮那法身。以诸字门为法身相好。无尽庄严者。即是以相庄严法身。何容疑于此间乎。又解。入中^h□字名为五转具足。即是字门道具足义也。字门道具足即云具身。具身即加持身。故亦云具身加持也。其所住处者明住处也。通受用变化身等者。受用谓他受用。他受用及变化身为住处者。演密抄所谓一切诸佛说法仪式皆住应身是也。故有四身者。指心所引抄疏加持身段释故。但有三身。本合上所释薄伽梵释总成四身故云也。今按。此释甚深当有所传。然非疏意也。何者。自受用者是自证名。加持身称义在化他。然云加持身当报身。即达疏意。又他受用等为其所住。亦非疏义。具如下辨。瑜师引般若寺抄。以为所据建立自义。今具举而辨之。

指心抄云（第二卷二十二丁）

    私案云。佛加持身者。指上薄伽梵句中也。彼句含本地加持故。本地无相位永亡言语。加持身是今经教主故。云曼荼罗中台尊也。疏第三云。然以加持故。从菩提自证之德。现八叶中台藏身（文）此意矣。此加持尊特理佛住自受用身等故。云当报身也。^h□字义云。理智相应故云报（云云）今所住又通他受变化等。故抄云。即通受用变化身故（文）或又胎藏中台加持身寄当金界中台报身毗卢遮那故。谓教主义同故云尔也。本地自证位无言语故。现加持身说今经。故云字门道具足也。故经具缘品云。此第一实际以加持力故。为度诸世间而以文字说（文）疏释云。释通世谛明起教所由（文）加持力既起教所由故。本地位无说法也。为显此加持身即自性身永异受用以下加持身故。云具身加持也。然古德未知自性身中有加持身。或云本地自证之说。而害经疏自证无言之文。或云他受变化之说。而同显教三乘一众之佛。恐隐疏家之深旨。失宗家之本意欤。当知以中台尊故。不坏大师自性身说法之义。又以加持身故。不违疏家神力加持三昧之说。疏中云本地身者。先举能现本地身为今教主。疏第三云菩提自证德。第六云菩提实义是也。具如前后文中辨矣。
    辨云。依般若寺解今疏者。似不得疏及抄竟。何者。抄云当报身。故抄自受用为其教主。加持身者非自受故。般若寺义与疏不同。不可依彼而解疏矣。然建立加持说义最得疏意。言不足故义难显明耳。彼句含本地加持故者。难依。薄伽者是本地身。次云如来是加持身。故疏释云。次如来者是加持身（文）薄伽梵与如来称号是别。以显本地加持二身。何云彼句含本地加持乎。本地无相位永亡言语者。意明。本地位无随他形相故云无相。无随他言说故云无言。非言无法身微细色形无自受法说法。凡沐大师之余流者。谁不知此义。故师论自证说法义。往往明自受法乐义。未遑枚举矣。然有人不得师意。妄破自证无言义。读者简之。此加持尊特理佛等者。此义不可。加持尊特者是加持身。而非理佛也。故次下疏云。从心王毗卢遮那（本地）现加持尊特身（文）明加持尊特者是所生加持身也。岂有加持身而住自受用乎。然天台等称他受用云尊特（具如下辨）以师以为尊特者即本地身也。既云加持云尊特。岂是本地理佛乎。或又胎藏中等者。师意以为。金界中台报身即自性法身故。引为证也。此义不尔。何者。理趣释第二章云。毗卢遮那如来名遍照报身佛。于色界顶第四禅色究竟天成等正觉。为诸菩萨说四种自证自觉圣智（云云）此文明着。报身者即自受用而非自性身也。堀池南岳等诸师。解般若寺抄多皆同瑜公。准此应知。本地自性位等者。释字门道具足及具身加持义。而明加持门说义也。意明。以文字故云字门道具足。又加持身即自性身故云具身加持。恐不得其意也。今解如前。余生后公仅六百年奇。自嗟不呈余所解于猊座下。而令公为起予之叹也。或云本地下。明他受用为教主违宗家说。或云他受下。明违疏家说。当知下。明自义。意明。薄伽梵句含加持身故。具疏家宗家两义而不失也此解恐还失雨祖意。薄伽梵者是本地身。本地无言故现加持身说法。是云如来。是以同而异。异而同。本迹无异。不思议一。今且约异谈教主故。云如来是佛加持身。既以如来号简异本地身。云何云薄伽梵句含加持身乎。违疏可见。又宗家简疏加持说义。依金刚顶自受法乐说谈法身说法义。自受法乐者是自证境界。永绝加持相。若云本地句中含加持义者。大违于宗家本意。委解大日开题及二教论等释。迷雾自发耳。又以中台尊故不坏大师等者。若依疏释。中台者即加持身也。故第五云。从此实相花台中则表大日加持之相。若尔以中台故还坏大师自证说法义。云何云不坏乎。
    二申今按者。先辨大意次就文解。初大意者。如上所举明古德说各各不同。皆不得疏主意何也。各皆狭带四种身义而解经疏所明二身义。是以不得其实也。学密者若欲得疏主意。则先一扫四种身说及诸师（云云）当须空心而读经疏。不尔绝无得疏主意而已。当段疏总有三身一本地身。二加持身。三受用身也。第九（二十一）释三三昧耶中。复次（约加持流现说会相）真言行者以初三昧耶故。得同如来秘密身口意平等之身。以第二三昧耶故。得同如来加持法界宫尊特之身。以第三三昧耶故。令此身土皆如金刚。与无量持金刚众而自围绕（文）此释即明今三种身也。初三昧耶明本地身。即当经薄伽梵句也。秘密身口意者。声字义云。文字所在六尘其体。六尘之本法佛三密是也。平等三密遍法界常恒（文）六尘文字者。所谓字门道具足。是加持身也。法佛三密即本地身。是加持之故云六尘之本。即是此真言义也。第二三昧耶明加持身及其住处也。是当经住如来加持广大金刚法界宫也。问。何故法界生云法界宫尊特身耶。答。法界者即本地也。故中胎藏亦名法界藏。生谓生起。即加持流出义也。谓从本地身而流出加持身。即法界生义也。加持尊特者。即他受用身对当机众而说法故。故当段下释云。从心王毗卢遮那现加持尊特身。又入秘密曼荼罗位品云。内现意生八叶大莲花王。乃至其中如来世间最尊特身（文）第十六（二十八丁）释云。此上有一切人中尊。即是毗卢遮那也。此是行者自性无师智大毗卢遮那佛。非从外来也（文）人中尊者亦对机之称。即他受用身也。法界宫者即受用身。是加持身之所住土也。第三三昧耶明其眷属。即当一切持金刚者皆悉集会也。夫此经所宗正在三三昧耶。故下释身语意平等句云。平等句法门即此经之大意（文）也故经初明教主及住处其眷属者。以意此表一经之大意故。疏主以今三身释三种三昧耶也。两文相对教主之义甚明着也。凡经疏始终明其佛身。唯有本地加持二身更无四身说。故或云自证之本加持之迹。或云不思议法界种种方便道。或云权智不思议等。皆明本地加持不思议二谛也。是以窃惟疏主意应言以不二加持身而为教主。不二者即不思议二谛。谓全本地流出于外。而对群机称为加持。非离本地别有加持也。故次疏云。既从遍一切处加持力生。即与无相法身无二无别（文）第二十卷（二十七）云。若如来但住自证之法。则不能度人。何以故。此处微妙寂绝出过心量。说何示人耶。故渐次流出渐入第一院。次至第二院。次至第三院。虽作如是流出。不离普门之身。其八部之众皆是普现色身之境界也。若就机情而说。则三重坛。从深令至浅。乃至世天真言义浅。但是应身道。方便未空竟也。若开实性。即世天真言与大日如来何相异耶（云云）又第三（十九）云。又令普现随类身而言悉现如来身者。明本迹俱不思议加持不二。岂欲令独一法界作种种形耶。行者如是解时。观毗卢遮那与鬼畜等尊。其心平等无胜劣之想。辙从一门而入皆见心王。是故作佛事已（文）问。无二何故有二身别耶。答。若约佛则唯实相而无有本迹名。且约机感故强名为迹。以对迹故亦强名为本。应知本地加持。自性受用等名。唯在机感而佛则无矣。故起信论云。诸佛如来唯是法身（理）智相（智）之身第一义谛。无有世谛境界。离于施作但随众生见闻得益故说为用。记释云。若废机感。如来唯是妙理本智。更无应化世谛生灭相（文）第十四（十四）云。此中云法界藏者。即是如来所出之处。谓一切如来处在其中也。奋迅是流出义。是流溢义。如师子王在深窟中安住不动。有时出穴频申奋动。即是其身本不动。今则离其常处而动故也。佛亦如是。安住如是甚深密藏之中。若非如来加持神力。则微妙寂绝不可得示现。今乃示现无尽身口意种种形声。遍满法界。即是诸佛奋迅也（文）解云。师子喻本地身。深窟喻自证。出窟师子即是本初。在窟师子更无异体。但出不出为异耳。重按三昧耶者。是时义。对世间迦罗时。所谓越三时（迦罗）如来之日加持时故。即平等时也。第一所谓遍一切处作大照明。无有内外方处昼夜之别。是云加持之日（即加持身也）又三昧耶具四义。所谓平等者是本地法身。第十三（十一）释入佛三昧耶亦。三迷者谓佛三身。谓法报化合为一身教化众生也。亦体同阿字之门（云云）三身即三密故。所谓法佛平等三密谓之平等。平等即法身也。本誓者谓自受用也。第一卷云。尔时世尊。往昔大悲愿故而作此念（云云）应知忆念往昔悲愿即自受用位也。除障者他受用身。谓应他众生除垢障也。惊觉即变化身也。谓现释迦师子身惊觉众生随眠也。四身即三昧耶四义故。以三昧耶释教主义意在于此。又三昧耶者曼荼罗义（见释经）曼荼罗者所谓无尽庄严之迹。无量加持身也。应思之。又密教意说法有二。一自受法乐说。二他受对机设。自受法乐说者。具如上引文。
    问。自受法乐说者本出金刚顶经。今经疏中终无其说。答。虽不言自受法乐。义自在焉。前所引第九卷（二十一丁）明本地身。云身口意平等身。既具三密平等身。岂无说法乎。又第二十卷（三十一丁）云。法身而有自在神变加持。此不足疑也。乃至广举金刚顶说毕云。然常途说法。或云法性或云法身。寂静如空无所动作。都不说具足如是力用。以为凡起神变。皆是有为之心三昧之力。而不言法体。如是此其未了也（文）既简常途法身寂静如空。而明具自在神变。其有说法不言可知。又经云。越三时如来之日加持故（文）越三时者。正指自证。即与秘经说同。秘经云。自在威力常于三世不坏化身。利乐有情无时暂息（云云）请见虽不言。自有其义。是以宗家深探经疏意。成立法尔常恒说义也。此经开题云。此经总有三本。一法尔常恒本。诸佛法曼荼罗是也（云云）法尔常恒者。即指自证说。即所谓常于三世无时暂息是也。然云法身无形自证无言者。不得疏家宗家意也。第十二（十一）云。次决定心欢喜说名内心处者（此心梵云质多。是虑知心也又次干栗太者是处中心也）如二乘入道。亦先须得决定心。此决定心即三昧也。犹得决定心故。心得悦乐。即是内心自证现法之乐也。犹有定故。即生宝知见。然三乘各有定深浅不同。今此中意言。若能证此心处心中之心（此即诃栗太）即是如来大决定心（谓三昧也）犹有此定故得入阿字门（发心）入阿字门故。即能了知真言行^h□之与果^h□^h□也（文）此释门心。自证心为内心自证现法之乐者即自受法乐也。二他受对机说者。即加持身说法也。前自证说者。自受法乐唯佛与佛境界故。众生不能以此蒙益。是以加持方便。而如自证演说妙法。即所谓十万颂本是也。而古义云自证说法。新义谈加持门说。各执一义。今合二说终不相离。可谓圆满矣。此二说同而异。异而同。何者。若约能化。加持说时即自证说。越三时如来之日加持。故云累而同。若约时闻。全本地作加持说。故云同而异。然若执此则失彼。岂得称平等法门乎。又明曼荼罗亦有自证加持二种。第三卷（十五丁）云。今此中妙法莲华曼荼罗义。毗卢遮那本地常心。即是华台具体。四佛四菩萨醍醐果德。如众实俱成。十世界微尘数金刚密慧差别智印。犹如须蕊。十世界微尘数大悲万行波罗蜜门。犹如华藏。三乘六道无量应身。犹如根茎条叶发晖相间。以如是众德轮圆周备故名曼荼罗也。然以如来加持故。从佛菩提自证之德现八叶中胎藏身。从金刚密印现第一重金刚平等诸内眷属。从大悲万行现第二重摩诃萨埵诸大眷属。从普门方便现第三重一切众生喜见随类之身（云云）此二种如次本地加持二种曼荼罗也。于本地自证中有如是无尽庄严恒沙万德。以庄严法身。是云自证。以此为所依而流现加持曼荼罗也。
    次就文解者。经云薄伽梵者。总牒文也。薄伽梵即等者。别牒作释也。薄伽梵者。上云今此宗中是能破义（云云）能破即法身义也。圆觉略疏云。婆伽梵主成就也。涅槃云。能破烦恼名婆伽婆。即当断德以显法身。净土说经法报不分非应化矣。故佛他经云。是薄伽梵最清净觉。极于法界尽于虚空穷未来际。抄云。最清净等四句。是真身殊胜功德。尽虚空者横也。穷未来者竖也（文）最胜疏云。此法身有二。一自性法身。二功德法身。今包合二。为除烦恼等障。明为得自性法身。为具善法故。明为得功德法身。即净法界四智品总名法身。能证所证合名法身（文）今云。^h□字大因陀罗是自性法身即能破义。第十一（三十五丁）云。大因陀罗者。此是金刚中之极刚者。能破金刚。而金刚不能破彼。又是极黄色也。如此紫磨金色。此想阿字为之名金刚轮也。第十二（八丁）云。如上所说。即是阿字门如来金刚性。而功德藏具足无缺。常住妙理之门也（文）即毗卢遮那本地法身者。释薄佛梵三字也。今解此文有二。初明名义。次辨其法体。辨名义者。毗卢遮那者。先标佛体。具如上疏释。本地法身者。示其位也。先举梵名者。怛罗步弥。此云本地。瑜伽论记第一释本地分题中云。梵云怛罗。此云本。梵云步弥。此云地。地者生成住持义。乃至释论解云。地谓境界所依所行。或所摄义（云云）今解。本谓根本。对加持之迹故云本。地谓所依。能为所依生加持之迹故。释地大喻中云。大悲曼荼罗一切种子之所出生。即此诸乘无量事业所依止处（文）又唯识论云。法身者大功德法所依止故。佛地论云。力无界等功德法所依止故（文）守护经第二说十力无界等功德法门云菩提心眷属。若约人则此功德即三重曼荼罗诸尊也。能生三重诸尊故名为本。亦能为所依故云本地。本即地故。持业释立称也。又怛罗者。如如无始义。即是真如。真如是万法本。迷悟所依故。本地之本云怛罗也。又花严花藏世界之藏梵云多罗。大疏释云。莲花含子之处目之为藏（文）含子之处者。所谓花台具体子即醍醐果德即是本地常心也（具如下引第三卷）又花严疏第六十六释多罗幢云。多罗此云明净。幢者建立。表无著行依般若净明立胜行故（文）多罗是净明义。所谓净明法身。摩诃毗卢遮那者。即本地法身也。转字轮品偈云。我一切本初（本义）号名世所依（地义）说法无等比（加持说也）本寂无有上（不二）第一句明本义。第二句是地义。第三句即加持说。第四句明本迹不二义。第十二云。本初即无量义（文）寿量即中胎藏身也。法身者。法谓轨持。能轨持三重曼荼罗无尽庄严藏故名为法也。身者名体依实三义。淄州最胜疏（二末二丁）三者是教。身谓依义。体及积聚。如成唯识论第十解。又真实义梁摄论云。身者名实不破坏名实。或相续名身。梁论三世诸佛相续不异。随其所应自性法身通体依实三义名身。应化通五。异遍计故亦得名实。又非肉血之所成故亦名为实。若望自性法身而说。不得名实（云云）此轨持法能为诸尊体及依。其性坚实故。法即是身。亦持业释也。又最胜疏云。真如是功德法体。体即是身故法即身。无性释云。法性即身故名法身。是持业释也（文）今亦如是。本地是三重诸尊功德法体。体即是身故。又本地法身相对作释。本地即法身。亦持业释也因辨。身名坚实义者。即与^h□^b□坚实义同。^h□^b□者。所谓摩诃萨意处。即众生本心。第五释内心妙白莲云。此是众生本心。妙法芬陀利花。秘密□帜（云云）前所引莲花成曼荼罗释云。本地常心即花台具体（文）故知本地者即众生本具^h□^b□真实心。迷之者名众生。悟此者称为法身。是以佛自证此心时。明具一切众生与吾不异起同体大悲。是云加持护念。所谓尔时世尊往昔大悲愿故而作此念者。意在于兹矣。
    次辨其体者。今此疏中本地与自证义有少异。先辨其义。次当指体。本地者。指毗卢遮那自体。是与常途真如自体名为法体同也。第二十卷云。次即入中恶（长声）字是方便也。此是毗卢遮那本地之身花台之体。超八叶绝方处。非有心之境界。唯佛与佛乃能知之（云云）此文云超八叶等故。唯取毗卢遮那自体称本地也。次自证者。心自证心名为自证。与常途所谓如智证如同。是正明自受用成觉义。故自证者并存理（自性）智（自受）二身也。故上疏释题成佛义云然此自证三菩提等。即是自受成觉相也。又第二十卷（二十七丁）云（乃至）是故八叶若是大日如来一体也。若如来但住自证之法则不能度人。何以故。此处微妙寂绝出过心量。说何示人耶（文）此释与上然此自证中同。然总指八叶中胎云住自证法。中胎是理法身。八叶即智法身。理智冥合称云自证所以知。当段云毗卢遮那本地法身者。正明自证义。其体存理智二身也。广引文而明者。第三云。本地常心即是花台具体。四佛四菩萨醍醐果德。如众实俱成（文）次明加持曼荼罗云。然以如来加持故。从佛菩萨自证之德现八叶中胎藏身（文）此文甚明指中胎八叶理智二身云自证也。最胜王经云。唯有如如如如智是名法身。前二种身（应化二身）是假名有。此第三身是真实有。为前二身而作根本（即本地身）离法如如离无分别智。一切诸佛无有别法。疏释云。明得法身。如如即自性法身。如如智即四智品。又云。即净法界者。四智心品总名法身。能证所证合名法身（文）花严大疏第六（十丁）经云。何是佛地。疏释云。言佛地者。即智德分位（抄云分位便彰地义）然体不出五。谓清净法界及与四智。以斯五法说大觉性。具如佛地经及彼论说。然要唯有二无所不摄。谓真理妙智融而无二是诸佛地。抄具如佛地经者。即五法摄大觉性。谓一真法界四智菩提。又论第一释佛地名云。地谓所依所行所摄。即当折说清净法界大圆镜智平等性智妙观察智成所作智受用和合一味等事是佛所依所行所摄名佛地然恶唯二下。第四摄五为二。五法之中四是智故。金光明云。唯有如如及如如智独存名法身故。融而无二者。五摄二为一。谓无有智外如为智所证。亦无如外智能证于如。故融无二。又融无二者。总摄五节为无障碍如来地矣（文）解云。所谓佛地者即本地也。五法大觉性者即五智五佛。摄五为二者。所谓花台具体及醍醐果德即理智二法身也。摄二为一者。当段即其义也。谓摄中台理智二身。总云本地法身。应知本地法身者。如智证如。即是自证境界也。又摄二为一者。以余观彼。唯归阿字一实谛也。故第十三云。又秘释此中。阿字即佛本身。又云。阿字即诸佛法身（文）应知阿字即本地法身。故毗卢遮那以此一字为真言也。验地本地法身者。即毗卢遮那自证境界自受法乐位。故微妙寂寂出过心量。故次现加持身（他受用）而对群机也。若就四身明之。自性受用合为本地。于此位受现法乐。名自受法乐。二教论云。自性受用理智法身自受法乐故。说内证智境界（云云）即合此二身为本地身。又理趣经教主成就薄伽梵句。具四种殊胜德。即四智也。经云。一时薄伽梵。成就殊胜一切如来金刚加持三摩耶智（大圆镜智）已得一切如来灌顶宝冠。为三界主（平等性智）已证一切如来一切智智瑜伽自在（妙观察智）能作一切如来一切印平等种种事业（成所作智）又前所引佛地经云。是薄伽梵最胜清净。极于法界尽于虚空穷未来际（文）是亦即当四智也。应知今薄伽梵义准须具四德。已具四德。即理智二法身也。次云如来下。释如来加持四字。是明教主住处二种成就。如次佛身土也。如上所引第九所释第二三昧耶中所说法界宫尊特身是也。第九释真言云。达磨驮睹是法界义。萨缚婆□是自性。亦名本性。句痕是我义。其句义云。我即法界自性（文）解云。法界自性者即本地身。我者佛之自称即加持身也。以本地加持无二无别故。云我法法界自性。又^h□^b□^h□含生义故。云法界生真言。从法界（本地）而生即加持身也。又法界自性者。即广大金刚法界宫故。此真言亦含住处义。故疏云如来加持法界宫尊特身也。又^h□者即娑婆。娑婆即众生心土故。第十八（二十九丁）云。于此妙花布地胎藏世界。言于此即此素诃世界也（文）妙花布地胎藏世界即众生心地。在因位故指云素诃。素诃即娑婆世界也。
    次解文者。经云住如来加持者。直见翻经似薄伽梵为能住如来加持为其所住。而梵本不尔。故疏依梵经而释。所以加持身为能住。受用身为所住。若依翻经则无受用身。是亦恐依梵本而释出耳。旧解不解此等义。故真依翻经而解疏释故。云本地为能住。加持为所住等。读种种文点而取义。故皆不当也。今先训文云。次云如来是佛（本地）加持身其（加持身）所住处名佛（本地）受用身（生处）即以此身（受用身）为佛（本地）加持住处。如来心王（加持身）诸佛住而住其中（受用身）意明。如来者指加持身体。是佛加持身者。明加持身是如来称号。如来即加持身。持业释也。然云佛加持身即明本地加持不相离也。问。佛及如来为何异耶。答。佛是本地之称。如来即加持之名也。下疏释佛陀义云。然此宗中佛陀名觉。是开敷义。谓由自然智慧遍觉一切法。如盛开敷莲花无有点污（文）此文正明如智证如即时心莲开敷中胎毗卢遮那四方四佛显现。以喻明之云如盛开敷莲花等。故知。佛者是本地之称也。又第十一云。初观本尊今但观佛（文）是即对世间成就见心外尊。明第二正觉心佛显现。是云观佛。佛即本地身也。又下疏释如来义云。但他是如义。偈多是来义。知解义。说义。去义。如诸佛乘如实道来成正觉。今佛如是来故名如来（文）凡有来去说默者。是从缘起法。故知如来者即加持之称也。又上明加持相云缘谢则灭机兴则生即此义也。加持者。梵云^e□^h□。^e□者如如三昧。多罗尊真言释云。^b□字如来之体（文）^h□是六神通义（见文殊问）六通即是加持用。故知^e□^h□中具佛加持身义也。前所引花严大疏云。何佛地。次文云（十三丁右）云何诸佛加持。疏释云。佛加持者。谓佛胜力任持令有所作。乃至然不出三类。一如加持化身及舍利等。二如加耆城入火不烧等。三如加非情作佛事等。此与神通宽陋不同。谓六通中唯神境一有加持故。今此加持即是神力（文）今此中亦尔。本地胜力任持加持身令有所作也。是以应化所作依本地胜力之任持故。能加胜力名为加持。加持之身。依主受名也。上疏云。神变加持者。旧译或云神力所持。或云佛所护念（文）是明本地护念。即能加持也。又云。然此应化非从毗卢遮那佛身或语或意生。于一切时处起灭边际俱不可得。譬如幻师以咒术力加持药草。能现种种未曾有事。五情所对悦可众心。若舍加持然后隐没（文）是明所加持相可具。次辨加持身体者。如上辨明自性自受用合为本地身。故加持身者他受用。故第九卷云如来加持尊特身。尊特者非他受用而何也（具如上辨）最胜王经云。如实相应如如如如智本愿力故是身得现。具三十二相八十种好顶背圆光。疏释云（二末十八丁）此现身也。言如实者即真如也。相应者。能证所证俱无二取名为相应。相应相似义。此是总句。如如如如智是别句。二空真性重名如如。达二空智名如如智。本愿力故者。明现身所由。智境两如都无分别。因何现身。由本愿力故。成唯识论云。由昔所修利他无漏纯净佛土因缘成就等。五既由昔现身品然。问。此应身二受用身是何何身摄。答。他受用。何以得知。答。略四证明。一此文云。如如如如智本愿力故。是身得现三十二相八十种好故。若自受用功德相好皆悉无边故。二下云。二身假名不实念念生灭。不定住故数数出现。自受用身非数数出现故。三下云。第二佛身弟子一意故现一相。自受用身非对弟子故。四下云。应身非化身故是地前身故。问。若他受用云何下云应身者。从无始来相续不断。一切诸佛不共之法能摄持故。众生无尽用亦无尽。他受用身既现灭度如何得言无始相续不共之法能摄持故。答。言相续者。约多分说。不同化身多百千劫始一现（文）此文所明即与上然此自证中释同也。上疏云。尔时世尊。往昔大悲愿故。此作此念。若我住如是境界。则诸众生不能以是蒙益。是故住于自在神力加持三昧。普为一切众生。示种种诸趣所喜见身（云云）请见彼此全同。依往昔大悲愿力而生。即是他受用身也。又般若寺所谓文字具足身者即此加持身也。故第七云（二十九丁）此声字即是诸佛加持之身（文）声字即字门道也。具身加持者。予前解云。具三十二相义。即与最胜王同。以此等义故知。加持身者他受用身也。其所住处下释经住字。其所住处者。经住言通能所住故。是先明其所住也。其者指能住加持身。是加持身所住之处。故下疏云以自在加持神心所宅故等。名佛受用身者。示住处体。是此住处亦是本地身之所加持住持故。云佛受用身。故第九云。如来加持法界宫尊特身（文）如来加持言通身土。故上云佛加持身。今亦云佛受用身也。佛之受用。受用即身。二释可知。夫住处者。能住如来所受用故云受用。然云身者。下疏云。上谈金刚法界宫。即是如来身等（云云）意明国土即如来三昧耶身故云身也。即下所谓广大金刚法界宫也。下疏有二释。约常途义。指摩醯首罗天宫。是十住菩萨住处故。约其能化则他受用土也。又云。今此宗义以自在加持神力所宅故名自在天宫也。谓随如来有应之处无非此宫。不独在三界之表也（文）是约深秘。若依此义。住处即行者本具心莲花藏也。且如行者于瑜伽中。以自心为感佛心为应。感应因缘于自心镜曼荼罗中。而毗卢遮那本尊显现。是云加持神心折宅也。第十一（十六丁）释第二正觉句云。于镜漫拏罗大莲华王座（行者心也）深邃住三昧者。又此镜中如有窟像。观此窟甚深中有如来在此窟中深邃而坐之也。总持发髻冠无量光围绕。离妄执分别。本寂如虚空。于彼中思惟作摄意念诵。一月修等引持满一落叉。于中作如是观。是名真见佛也。今曼荼罗中胎毗卢遮那即表此义也。故第五云（十八丁）从此实相花台中（行者心莲）表大日如来加持之相。其义已如前释（文）因辨。前者指第四所释白坛曼荼罗中也。白坛曼荼罗者。所谓第六夜所授三昧耶戒坛也。即是表行者所具本性尸罗。故第四释中胎尊云。然后观作宝莲台宝王宫殿。于中敷座。座上置白莲花台。以阿字门转作大日如来（文）白莲花者即本性尸罗。亦即所谓内心妙白莲众生本心如法芬荼利花即是加持身所住处也。是行者于瑜伽中感应道交所见尊故云受用身。受用是相应义亦食义也。第十八（三十一丁）释百字果相应品题云。右百字果受用品。谓随一一门有相应着受用也（文）其相应者。即相受用义也。何者。若约行者。则佛为所受用。行者感见自受用故。此佛名为他受用身（即加持身也）为他众生所受用故他受用。亦名食身。为他所食故。食即受用义也。若约佛身。行者感心为所受用。佛来应住行者心故即是行者为佛所食也。萨婆多律摄第九云。有食家者。女是男之食。男是女之食。谓男女交会时。更相受用故名有食（文）住处梵云^h□^h□^h□（见第三卷）即含受用义。食义。果义。第三云（三十二丁）僧坊梵音毗诃罗。译为住处。即是长福住藏。自衣为长福故。为诸比丘造房。令持戒禅定惠者得庇御风寒暑湿种种不绕益事。安心行道。令坛越受用施福。日夜常流无有断绝。故名住处也（文）受用施福者。^h□^h□^h□中含受用义可见。又第二十卷云。次花开敷云阿弥陀何也。此是受用佛。即是成大果实受用其果。无量不思议现法之乐皆得名也（文）大乘庄严论。他受用亦名食身。故知果及与食皆受用义。果云^h□^h□。食云^h□^h□^h□。无理寿种子^h□（中有^h□字^h□）应知住处即受用义也。而实行者心佛。坐于行者心莲台上。不从外而来也。故云心佛显现。经第五入秘密品云。内现意生八叶大莲花王。抽茎敷蕊彩绚端妙。其中如来一切世间最尊特身。疏第十六（二十八丁）释云。此上有一切人中尊。即是毗卢遮那也。此是行者自性无师智大毗卢遮那佛非从外来也（文）第十一（三十二丁）云。于中置字。见此阿字已。即转此字作毗卢遮那本尊之形。即是自身现同本尊之像。其像一依本印而作也。此佛通身有光。是即菩提心中所具实相之佛。犹净琉璃中内见真金像。非同余心数中妄想也。当知如是见者即是见心实相之佛（文）又第十二（八丁）遍照佛刹者。以此慧光普照无量法界一切有缘应度者。无不普现其前。以所歖见之身。称机说法咸令得入如是阿字之门也。诸佛刹即无余世界也（私谓此世界者即是净心之立。常无毁坏金刚之国土也）。金刚国土者即是金刚法界宫。所谓如来有应之处也。
第0段     问。今正明说经会处。云何指行者心土乎。答。凡诸经中。六种成就表一经大意。于中住处即表行者心土。且如法花会场灵鹫山。灵鹫梵中含^h□^h□义。即是妙法莲花之体。表一切众生本心妙法芬荼利花。所谓我净土不毁常在灵鹫山者即此义也。今此经所说广大金刚法界宫亦复如是。即表心土也。凡诸佛法身遍满法界常恒说法。故秘经云。常于三世不坏化身。利乐有情无时暂息。又智度论第九云（三十一丁）法身佛常放光明常说法。而以罪故不见不闻。譬如日出盲者不见。雷霆振地聋者不闻。如是法身常放光明常说法。众生有无量劫罪垢厚重不见不闻（云云）若修行者三密相应无明除灭则见心佛。犹如暗夜无云仰睹众星。所谓广大金刚法界宫者。正表此义。故第六云（二十丁）当知此中偈颂如是无量刹尘。非世间结集经卷所能具载。然诸行人若深入瑜迦境界三昧时。自当了了听闻如正说时无异。是故名为佛如持日也（文）既云越三时如来之日。其正说时与今日一时无异。见是异者名为无明。无明岂开见心佛乎。疏示此义云如来有应之处无非此宫也。若欲即今感应道交见心佛者。即是正说时也。然般若寺解受用身云。其所住处即通受用变化身（云云）赖瑜·杲宝等诸师。多皆同此。恐非疏意也。疏云加持身云受用身如次指身土。又第九释甚分明也。然释受用身（住处）云应化身（佛身）下所谓如来有应之释云何消乎。即以此身等下。正明受用身为住处也。此身者指受用身也。为佛加持住处者。是此住处。亦从本地之加持力而生故。云佛加持住处。第二三昧耶中云如来加持法界宫是也。如来心王下。别释住字。如来者加持身。加持身即心王故。如来即心王。持业释也。然加持身亦有多种。今明中胎毗卢遮那加持身故。简心数尊云如来心王。下疏云心王所住处必有尘沙心数以为眷属是也。问。下云心王毗卢遮那现加持尊特身（文）心王者明指本地。何故今云加持身。答。既云心王毗卢遮那毗卢遮那言多指本地身。今云如来心王不言毗卢遮那。如来加持身称号也。夫不动本地而住加持。名为加持身。本地加持而实一体无别故。但云心王。心王称号即通本地加持也。然演密云。心王如来者。如来是所住。心王为能住（云云）此师意。如来为所住。心王为能住佛。恐是依下疏云上说金刚法界宫即如来身为此解。设义须尔云何读文而成此义耶。读者应思之。诸佛住而住其中者。十四本诸佛上有如字。今恐脱之。此中明诸佛住相。是佛佛道同故云诸佛。佛者本地之称也。加持住相与本地不异故云如诸佛住。夫法身无住为住。住无住相。今加持身亦复如是。故下释师子座云。上说金刚法界宫是如来身。次云大栖阁宝王亦是如来身。今云师子座当智亦尔（文）能住所住皆加持身故悉云如来。何为能住何为所住。于无能所中而示能所。谓之无住而住。按此住梵言应是^b□^e□^h□（最胜住也出菩提场陀罗尼）^b□最胜也。^e□^h□住也。又^b□是解脱义（具第十七）解脱即佛（具涅槃经）故而^b□^e□^h□即佛住也。又^b□是第一义谛故。上云无所住而住下云妙住之境。第一义住即佛住也。秘密曼荼罗品如来信解愿力所生。法界□帜大莲花出现如来法界性月。安住其中。随诸众生种种性欲令得欢喜。具如第十六卷释。第一义身安住其中。即是诸佛住而住其中。能住所住俱第一义谛。是云无所住而住即佛住也。既从遍一切处下。明本地加持不二义也。遍一切处加持力者。即本地法身之加持力。上云尔时世尊往昔大悲愿故等即是也。遍一切处者。即法身之异名也。第六（二十三丁）释菩提实义偈中云。如实相智生者。心之实相即毗卢遮那遍一切处也。第十七云以（乃至）此阿字法体常遍一切处故。若能如是相应。即同毗卢遮那遍一切处也（文）起信论云。诸佛法身平等遍一切处无有作意。故说自然。但依众生心现众生心者犹如于镜。镜若有垢色伤不现。如是众生心若有垢法身不现故。生者正明加持身。生起即加持义也。谓全本地体现加持故。云即无相法身无二无别。所以加持身亦名遍一切处也。^h□字号遍一切处（具如私记）又第十一（三十二丁）称字云诸佛一切处光孝也（文）^h□字是百光遍照王毗卢遮那加持身。所谓字门道具足义也。起信用大章云。自然而有不思议业。种种之用即与真如等遍一切处。又亦无有用相可得。何以故。谓诸佛如来唯是法身智相之身第一义谛。无有世谛境界。离于施行。但随众生见闻得益故说为用（文）与真如等者。即无二无别也。第二十卷云。次即入中恶（长声）字是方便也。此是毗卢遮那本地之身。华台之体。超八叶绝方所。非有心之境界。唯佛与佛乃能知之（本地）为念本誓开示大悲藏。普引众生入佛慧故。复以加持神力普现身口意。遍满生死中。当知此即是方便也（加持）又下疏释方便究竟句云。即彼万行所成一切智智果说名方便（本地）内具方便故（往昔大悲愿）方便之业（加持用）即是利他。是以梵音邬波娜亦名发起。如从种子生果。果还成种。故以为名也（文）此等文明直现本地平等三密而遍满生死中。名为加持身。本地三密外别无加持三密。加持三密即本地三密故。云无二无别。予前云以不二加持身为教主者。意在于此（矣）而自在神力等者。谓法身加持用也。第二十卷所谓法身而有自在神变加持即是也。念一切众生等者。即加持住处。故结云即此所住名加持处也。身密语密等。即加持身三密。所谓普现身口意遍满生死中是也。前所引第九卷入佛三昧耶释云。得入如来秘密身口意平等身。今明不动本地平等三密而示加持三密。故云见身密之色等。次又释叹加持住处故等者广大者。先叹法身普遍德。上云遍一切处是也。金刚法界者。正指住处体也。金刚者谓智法身。云金刚喻实相智。法界者谓理法身。故云法界者。广大金刚智体。智体即理也。宫者正明处义。故云妙住之境心王所都。广大者谓五大故。五色印云广大法界印。是故以五色画作名为大曼荼罗也。金刚智者智五大即月轮质多心也。法界者理五大即莲花^h□^b□心也。谓之广大金刚法界宫也。第十二（十一丁）广明二心相毕云。若净此心即曼荼罗处。不从余处来也（文）解云。摩诃萨意处名为曼荼罗处曼荼罗处即加持住处也。问。前释本地身云理智二身。与此住处为有何异耶。答。迷此心处者名为众生。悟此心处者称云诸佛。诸佛众生体性同一。因果为异。佛虽自悟众生尚迷。未得名为遍满成就。是以酬昔悲愿现加持身。普度脱于无余众生。众生有感则随应现。犹如月现于清水中。应知本地即是已成佛。众生即当成佛。令其当机为已成者。正是加持身之功矣。若约常途义。随无明卷别见佛色相故。名为随染业幻也。今此宗以加持力令应度者具法身色相。称云加持身。故云如来金刚之幻。如来金刚幻者即所谓不坏化身。是以本地加持及与众生（加持受用身）一体无别。故云。若见加持身则见本地身。见本地身则行者平等智身。以要云之。隐覆名众生。显现称法身。但以隐显为异。更无异体。前引方便释中。种子是众生。果者即本地。果还成种有为加持身。应知此三展转因果而无别体也。
    门。宗家意云何。答。宗家依金刚顶经自受法乐说而直解今经。未曾欲依疏家而因循矣。故开题云。至如法界宫中。秘王扣寂之日。自在殿内已开库之朝。发心殿而示珍财。除重关以受法乐（云云）意明。自证境界无对机故。金刚萨埵持于自性法身内证法门示现铁塔于南印度。而待龙猛之开显而后流传于阎浮提。故谈其教主即自性法身也。又二教论云。问。显密二教其别云何。答。他受用身随机之说谓之显也。自受用法性佛说内证境是名秘也。此释明着以他受自受随自随他判二教异。故与疏释其义永异。各各别传而已。

享保十四年已酉十月日
沙门^b□^h□^h□^h□
天保十四年岁次癸卯九月十一日写功毕
老乞士隆瑜（七十一）_

大日经教主义

