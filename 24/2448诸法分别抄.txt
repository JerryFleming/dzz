No. 2448 诸法分别抄


　　　　　　　
　　　　　　　
　　　　　　　

身心本元事
六大事
五大形色因缘生事
五大本末分别事
五大通名轮事
五大五色中何为本事
法性内五大世间外五大分别事
五大重立离散本末事
五大相克相生事
五大假实分别事
五大重立次第事
诸法能成六大一异事
五字门四万六大分别事
五字有点无点事
色心法体形色同异事
以上十五个条毕

身心本元抄东寺赖宝记

    身心二法共虽实相体。显密所诠旨趣各别也。常途意无明寂真理为所入体。故以心为能入。是则法性体无色无形。但有功能。故证此理无分别智独施其功也。相人体等缘起事法故。假名无实当体实相之义终以无之。然真言家意色身实相义诸教不共也。五蕴和合依身一一相好皆理智不二总体。各法尔道理也。一一相好各与法性深理相应法然不坏故。因缘生事法当体即是实相也。即事而真所谈自宗独存。又事理俱密上辨体用时事体理用也。其故一切理趣是五色五形。乃至一切色形各各功能也。阿字不生黄色方形。金刚不坏形色。以为其体等也。疏一云。如来金刚之幻○缘谢即灭之机兴则生。即事而真无有终尽（云云）同七云。复次世尊以未来世众生钝根故。迷于二谛不知即俗而真。是故殷勤指事言。秘密主。云何如来真言道。谓加持此书写文字以世间文字语言实义。是故如来即以真言实义而加持之。若出法性外别有世间文字者。即是妄心谬见（云云）^5□上人释云。真言之事能生本显教之理所生枝末（云云）此等释文皆成此义。显教中皆云假人实法。唯真言教谈人本有。是则因缘和合全法尔道理旨说之故也。然此人身即是色相为体。此身上具理智德。三部门时理智为所具莲金二部。身体为能具佛部。是心胜劣义也。秘藏记云。胎藏者理也。金刚者智也界者身。持金刚者身。身即聚集义也。言一身聚集无量身（云云）此义以一身为能具总体。以理智为所具二种也。况缘起身心共虽事法所摄。心近理。身当体是事也。是故诸教多名心理。然佛果内证遮情表德二门是别也。约心论体。以遮情为极。约身论体。以表德为功。是故表德实义。但依色身实相义也。心所作但以道理为先。身所作直以色相为本。身心二用如次表德遮情二门也。浅深分别谁遮之乎。秘藏记云。据人喻。四大和合所成之身是则体。手足屈伸取舍是则用。眼耳等一切好丑是则相。地水火风是则性（云云）是体相用皆就身论之。十界曼荼罗性德岂出身分乎。大日经开题云。上从大日尊下至六道众生。住各各威仪。显种种色相。并是大日尊之差别智印也。更非他身（云云）是世间十界当相。住自三昧威仪。全大日尊普现色身四重曼荼印成也。又秘藏记中本不生为体即曼荼罗诸尊各各身也。三平等为宗。一身具无量身。自他平等义也。三昧为用。迷悟深净上转下转等也。是于佛身上分体相用。皆成立曼荼罗。更无开心性。就中宝箧印经等意。说五轮塔婆为九圣所归极处。是六趣众生悟入所归处。四种法身能生所依处也。圣位经云。尔时金刚手等无量圣众。各还本位转成五轮（云云取意）又云。自性及受用变化并等流。佛德三十六皆同自性身（云云）自性身者。六大法身五轮塔也。礼忏经常住三世净妙法身者。又当之。宝箧印经。此法界塔婆下自无间上阿诃尼吒（云云）是说十界凡圣所依体也。疏六云。梵音制底与质多体同。如第三重曼荼罗。乃至次第增加。中台涅槃色最居其上。此制底甚高。又从中台八叶次第增加。乃至第三随类普门身无所不遍。故此制底极广（云云）四重圆坛圣众同依止制底义也。凡上转极处必至下转元本。显密圣教不异端。制底者五轮塔名能造法位六大。十界色身从此而起。终亦归入五轮塔。唯真言法中即身成佛（云云）大师即身成佛义。得名皆依身表名。即是此等义也。色心不二诸法法尔之时。身心二法实虽无胜劣前后。假存能所起论优劣初后。凡用就体。分理体智用之道理。以身为能起胜体之义。是一心意乎。
    问云。显密教法虽异。善恶作业皆以心为先导。是通例也。法相大乘依三界唯心经文。万法唯识所变为宗。三论家由八迷成缘起。以八不正观至悟入。皆是心上迷悟也。法花一乘一心三观一念三千。皆以心为根本。花严经心如工画师造种种五阴（云云）或三世一切佛心造诸如来（云云）十界种种五蕴。皆是心造法也。说楞伽经云。未达境唯心。起种种分别。达境唯心。已分别即不生。知诸法唯心。便舍外尘相。由此分别息悟平等真空（云云）达磨一门以之为极。观无量寿经云。诸佛如来是法界身。入一切众生心相中。是故汝等心想佛时。是心即是三十二相八十随好。是心作佛。是心是佛。诸佛正遍智海从心想生（云云）善导一家以之为要。是以观经十六想观。皆是心法上建立也。起信论三界虚伪。唯心所作（云云）又唯是一心故名真如（云云）唯识论云。不解观心欣求出离。哀愍彼故说唯识言（云云）达磨大师血脉论云。三界混起。同归一心（云云）清凉国师还源观云。三界所有法。唯是一心造诸经论文。诸大乘师。同以心为本体。密教何必大异乎。况密家意身心共本有义为宗。故虽明色心二法真实义。以色望心论本末时。犹色所造心能造之体也。故宗意三句五转事业。皆从菩提心而生。疏三云。此心犹如幢旗。是众行导首犹如种子。是万德根本。若不发此心亦如未托歌罗罗。则大悲胎藏何所养育。自不能建立善根。况复为人师耶。是一众生成立。如先自过去无明行识支一念起为种子托胎中。而后以母胎养育一身成就。菩提心为种子。一切智人成立也。又九云。如大将于高峰之上建立幢旗。备见山川倚伏敌之情状。指麾百万之众。动止言一离合从心。以战必胜以攻必取。若拙将暗于事势。又失幢旗。则人各异心不败不旋踵（矣）如是净菩提心为万行幢旗○住中道第一义谛。山上安固不动。以健行三昧普观十方。悉见○诸地通塞障道因缘。故能摄持无量功德。普护一切众生。凡有所为不可俎坏也（云云）此意安住佛果法城。以菩提心为主为本。事业成就也。又疏一云。入佛智慧有无量方便门。今此宗直以净菩提心为门。若入此门即是初入一切如来境界（云云）般若僧正疏钞云。凡入真言有三门。即三业○其三业中以心为主。随心分别身○作业。随身引导件二业。以心为首。故云入真言门住心品。不云入真言门身口品。以胜摄劣。举主从伴（云云）法身三密观云。因果俱时者。谓心名为因也。色以为果。所以者何。一切色法皆一心所造也。此心色本来本有也。不生不灭。不即不离。不一不异。故曰因果俱时（云云）金刚顶经义诀云。色相境界智所变故。智性无碍无量用故（云云）疏十云。以一切法乃至显等色万类差别。莫不从心分别而有。今此阿字门亦不从外来。但从心生。无别来处（云云）此等诸文皆心身二法。如次本末前后次第义也。密家岂非以心为基乎。就中大日经意。以如实知自心为一部要门。众生自心品即是一切智智。如实了知名为一切智者。此法门遥超余经。疏一云。虽众生自心实相即是菩提有佛无佛常自严净。然不如实自知故。即是无明。无明颠倒取相故。生爱等诸烦恼。因烦恼故。起种种业。入种种道。护种种身。受种种苦○自心自见苦乐。由此当知。离心之外无有一法也（云云）十住心浅深则此如实知自心上建立之。夫自心所变外亦存何法乎。疏七云。三界万法唯是识心。以因缘变似众境。乃至修瑜伽者有种种不思议事。或能面见十方诸佛普现色身。亦皆是心影像。以心本不生故。当知影像亦无所生○如影自无定性行止随身。心影自尔。以心动作戏论无一念住时故。世间万用亦复为之流转。了心如实相时。影亦如实相故不可得也（云云）密家身境宁非从心起乎。凡色心二法中色闇钝为性。隔碍功不自在故。不动一处。不遍异所。其相粗影。其体昧劣也。而心虑知为性。无碍为德故。常居内速疾隐秘。施神通自在力用。觉了猛利。作周遍法界功能。于一念中双照善恶。虽在一处遍一切处。不动而动。动不动生佛不二观门。迷悟即一知见。皆是心作业也。觉烦恼即菩提。得生死即涅槃。即心即佛大利皆以心为体而诸法生起外从内出。粗从细生。尔者粗色何生细心乎。加之菩提心论云。凡人欲为善与恶。皆先标其心。而后其志成（云云）非啻菩提心为出离行果本。世间一切事业必以心为先导。然后成其事业。眼前境界法尔所起也。依之安下转缘起众生。六趣论回变相烦恼业苦次第也。其造业感果种种展转。皆从内心烦恼生。又十二因缘中念无明为元初。造现在识支等果报。依正报一切诸法。皆是心所造也。复次就身心假实相思之。三界诸天自下至上。果报胜劣次第法尔所作也。其中欲色二界五蕴所成。无色界四蕴所成也。身心粗劣假法故。上界殊胜果报现起之时。色相既但存心相。是心实法在元细位故也。凡显密二教未立谈以前。法尔有如是事业。云何真言教意。以色为本。法为业用乎。忽招世间相违失。又皆三句五转配立。岂非自教相违乎。次会违文。即事而真实义。以五蕴和合事法当体。为法性深理相应内证（云云）以诸佛凡证菩提心所造色身事法。望常途一心缘起影像。为内证相应真实也。^5□上人释等皆此义也。于密教中论身心本末胜劣之曰。五智奥源却绝余经相望义也。何以异门成异门耶。次遮性表德中以身色事法为表德（云云）表德实体涉两部也。身心共具色相。本有真实功德也。乃两部曼荼诸尊人相本有义表德至极也。十住心论释云。秘密庄严住心者。究竟觉知自心源底。如实证悟身之数量。所谓金刚界会曼荼罗。胎藏界会曼荼罗是也（云云）金刚界三十七尊曼荼罗。经中三十七尊住心城（云云）是心所现尊也。疏一云。譬如金师以巧方便以金作种种异物。虽皆是金而各异名故。今毗卢遮那亦复如是。于萨般若平等心地。尽作诸佛菩萨。乃至二乘八部等四重法界圆坛（云云）又云。佛从平等心地开发无尽庄严藏大曼荼罗（云云）此意胎藏曼荼罗。又从心开之也。尔者心造上两部曼荼圣众。或辨体相用。或立十界异也。总而言之。于两部有浅深无浅深异也。他门胎藏为浅。金刚为深。依之修胎因。金果证诸尊瑜伽（云云）依胎而修即此义也。自门有浅深二义。约浅略两部互有浅深。据深秘者不二平等也。所谓胎藏有二。一莲华胎藏。二包胎胎藏。金刚有二。一本有金刚。二修生金刚也。若以莲花胎藏望修生金刚胎深金浅也。若本有金刚望包胎胎藏金深胎浅也。若又莲花胎藏与本有金刚对之。包胎胎藏与修生金刚对之。两部一致不可有浅深。而此建立中无浅深实义也。互有浅深假说也。尔者何今以假说为所立实义。次以轮塔婆为四种法身所归义。宝箧圣位二经说等实如是。然而六大法身何局身乎。若通身心争不成心为本所立义乎。况疏此中秘密以心为佛塔（云云）实心所成塔云。义为深秘者乎。又论即身成佛（云云）疏即心成佛（云云）智证大师释。身心优劣难分之旨明。谁伸尺测虚空（云云）尔者必以身为本。所立义难成者也。宗义趣犹难决。尔者如何。答云。法尔门之曰。身心体性各住本源。虽无胜劣本末。且依随缘门论能造所造。密教意实又重重也。其中心为能造。色为所生之诸文。多顺常途教义也。常途意说赖耶缘起谈真如金通。真如亦名一心。是心智至极无分别处号真如。万法皆归此理故名且心也。起信论唯是一心故名真如（云云）此意也。而理趣释经十住心论等。谓真如从真言吽字生义说之。吽字是色尘之文字。真如法处义也。大师御释玩一心利刀显教。挥三密金刚密藏（云云）是故谈一心所造经论诸文皆约真如缘起也。密教中六大为能生。故知能生位自有色心。所生位又有四曼色心。尔者如上云唯心所变之诸文。六大中且约识大明能生义。然而此中兼存五大能生义。所谓大日经意菩提心者总通一切智。若明其体五字门义也。疏中以五字门名一切智门五义此意也。而身心二法虽本有俱时。若以二法各别论者。色心不二义难成立故。色心互生互住。五字即五大种子故。五智从色法种子起。从色生故五智还居能造身塔。五智即五轮塔也。菩提心先依托色身可生。彼法相等谈心起必托内境生故义。又浅教还相同密家意乎。大师二教论身心互为所住义明。若以金刚智门为体论者。举一全收故。色相境界所变义成立。密家万法唯心诸文皆不出此义也。若以胎藏理界为体论者。万法摄持故。五智又五大所造也。何法离身先义有乎。其中先心以依身为所住。如火在木中。心起又似火传薪。离身心独云何起耶。身心二法如宝珠与光明。身为体性。心为相用。理体智用义何相违乎。胎藏本有理体。金界修显智用。皆以此意也。依光照见珠。似珠从光生。随缘修生曰。以心为先导义此意也。但修行方便门。以心为本。诸文且依二义也。一符顺常途义。二三密用别义也。初义三密中身语色法即是体也。意密心法即是用也。然此意密方便广大遍满诸法。是故九种住心偏以心法为体性建立诸法。今真言门又符顺彼教。以意密方便教示众生也。犹是以一心利刀截烦恼柴薪之义相同。次三密用别义者。身口意作业随用作之。胜能各别也。若修生显德门以意密为先。菩提心为先导。觉生死不生住菩提真道等。皆此门也。不转肉身。不断烦恼觉知之。皆意密作业也。而内证万德门以身为本。表德曼荼境界无尽庄严标帜。皆身密事业也。又利益众生门以语为本。以入真言为宗教名。故说法无等比。声字表实相。两部经王流出。皆语密功能也。依之大日经住心品广说三劫六无畏等行者修入相。密印品诸佛大庄严内证法界标帜等。种种色身密印说之。真言藏品随一切众生本缘性欲。十界真言等说之。加之诸佛同行必发菩提心。果德必现神变。利他有说法教。如此义门不相乱有之。故三密功用各别也。众生不转门时。无明烦恼之心为先。是文随缘门故心为本。然而无明一念动起位。五蕴必具无明一念。从色蕴生也。无色界无色阴义。是无粗显色也。成实论明微细色。大师云。粗色虽无细色非无（云云）涅槃经云。无色界天众见如来涅槃。啼哭之泪犹如春雨（云云）大乘意皆带微细色。故知细色犹在心法中。色隐心显义存之。色当相宛然无能所缘之差。无相无缘法也。心法带相分有能缘所缘义。故有相有缘法也。是故色细阴心粗显痴钝明利二法心身似有胜劣。然而速疾隐秘义又通三密。疏一其身口意速疾隐秘难可了知。况意业于三密用大门显胜能。身体于体大本有门成所依。身心相望重重故。且约浅略者心胜色劣也。其义如所难。若论深秘圣见。色身当体五大所成第九识理为体。故身体心用优劣分明也。大师性灵集法性身塔（云云）疏释于肉眼虽见粗色于佛眼者见微细色（云云）大师凡夫目虽见破圣见常住（云云）若理体存细色。身为本源义。何以凡情测之乎。故论深义时。心法圆明体之处。必五大五轮形相可有之。仍于心言相待绝待二义具之。且一往相待门边。六大能生中先约识大论能生。若克性绝待门前心言。又通色心。所谓质多心与干栗多心是也。是以声字义能生者。五大五色以不二绝待故。二法独立唯谓之心也。凡经轨中能生所生建立义门无尽也。菩提心论阿字者。一切诸法本不生义（云云）大日经能生随类形文。而疏约本旨明阿字义。大师以此文为六大证文。然而大日以^h□字为体（云云）举一全收故。是先说阿字文也。此等说约地大判能生。金刚顶义决^5□字法界种相形如圆塔（云云）是则约水大论能生如此。或秘藏记意以^h□字门名法界诸法种子。^h□字尘深义也。一切世界建立以一尘为元初。南方宝生尊得名可习之。或以^h□字门说能成众务事业。世界建立从风轮成立。悉昙字母中^h□字为初。^h□字终。疏中本不生法。一一从缘生。法互能生成（云云）本不生者^h□字也。从缘生者^h□字因业也。^h□^h□字末韵义故。^h□又从^h□生。又大空三昧示空有义。行者自心感善恶报云。事疏家释中处处有之。无畏所传五宇五佛宗义。以空大为中央大日。四佛从是生起。以识大心法为能造之义。前前闻明了。又是空识二大为诸法能生。大师即身义如此。诸义兼备。总立六大为法界体性。今何以识大一门失余大本德耶。凡自宗意判色心二法。可有四重秘释。一浅略释。色法随缘假法心法不变体性也。心本性虽一圆明如如。依行者观心因缘。诸尊形色尊卑重重也。二深秘门。心本性理体色性处事相也。常不离事理。共本有。本末能所分齐自是各别也。花严法界与一尘理胜事劣。如辨事理一际无碍等也。三秘中深秘中深秘门。色心实相平等不二也。色必具心大。心亦备色形。共六大为体。无有胜劣。是则五大六大开合不同。上若开六大成身心。理界大日五大所成。智界大日五智所成欤。而色心不二故。两部大日各具六大。是故身心二法不离不二俱居体性也。四秘秘中深秘门。色自性本源各各示体。法然不生也。心周遍德用法尔瑜伽互相涉入。其义至下可成立。上来四重初同三乘。第二同一乘。第三金刚界意。第四胎藏界实义也。上所言心造诸文。心工画师等经说。第二重义也。金刚顶义诀法身三密观等文。皆金界识大修生门义。当今第三重也。犹是一法界平等法门。真言中心法遮性门义故。准一理真如显乘也。今所立第四重义也。是色法为至极。多法界表德门实义也。后二门中第三第八识质多圆镜智上所论。今第四重第九识法界心王建立也。干栗多心故心言而色法也。性灵集云。遮那阿谁号。本是我心王（云云）是干栗多心体即中央毗卢遮那法界王义也。四重圆坛建立心地即当之也。圣位宝箧等五轮法界塔亦此重也。疏心塔释且心法上形相同制底言。是色心不二门义也。色心各各自建立也。执浅不可忘深意。次上下二转共以心为本者。常途所判也。今真言意不尔。先约上转门云之者。一切众生心中有八叶心莲。四方四隅鬓叶具足。是最初羯磨蓝时含识体也。自此体支分开出成立五根。一身支体悉以此心莲为精骨。即是真实心体也。经中常住妙法心莲台（云云）此中心者干栗多心。是色法中实非缘虑心也。然此干栗多心照了德带之故。此心莲花中法尔有圆明月轮。是即心法也。而今教发菩提心者。此心莲花中观阿字发素光色。此光即月轮发明知见。依之心莲花先开。觉了即生。然则发菩提心义。开先干栗多后发质多。同时虽无前后粗细故论前后者。色为本发心法名自宗发菩提心也。大疏云。如俗言○开意解。是则世间医道等传习云。众生心藏必有九穴。若发虑知时先开九穴。然后发缘虑云。故今内法观行又先开心莲。次发虑知之旨释成之。故知发心修行缘起又以色为本也。顺常途不可难之也。下转缘起又同此义。俱舍颂判十二因缘。最初云宿惑位无明（云云）颂疏释（云云）颂疏释云。过去烦恼时五蕴悉摄之。无明增故总名无明（云云）以之思之。过去生五果圆满位起一念无明。此即同时色蕴为依生之。若尔无明又色为依而起。何最初唯心法可云耶。然常途意色本心末义不存之。故无明为最初论缘起也。而约实义者。依前果发后果。烦恼业苦如车轮。无始终。释论起业果报后生业识等。缘起即此义也。若尔者密教约实义谈缘起。故色本心末义明之。显教不知体性见缘起故。心本色末旨谈之。依身不同。所起念随异也。心善恶即是依支分上功能。故身若住正位心必明了也。密观心自内心妙白莲八叶正均等自性清净本分起故。所起信心即大圆镜智圆明心也。能起本心是。不空心要云。初发菩提心即大圆镜智干栗驮耶心云。色心不二绝待门上心言。具心心不二之心。净菩提心之心言又存二心。故即大圆镜智讫里娜野心（云云）大师御释表十界。皆是自心佛之名字（云云）彼自心又不二心也。如珠体清则光净。此教中以印真言立修行相。然后成观心即此意也。六趣众生随形心。所起心念胜劣明昧大异也。可思之。次迷悟相望无碍周遍等。大日经如实知自心。又是实莲月不二之自心也。开之释云。心自证心。心自觉心（云云）初心心莲心也。证之言表此义。是所证至极故。后心镜智心也。觉之言表此义。是又心莲心月本末前后之文也。不二一如之自心名字存遮二诠一旨乎。所作皆是用大建立也。金刚顶经云。归命毗卢遮那佛身口意业遍虚空（云云）大师云。法佛三密入纤芥而不迮。亘大虚而不宽（云云）六大无碍云。体大上用大也。用大三密共周遍。何限心乎。三密中论体用。又身体心用也。譬如日月体形色虽有分齐。光用遍空中广照物。觉了广遍神通远施等。皆是用大功力也。知无碍周遍等义所造上三密别德也云事。况六大上五字门等种子存之。是世间文字六大法性种子也。种子字也色心二法中是文身非心法。心法已从种子生。何心为能生乎。密宗实谈不可不传。不可不知（矣）

六大事赖宝口空觉上人记之

    今真言教法尔随缘等无量法门。虽区寻其实体。通以六大为体性。凡显密二教教门虽多端。显教以真如为体。三乘五教六度四摄等种种法门。皆于真理上建立之。真言以六大为体。三密四曼十界依正等。同以六大为所依也。彼真如者道理之所极论其实体者。唯有功能无有形相。无分别智之所证一心灵明之体性也。色相境界一切作业悉远离之。此故以名言不可施设。唯理智冥契相应不二为其体也。今真言所立六大法体则不如是也。形色性类具足轮圆。其体亘事理。其德包凡圣。所谓色法五大。心法五智。开立之云六大也。心色虽异其性即同。故色相具缘虑。心理亦带色相。两部大日同具色相。理智圆塔共有形相。是即事而真大宗。性相不二深旨也。所谓五大者。方圆三角半月团形也。其色则黄白赤黑青。其种子是^h□^h□^h□^h□^b□也。五音五气五香五药等。一切作业无边色相悉具足之。能为诸法能生居法界极位。是号法界体性也。其故若就形色云之者。方圆等五形是本体也。自余高下粗细等种种色相。皆是支末也。亦约显色。黄白等五色即本色。余显光明等一切色皆是末也。如云显形者表色亦尔也。五佛威仪为其本诸尊作业是末也。如是本末诸法中通有之。所谓五音为本作一切声。五味为本造诸味粗。乃至五方五时等。无量无边作业。皆是具本末。各各本位即是五大五轮功德也。若不达此性相者。唯是因缘造作法非实相体。小乘分假实四大。大乘作事理分别。皆不知此法尔瑜伽事理法性实义故也。今真言教独立此义。以六大为诸法体性。内证实际建立佛身形相。众生妄体开示即身成佛。凡身即佛义。皆是以六大为法体也。问。方圆等形缘起事相也。随缘起灭无有定量。何必五形五色相应。又契当法性欤。深理乎。答。一切事法皆自因缘起义。实夫尔也。于此中。因缘生法亦非后然。必法与理相应显现其形相。因缘所生共法界也。法界者即诸佛体也。依之云之者。五大五色等皆与法性深理相应显其形也。一一切五种法性虽无量。今且举小分释其所由。一一五大有五种义。一法性五德。所谓^h□^h□^h□^h□^b□五字门义是也。二形色。方圆三角半月团形是也。三显色。黄白赤黑青是也。四触尘。坚湿暖动无碍是也。五业用。持摄熟长不障是也。于二法大言其相应义者。先地大者^h□字不生形也。法门虽无量以本不生为实相源故。若法生必可有灭。本来不生今则不灭（云云）不生不灭即是不动转理也。此安住不动理为诸法本。故必带^h□声。声声一切音声为根源。而遍诸声中。音响转异^h□。遂不动开口势即是以^h□声故也。而此^h□字不生理显形之时是方质也。一切形中四方怉等貌。是安住不动势力在之故。依持之诸法止住一切。皆方形德也。是则方形与本不生理相应示现形故也。次黄色者是增味义也。众色中加黄色。必其色增光遍诸色不违背。不失其性。是则色法中增益义有之。虽遍众色黄色不违故不失本自体。坚固不坏性示之。如彼^h□字遍诸音不失自体。此故黄色为金刚不坏地大色事。其理必然也。本不生及生及安住不动转与黄色相应。法尔道理也。次坚义者。虽多触尘坚体成万法之依。任持诸法之义有之。即是上来黄色与方形性触受身体之时。自然成坚德。全非别法故也。次持义者。五大于诸法成其德时。持摄熟等德有之。其中任持义独以坚体施其功。理在绝言。皆是^h□字不生深理在事法中成各各叶用。一一色相一一作业无不法尔法性德用。约实云之者之者。事法是体法性亦德用也。德体互不二也。事理即一如也。世间事法外云有法性者。即是妄心谬见。非秘密境界也。次水大者。^h□字门离言说理也。谓^h□字者字体言说故。离能所分别言说。此云离言说理也。即是^h□字门实义也。^h□字唇内所发水气所生也。一切音声必从水而生。所谓人唯中有风名昌陀南（变内风）今此内风与外风和合之时。至齐下与肾水合。鼓水生声。仍水为因风为缘。声始起。此声触七处正成言语。七处摄三内。摄三内云之中。唇内正发言说之处也。是故^h□字唇声。即一切言说体以之。一切情非情发生音声。即皆水气所发也。若无水气必绝气息。言说何生。如是^h□字当体即言说故。外无言是云无言说。非寂灭无言也。如彼真如法性离言说者。皆是言说当体不见能所之义。楞伽经云。刀不截刀。指不指指（云云）即此意也。金刚顶经说悟菩萨云离言我所能（文）可思之。次圆形者。不住一处。旋转无穷形也。古人云。不住一缘。如圆珠安玉盘（云云）是则水性随器不定之貌也。又是言语无穷水转之义也。善恶是非一切名言随义而无有穷尽。彼水性法尔与成圆相。大海江河水乃至小池露滴等。皆显圆体。即是^h□字言说无穷转法性也。次白色者。自体洁白不为垢所染。而还随一切染。而不违背义也。一切烦恼必由言说而起。若废言说妄染更不生。仍离言法生必带洁白之色也。又离言故言语之体还无穷尽义。能应一切法立其名字。今白色随染不违亦是此义也。次湿性者。触着诸法令摄收不离。即是水气无性故。通彻诸法遍在内外。是故令他物归一处。此云湿义也。依名字着其体。聚集多物令归一处。是即水大所作也。次水大者。^h□字门离言说理也。谓^h□字者体言说故离能所分别言语。此云离言说理也。一切言说如从水气生。人喉中有风名忧陀南。与外风合时至脐轮打肾水生声。仍水为因。风为缘。声为所生也。此声触七处出时为言说。然则七处气正出唇内穷极。仍唇内则言说正成立位也。^h□字则唇内声也。是故此字云言说体也。依之云之。一切有情非情出声响生言说。皆水气所生。^h□字体也。真如法性理离言说者。自体即诠表性。此外不待能诠故。一切轨持轨则者。皆是^h□字体也。言语体即轨持字体法门形故。诸法曼荼罗皆^h□字体也。楞伽经云。刀不切刀。指不指指。今^h□字门离言说义即是意也。皆是水大所作也。是法破地狱轨水为西方妙观察智德。说法即水大^h□字门德也。次圆形者。轮圆具足不住一性义也。一也一切法中形体不定。随器成其体即是水也。是遍一切形不住一性义也。法若带名言自性各别也。离名言善恶等德相一切不定遍收诸义。是则水无定相。与^h□字离言说相应成其体之时显圆形也。古德云。如安圆珠于玉盘（云云）不住一性喻也。离言说无过无德理显此形。次白色者。远离诸垢随染不违义也。是又水大离垢秽。离言绝戏论色相也。圆形不住一性与白色随染不违。显形虽异理致全一也。世间水滴白色圆形不假造作。法然所作也。即是如此显形众色与法理相应自然道理。其意易知。次湿性者。摄取诸法不离散义也。水大无所不至遍至德有之。周周遍诸法故还多法归一。皆是水湿德也。彼^h□字离言说性显平等理。一味一相即是其成触尘之时显湿性。湿是散义。多法归一。皆是水湿德也。次摄者。湿故诸法聚集一处。不散故摄取义在之。大师御释云。妙高山王八万由膳那无有水大能摄之。坏劫随风离散（文取意）如丸药等者。以水湿气令不散。为其干时水湿性似无之。和合不离皆是水摄收德也。若尔者一切草木国土各各体成皆水大德也。义决云。^5□字法界种相形如圆塔（文）若依此意成一切形不散离物。皆是圆形意也。次火大者。^b□字离尘垢法也。谓火性者热气猛利通彻诸法。令诸和合法。离散为德。若法离散微尘是极也。今此极微即尘体也。诸严净具触尘类成垢秽。仍^h□字尘垢义即是火体也。尘累自本垢秽故。此外有垢无染之物。如此离能染所染云尘垢不可得也。皆是火大所作热气德也。^h□字者舌内所发也。舌则心脏枝叶也。心则火性故出支分成舌。息风触此舌时成^h□声。依^h□火性也。世间风大吹火性之时成声者。皆是字声也。然而五处不分明故。于器界等者^h□声不分明。触人身舌端^h□声忽发。可知是火大声也。法性理离尘垢者。浅深重重义虽有之。论至极者烦恼即菩提。离能染所染名离垢至极。今火大成尘垢。此外有尘。不秽之义同也。次三角者。锐利形也。刀剑等法一切草木等折破。即三角形分散诸法成尘垢作业也。亦是火大及^h□字义相应在法性名离尘垢义。显形色之时云三角赤色也。次赤色者。炽燃猛利色也。一切天魔等向日光失眼精。是赤色猛利炽盛义也。今此赤色垢秽诸色意有之。五色中赤色必其色相遮眼之德在之。则是色法强盛无过赤色。以色相覆法故。又相离尘垢义有之。此意如上又一切婴儿等。必赤色见成敬爱。亦是诸苦所因贪欲为本意也。火大自体尘垢故。离能垢所垢之义具之。今此赤色成敬爱境。生心垢意同之也。理趣经云。如莲体本染不为垢所染（文）即此义也。胎藏大日住众生欲处。以赤莲为座。爱染明王住贪爱性故。住赤莲花及日轮中。皆是火大尘垢三角猛利其意符契。次暖者。干燥义也。依寒气诸法凝结。若触暖气必离散。一切干燥令离散之德。皆暖性之所成也。又暖性至极成热气。热气吐其精即火大也。世间赤色三角（文）令一切草木归灰。灰炭皆是法尔道理。所作非人切所作。一切作业与水不同相违性有之。一一作业详可思之。次热者。温育义也。诸法生事必依水气聚集。然而无火大烂坏可流注。兹火大施暖气之时。能令干燥不坏其体。又不生。火大者诸法凝然不可生长。然火大生能温育令增长也。皆是火大触类成德之性也。更非别法也。次风大者。^h□字门远离因缘法性也。风者动转义。诸法离合不定。彼此移转即风德也。是则万法气出现形也。地水火法体上德也。今此风大取业用。此业即法界体随一也。非缘起用大事业。外典风者天地便阳忿也（云云）皆是色心二法因缘和合成立自性也。二法相应成一法。是云成所生一法。因缘二法不违害之义有之。是云离因缘也。中论若法因缘生者。成无生义（云云）依之^h□字为因缘体。^h□声喉内声也。摩多位唯韵非声。未成声体至体。至体文因缘造作义有之。仍摩多前后安^h□字四点。体文初后置^h□^h□两音意。摩多声字未生位建立之。故不生字所摄也。体文声字造作上立之。故因缘字所摄也。而因缘微细位即是作业也。古德云。一微涉动境。成彼泰山势（云云）因缘必自微细作业起。依之初^h□字名作业。终^h□字云因业也。总言之。五处三内业。众缘造作字中。^h□字居最末。因缘至极声也。是故^h□字云因缘声也。今此因缘形音义。显其体相之时成风大。万法造作也。若无风大者诸法成立增长德更可缺之。
    次半月形者。大力形也。谓半月形者一方平旦安住。一方圆形不住形也。此二相和合成此。则白体成立能造作诸法义也。若只平旦缺动转义。若但圆形安住德无之。而今方圆具足成此形故。能守自体而成作业。即是风大有有力能坏诸法。义相称形也。法性因缘生故。显不生义。本不生故能成因缘。真妄相和合。生佛瑜伽皆是风大半月形也。诸佛住教令轮身现大势力。多于风轮中成之。则此半月方圆不二形相应故也。大日经云。^h□字名忿怒。即此义也。世间建立之时风轮居最下成半月形。又是法然作业也。与法性形色相应事。深可思之。次黑色者。覆隐义也。喻也。喻如水不动之时现万像动转之时影像隐没。因缘生故。诸法本性形色覆隐随缘不定也。互成能所。一相增明余相隐没。皆是黑色义也。依之黑色因缘生法理。及半月形相应更非别法。显形二色。二色其相虽异一法本末也。全非别体也。次动者。因缘生义分明也。诸法若动移遍至一切。还堪然不坏离动作义有之。喻如车轴自体能动虽生诸动。常当中心而不移转。风大动转亦以尔也。自体能动还制群动。皆是与因缘生形音相应成其作业也。次长者。长养义也。诸法增长必依风大动转。若离动转无生长之义。即是因缘生义成长养业。其意易知。次空大者。大空则诸法相尽容受诸色义也。一切法体不出四大。若诸相皆尽即是空轮也。此空轮诸相俱时具足。非偏一相云诸相尽也。实形色都绝非性虚无。即是^b□字门等空不可得理也。等空理者众相皆尽。一缘不住寂灭无为此云空理。然此中万德俱生。不增不减义有之。其能诠则^b□字门也。^b□字^h□与^h□两音具足字也。^h□声则一切摩多尽之。如是摩多体文五十字门同时具足。即是^b□字也。仍等空理轮圆具足俱时成就。显其声尘之时成^b□字声也。^h□^b□等五字皆同音故。虽有此义竖论五字之时。第一清音也。第三浊音也。第二居清浊中间。兼清浊故等空义专在此字。依此义故五。五字终第五字通具足清浊。^b□等五字为大空义有之。皆众音具足义为大空音也。次团形者。方圆不二众形具足姿也。上三角下半月。合二相为团形。若互见融入即是方圆不二形也。依之方圆三角半月团形具足圆满。是则空轮形也。等虚空法性显此形。其意易知。次青色者。众色具足义也。五色中相违黑白二色是也。今黑白齐等和合则为青色。是故青色有黑中间还兼黑白。然此青色带光晖即黄色也。亦此青色显了分明赤色也。仍五色中具足众色义青色殊胜。此故以青为空色。是暂四州中南州虚空独显空本性义有之。是云虚空色。若约实云之者。四色同时具足。一相无相即是空色也。仍无畏或释杂色。或判浅青空。不空唯云青色。是则虚空上相待绝待二义也。其义遂不可有相违也。问。四大形色外立虚空形色事。大小乘教未许之。若立虚空实体。还相似胜论六句义中德句所依虚空。甚可同内外乎。将又现见虚空曾无色形。显何色质乎。答。见世间易解空疑法性难解空。浅智甚不足为论。显教中说虚空无色。皆彼随顺情机方便说也。又若现不见虚空云者。四州虚空随须弥四方其色各别也。是则四处宝光映空所现也。诸法必因缘生故。空本性色与须弥光明因缘和合现相。虚空自本无色形者。须弥色依何可现青黄等耶。大疏一云。如振陀摩尼。自无定相。遇缘即同其色。然其实性不与彼同性。若与彼同性者。是色随缘生灭时。宝性应生灭也（文）空色亦尔也。自本备众色。俱时圆满故。增强色无之。虽似无定色为众色现其色。可知空性则众色也云事。依之众色摩尼带众相义。与虚空有色义其义全同也。但胜论空只谈虚空实体为德句所依。世间计度分别定量也。全法性相应义无之。今虚空者具足众色。一相无相等义。即是与无相法性应契符内证深理以此空体诸佛普现色身之自证内极。若尔者即事而真法性自尔空体也。与外道情所谓空实有义不可相乱。何为难乎。次无碍者。众德轮圆德也。若一缘增减于余法有碍。今已众相具足。故成无障碍义。皆是空与法性相应成此作业也。次不障碍者。依彼无碍于诸法不成障增上缘。令生长万物。皆是空轮德也。世间草木及有情非情。乃至法身果德皆依空轮不障碍之德。展转增长遍法界。是皆空轮作业也。上来五大理事形色用分别之乎。
    问。六尘诸法性类各异。^h□等五字声尘五德也。青等五色色尘不同也。如是类别必非一法。何色与声五德相配成同义乎。如云色声者余尘亦尔也。加之法性理非舍色心。微妙寂绝远离尘累。何俗谛色相直相应不生离言等法性。五德论一体不二义乎。玄师涅槃经疏云。水湿火热。即为同。非不可答之。此释尤有理。今何立种种所曰论相应义耶。还同外道等臆度分别境。佛法中判如是义势其证有何乎。答。六尘法体虽自性差别。法体不二相应义门有之。凡思诸法缘起必非徒然。彼此相望符契理可有之。皆是法性理冥合示缘起色相。若不然者一声有五音。一色分五色。如此五香五味五方五时等。无量性类依何成之。法若无所由之缘起。更不可成。依之一切法中五德众类虽无量。必一类相应性德法然道理也。是以大日经说五十字门。以不生故^h□字现形乃至以因缘故^h□字现。疏第七云。且如^h□者若声若字举体不生。当知声字之义即全举体不生（文）如云^h□字者。余字亦可然。五十字形音义相应旨经疏定判也。全非学者今安。又疏第八云。若以此中意趣具观世谛香花等。自然知彼色香性分。无量方便触物而生也（文）凡即事而真谈。直约诸法义谁疑之乎。闻声知形。闻香尝味。世间事法天然不思议也。今难势之趣偏对执常途。似疑秘教。大日经第一金刚手与毗卢遮那问答有之。则与今疑问意同也。萨埵问云。佛法离诸相。法住于法位。何故大精进而说此有相。不顺法然道。如来答说云。法离分别及一切妄相。若净除之心垢心之诸起作。我成最正觉。究竟如虚空（文）疏第四云。释此文既是有为有相。岂能正顺无为无相法尔之道乎○汝欲更于何处求觅无相无为之法耶（文）一段问答意。金刚手俗谛外存真谛。疑直约诸法义。如来说俗谛即真实。成即事而真义。望文可见之。彼定师释且符顺常途明世谛绝名。今所立不二性德中述瑜伽相应义。常途浅略以不可疑滞者也。

五大形色因缘生事

    一切显形色必因缘造作有之。乃至如邻虚不从缘生法无之。依今暂约六大形色云之。总别二二因缘有之。总因缘者。生一大之时五大互成因缘。一一大各五大所成故。如此五大增相减相虽不同。生一色之时必以五色。以五色成之。一形显时尤五形具足作之也。次别因缘者。五大各具因缘。亲疏各别也。且如地大黄色方形者。白和合生黄色。谓此二色互为因缘成齐等色。自然是云黄色也。方形又三角与圆形和合造立之。其故圆形边加三角。是则方形也。仍圆角和合成方形。此二形外无方形也。
    次水大白色者。赤黑二色和合成之。其故黑色者众极也。白色众色始故。色所极必还初义有之。仍黑水生白波。又草木茎叶花等至极其中生果实。其最初皆白色也。是则黑还体白义也。次赤色者。显了明白色也。一切光明中日光独胜。显光皆隐没。即是白色义也。依之思之。于一白色洁白分明。即是赤色之德也。余色皆隐没。纯白无相。即是黑色义也。如此赤黑和合齐等位。位是云白色也。世间白日耀天众星失光（云云）是则赤色至极显了义与黑色极众相尽义二义冥合也。是云日轮明白色也。次圆形者。三角与半月具足成之。谓圆者众形具足无减义也。而三角与半月一切方圆等形也。此二聚集不二冥合。是云圆形也。此义与空轮团形相类。但空轮显二形带之。水轮泯犹如双非照。中道义可思之。次火轮赤色黄白和合色也。世间火色黄白相带之。亦黄白二色和合成赤色。天然相也。是地水二大相克吐其精之时生赤火。石中带火。又波涛相击时生火等。皆是黄白二色中含赤意也。三角又方圆不二形也。谓三角者三边齐等上下不定也。仍带四角方形之相也。三边齐等圆形义也。上下不定随缘而住无定相故也。次风轮黑色者。青赤和合色青色极成黑。其义易知。赤火成黑烟。烟是火精也。是故青亦至极成黑色也。凡黑色青黄赤白四色至极色故。实具众色义虽有之。白黄二色黑色犹粗也。赤青二色强盛色故至极成黑。其相分明也。草木滋润之时红叶至极为黑紫色。即是又青色至极成黑事。其义分明也。法相宗不立黑色。是则为青色极不开之故也。半月形三角与圆和合事分明也。两端三角也。中间一边圆一边方即是团形也。仍火轮与空轮和合成风轮。世间火轮转火中时风气自成即此义也。
    次空轮青色。黑白二色和合生也。黑白均等即即浅青色也。其形又圆形与半月和合形也。风空轮杂色杂形也。具众色是云青色。备众形是云团形。仍或云三角半月和合形。今且约白黑齐等必生青色义云圆形半月二齐等形也。总论之者只非空轮。前四大又各五具足义有之。故相应色形随义多端。今且约一途成其义。相望义门无尽故。因缘体又不可局执。若得此意或赤黑和合云成黄色。或青白均等成黄可云也。例如十六玄门。一字释多。多字释一。顺观旋转。逆观旋转等。无穷义备之。亦释论三对六重因缘。本遍末遍上下下上相对无量。准彼可思之。问。义若如是者。今此六大因缘生法也。若从缘生即无有性。刹那不住。代谢相推。何法身本有体性云四曼三密能生还因小乘六因所生义。未及大乘唯识所变非有似有事相。何况色心不二性空性起法门不可疑也。若尔者六大本有义何成立乎。答。此义实甚深也。宜分别也。凡因缘法尔义。随教浅深重重分别有也。先世间三种住心更不知因缘生义六识缘眼前境贪之故。外道等诸法自混沌生。或梵天自在天等云起之。分虽谈因缘。寻其至赜我体独存。此我义自然本有远离因缘。若归此处拨无因缘失四谛道。次二乘偏觉因缘。云诸法六因四缘等所造。厌有漏因缘果。欣无漏因果。一切色心诸法缘生无性故遂归灭体。此无所有。大虚空处建立无为名。独为常住果。灰身灭智住此理亦是究竟证位也。此故一切有法皆见因缘生相。有皆尽云涅槃极也。次大乘因缘俗谛不变真谛两义具足以成中道。其中三乘教云俗谛因缘生真谛不变体。遂舍有为归无。是证位也。法相五重唯识。三论四重二谛即此义也。一乘教谈因缘本有不二义。离有为无为果量为宗。不坏因缘而说不变不动法界。即是缘起。是故缘起实相直名法性。不变极际存因缘。是名常平等差别。然犹天台谈缘起诸法缘起变造之性具三千不变本有。因缘不及法性立之。花严性起法门谈缘起因分究竟果海不变本源。教文不说之（云云）亦是因缘极不至本有实际义。一代教不说之。故今六大显形色等总别因缘者异如常。所谓因海从因缘起之相也。即是不二果海中法尔所起因缘也。生因生缘及所生法。皆是本有诸佛法界三法并法界也。法界即诸法体也。依之因缘所生三德互具轮圆义。及次第连次义。共法尔道理所作也。依之法尔道理体者。即缘起事相也因缘生法外本不生体不可存之云也。且约吽字云之者。中央^h□字即因也。上下二点即缘也。^h□字当体所生法也。然此三字皆声字实相故。法尔真言不变法性也。三字和合成一字事。又法尔道理所起也。随所因处必相应法性深义。离合共显单复性德。缘起一一相全非徒然。是故因缘生当体直是法性也。此外何求法尔道理乎。次此三字又一字处互具也。所谓^h□字必触七处生声。七处者脐（一）心（二）喉（三）顶（四）齶（五）舌（六）唇（七）也。此中唇声^b□字也。韵即^h□字也。仍^h□一音三字合故即是吽字也。如云^h□字^b□^b□又尔也。是故吽一字遍四处声字本有也。四重异音微尘不同也。字一声无有改转。如此相望四字互具此义。各虽无移转次第变音义又不可失之。并因缘与法尔不同而同。非异而异也。是云性德不二门法尔所起因缘起。今所离大小乘义门。又与因缘法尔各别谈之。故非不知因缘。还失不变道。疏第一云。若生灭实不生不灭不实。若不生不灭实生灭不实。若观生灭者不得观不生灭。若不生灭者不得观生灭。佛智无碍。于一切法得挂碍（文）以之思之。大小二乘未得此佛智。仍若住谛但见生灭不见不生灭。若住真谛但见不生灭而妄生灭。一乘缘生无二观智亦犹带真俗二见。寻至^6□真如法性性海果分等只有不变德。废因缘实相。若尔者还同断常二见未知因缘实义。何例同彼教可难此义乎。古德此教还同毗昙性相（云云）深义更问。

五大形色本末分别事

    问。五大形色及五字门声字实相义诸佛根源也云事诚可然。何于五大中分别本末乎。答。五大六大诸法能生也。同住实际不可有胜劣。虽然约粗细前后论之。地大本。火大末也。先约形色成义者。方形众形本也。谓方者四方上下均等。而具足四角故。水大等形望之末形也。此方形分折四角即成圆形。仍方形本。圆形末也。方具足圆。圆阙方形。是故方形初。圆形后也。大师方圆人法（云云）方人体圆法乘也。次三角者。方形末也。半月圆形末也。分析方圆二自然成三角半月。石中必含火气。水中带风气。即是法尔道理也。次团形上四大形同时具足相也。所谓三角半月和合各各半出形也。二形互具足。即方圆和合形也。又二形开分见之。三角半月形也。是故四种具足俱时圆满。即空轮形也。虚空无定形者。同时具足众形。一边形无之。故云尔也。若依无畏传者。以空轮为中台则是众形具足故为中也。今且依不空传以方形为中。以圆形为东也。次约色云之者。黄色不坏色也。遍众色增其色。更无隐没故最初本色也。白色是黄色纯净微妙位也。仍黄因白果也。问。以大色配五方之时。白色为中方本有色。黄色为南方金刚实际色。今何以黄为本。白云末耶。答。五色皆本源色故。何虽为本不可有相违。依之世俗以青为众色首。是黑白具足本源色故也。又疏以黑色为自证色。是众色极处还本初色相故也。或赤色或白色互为本义可有之。今且^h□字门本初不生色。故以黄为本。若五色受染等意以白为本。是故诸说共不可相违。但本源本初义在黄色。具是色实义也。菩萨白肉色。佛金色。即此义也。又胎藏大日黄金色。金大日白肉色也。是则理智体用义分明也。加之以五色配于五方。两部意异也。胎藏。中（白）东（赤黑）南（黄）西（青）北（黑）也。金刚界。中（白）东（青）南（黄）西（赤）北（黑）也。此中白黄黑三色两部无违。其中黄色为南方色。南方云佛自证德事。处处释分明也。仍中为白色。且修生两部大日也。若约本有两部以黄可为自证。人身五藏中脾藏中央也。其色黄色也。又以黄为中台意也。如此异说虽不同。黄色为本事此教实谈也。次赤色从黄色中出生。黄色重色至极自然为赤也。次青色白色所变。白色至极自然成青。世间白色极带青色眼前相也。凡此意以黑色为诸色极。而黄色近黑。此云赤色。白色近黑。此云青色也。仍黄白始。黑色终也。其中间云赤青色也。若依此义青色为风轮色。黑色为空轮色义可有之。但青黑二色体不二故。互通义可有之。仍非相违也。若约字门云之。^h□字诸音根本。喉内声也。^5□字唇内声。仍^h□与^h□本末声也。次自^h□字生^h□字。从^h□字生^h□字义有之。悉昙家可问之。以上且约显形云之。又五方五气五味五音等。本末义重重无尽。且举一隅。广余义可知之。

五大通名轮事

    问。慈氏仪轨云。五轮即是五智轮（文）依之轮者圆满无缺形也。而水空二轮圆义可然。地等余三大何名轮乎。答。轮者有二义。一具足。二摧破义。今此五大各摄法界具众德故名轮。又各摧破烦恼显本性理。故名轮也。初义者菩提心论云。^h□字者一切诸法本不生义（文）此意一切形形色住其本性。法然不坏。皆方形义也。是故举方一形摄诸法。种种相摄之。又义决云。^5□字法界种相。形如圆塔（文）此意一切聚集形成。皆圆形水大也。如此三角以猛利摄一切半月。以大力义摄一切形。团形易知。仍五大形色各尽法界。故通名轮也。上人九字秘释云。五轮各具众德。名之为轮（文）又打闻集云。轮有限量除域义。各五轮法界尽诸法。悉不出方形内。故云轮。圆形如常。三角形又尽诸法无不摄。限此火轮诸法摄义之名轮。余准知之（文）此释意同今所立也。后义者五大五智三摩耶形也。是以破一切烦恼仪轨五轮即五智轮云此义也。是故大日经云。说五字功德云降伏四魔解脱六趣满足一切智智法门（文）是则摧破义也。凡无尽法界功德虽有之。约一往义云尔也。

五大五色中何为本事

    问。五形五色五字门等一切五法各住法界极。形色性类相应即事而真位。以何为本体乎。答。六尘皆一种入法界门也。何必可分本末。或以五色为本。或以五字为本等义可有之。但于无差别中辨差别。等五字是其体也。五字位形音义三有也。若约胎藏以形音为本。若约金刚界以字义为体。今此五字门形音义共法性位种子法身体也。其余五大五色及五佛五形等。皆是三摩耶形尊形位也。依之大日经正说降伏四魔金刚句时。形音出之。金刚顶经指法界体性三昧。说诸法本不生等字义。是则于一个五字门。两部互说其义。若尔者五字则两部本源也。是故即身义明六大种子真言。可思之。自余一切作业随应可思之。
    难云。诸义中以字门为体云事。甚以难思。凡六大者色相具足为本。若尔者五形五色等是可其体。五字门五轮上法曼荼罗。轨持轨则体也。何以之为本源乎。答。五大诸义互为本末。虽不可治定。竖论粗细时。凡夫境界不达真理。是名相用。法性甚深诸佛自证。是名体大。然五大五色五形但世间境界凡夫见闻之。五字门带字相字义。法然所作故。望色相等犹为根本。何以五字不可为体乎。是故佛教中观五字入道（云云）末必云成五色五形。但至难者。五色等虽从五字门种子出生。即事而真故。还住法体义有之。若约此义。以五字为本云义亦可许之。若依此义者。四曼从六大甚深也。又三密从四曼秘密也可云乎今成所任法实体判义时。四曼三密为相用。六大为体。此门中论六大位本末。一途教相也。依之三种悉地仪轨云。山^7□大地从^h□字出生。河海万流从^h□字出生。金玉珠宝日月星辰火珠光明从^h□字出生。五谷万草花众花开敷自^h□字结成。香美人人畜长养颜色滋味端正相貌福德富贵从^b□字庄严（文）又即身义出六大种子真言。皆得种子门为体性义也。若尔者难势。所立共是自宗。遍一切乘诸法教意为体。可思之。

法性内五大世间外五大分别事

    金刚界仪轨云。法性内五大与世间外五大无二无别也。今此二种五大即不变随缘二种塔婆也。不变者一切中各有五大。地大黄色方形。水大白色圆形等也。五大色形及声字等各守自性。法然而住。是名法性内五大。随缘者十界依正遍作各各色形。五色交色。五音和声。变造种种诸法。形色转变虽非五轮形体。寻其分界不出五大色。是云世间外五大也。声字义云。密五大者五字五佛及海会诸尊是也（文）五字五佛者举不变五大。海会诸尊者举随缘五大。五大是即不变随缘体也。且约人云之。人身上此二种塔婆有之。如云腰下^h□字大地^5□字大火轮等。相应一身支体重立五轮有之。是名不变。今此不变五轮上种种异类随缘差别成形体。是则随缘五大也。喻如扶根正根。依之大疏释五字严身义云。此是轮形与身分相称（文）是即一身布五大形色不变云法性内也。五大差别随缘不定名世间外。外者外相也。即是四曼位五大也。内者法性也。即是众生本有体性。行者心内功德故名内也。问。若尔者随缘五大与四曼云何异乎。答。约能作释诸法者。皆是随缘五大也。约所作释之者。名四种曼荼。亦是一法上即离差别也。大师一处释云。据人喻。四大和合所成之身是则体。手足屈伸取舍是则用。眼耳等一切好丑是则相。地水火风是则性。性相体用不相离。而各各宛然。是故称性相共本有耳（文）此文性者法性内五大。即是不变五轮也。体者世间外五大。一身形体也。相者四曼用三密也。如是内外五大唯人身非具之。器界建立之时。风轮最居下。水轮地轮等重立成一世界。此高下屈曲等中。随缘遍在即是世界外五大也。一一法中五轮重立。体高下大小重重无尽（文）每法备之。即见不变五大也。二种塔婆如是可分别之。喻如以五色糸成锦文。锦文者差别位。皆是五色不过。即锦上五色非糸五色。此喻随缘五大。次本性糸五色各别。而住位未曾见锦。但处处五色糸独有之。黄白赤等次第不坏。喻法界五大。祥可思之。问。地大黄色。水大白色等。法然义实尔也。重立五轮五大聚集成之。即因缘所生法也。何是云法然塔乎。答。诚尔也。但五轮重立轨则全非徒然。亦是法尔道理所作也。所谓地水沈性也。风大升性也。如此展转。沈物居下。轻者住上。地水火风空识皆以尔也。是故重立五轮。即契阴阳理智轻重粗细浅深不破次第。何是云因缘生乎。凡今法性内云法尔无作离造作也。一切法中五大自本具足形相重立等义法尔有之。今始非生也。如此法尔随缘皆六大法身上竖横二义也。法尔五大横义。遍一切法。无胜劣故。随缘五大竖义。粗细差别。其体无量故也。约实云之。法尔随缘皆多法界上分别之者也。可思之。

五大重立离散本末事

    问。大日经疏明五轮成身之时。地水火风空如次重立成之。然三种悉地仪轨之中。以五大为五佛三摩耶身以配五方。依之^5□上人释中。重立五大与一轮各置五方。五轮二种图出之。若尔者何为本乎。答。古德异义有之。或义以傍布为本。是则法性内五大也。以重立为末。是则世易外五大也（云云）或义云。以重立为本。傍布为末（云云）今谓。横竖两种塔婆。理与智法界也。若约智门轻重粗细法性决断分明故。上中下重立之。若依门摄持不乱德四方中示之。天台释云。横谓十方。竖谓三世今亦尔也。竖极三世（文）故示重立相。横尽十方故有傍布德。疏第六出制底体。高广二义释之。则是今两种建也。约实云之者。因行证入方便。五转遍在竖横相也。四方上下各异体一也。彼胎藏曼荼罗以西为前。以东为后。然东方多图三界诸天。西方图又下界天众。故知前中后与下中上不同而同不异而异也。支分生曼荼罗甚深义有之。今此两种塔婆正此义也。更有深秘义。别可问之。

五大相克相生事

    外典中木火土金水四大有之。则相生次第也。今此地水火风空。相克次第也。所谓地与土是一也。地取总体。地中精物云土也。火与水同名字是一也。五行时亦水精取。五大时总火总水取也。必非取其精。金者凡精也。木者空精也。是故五行执诸法精灵。五大通假实取之也。然今就相克重立之事。佛法中深义也。所谓世间相生者。还相克义也。了别相克还名相生至极也。其故显诸法功力事。必依相克有之。灯火于暗中殊放光明。静水当风缘吐精气等是也。仍自他相克为因缘。依此法显法德义也。相生还相克义有之。谓如月光失光。小响待大声失响。是则相生者一类相顺。法一缘增盛时余法归之失势力。是故相克法显实义。相生法相克至极也。然世间凡夫但见眼前理不知法性深义。故一类相顺名相生。敌翻相对名相克。佛法中论性相交彻义。故立相克次第。以显诸法生义也。烦恼即菩提。众生即佛等深义。此中广可说之。

五大假实分别事

    俱舍等中立五大为诸法能生义虽有之。以坚湿燸动为实四大种。以显形表色法为假四大种。今真言不尔。坚湿燸动触尘为实。以余尘为假乎。依之见色闻声等相形。皆与法理相应。不生不灭常住实相体也。焉舍焉取。其义上释之。问。大师御释无尽庄严次第云。法性内五大者。坚湿燸动无性（云云）此意以触尘为本见。若然者显形色五大犹属假云欤。或释云。此宗实义还同毗昙性相（文。此释大师御作部未见说所）此释意尤有其理者欤。如何。答。论五大色形事。大日经疏并即身义等分明也。何必取触尘乎。又疏十四释五大布字之时。霄下想^h□字成地轮。黄而坚（取意）此释既黄色与坚并举之。可取舍乎。但至无尽庄严次第者。法性内五大虽有形色。亦性义专在触尘。故顺常途作释。凡彼书御作真伪未决。何必定乎。次还同毗昙性相者。大乘深义还不舍浅略义一切谈之。未云必有其五大假实分别。自宗实义此等门料第一边有之（不能亦述）

五大重立次第事

    今此五大从重至轻。从粗至细建立也。所谓地大尤沈性也。仍居最下。沈性自体坚固德有之。故还为水火等所依义有之也。次水虽沈从地轻性也。次火大虽轻望风犹带其色质。风火亦轻升虽回转空中犹有沉没义。世间建立之时。金刚轮际最在下。其上堪海水。水上有金龟。则是火上风大回转空中遍满。然其最上第四禅天有之。则是空轮也。乃至息风皆悉止灭。风灾遂不至此处。是则风性虽转空沈物性犹带之。故第四禅至极空性位未及者也。其上有无色界。则四蕴所成绝色相。则是五大上安识大等义也。依之地水火风空识重立形相。自重至轻法然理致也。答。若尔者论依报五大之时。地下有水。水下有风等（云云）轻重次第重下轻上义。忽与之相违如何。答。凡一切器界于空中建立之故。上下必有虚空。仍依报五大向下方建立之事。亦是为顺下方空。自重至轻义也。依报正报二种塔婆建立深义更问。

诸法能成六大一异事（付色心粗细等塔婆分别）

    真言教中一切法皆六大所成（云云）然此六大于诸法所各各具之。一一别体也。谓一切长短粗细位相称彼分量五轮塔有之。各各别别虽非一体。诸能成地水火风。其性即同故。虽此不往彼不来。法尔瑜伽故。无碍相应高下大小五大各各周遍法界。同体性一相一味也。故如灯光非一冥燃同体。以此义经轨中说诸法同一体。然实非一一同同相似。四曼三密亦虽互相不离涉入摄持。能具所具分位各别。粗细浅深无量差别假令以人为本。人是能具。余九界所具也。乃至以佛为本。佛是能具。余九界即所具也。如此一法位具诸法。诸法各虽遍法界。能具所具性类不同故。十界差别尊卑重重也。六大体则不如此一尘。微尘位六大乃至法界六大。同地水火风空体一味一相无差别故。高下大小等不同虽有之。五大体同一能遍所遍无有差别。喻如一灯光望劫烧火。大小甚虽异。火性形色及光明等同一体性无差别。是故三密加持四曼不离义。不同之中同也。六大无碍义。同之中不同也。四曼义法体故同。相用故异（文）则此意也。又释经成法界自他平等（文）释论云。各各别别皆悉量等故名平等。非谓一法界称平等（文）凡大日经中说一切众生及心智虚空五种无量。金刚顶经中说众会眷属。自围绕住于同寂大圆镜智。于一印会中诸法体别周遍法界同一体性者也。未学不知此义。存六大唯一四曼差别义。若不此义者属戏论。非宗实际也。别本即身义最胜王经开题及吽字义等中盛明之。问。若尔者色心二种能成云何差别乎。答。色心法体两部五大也。虽其性同也非泯一法。凡色心二种体性论之有三重义。一色法莲华为体。干栗驮。心法月轮为体。质多心故（已上四曼色心差别）二色心同五轮塔婆为体。两部不二故。色极本心。心极彻色。仍五轮是五智轮故。两部法体同是五大也。三色法塔婆与心法塔婆其体差别也。所谓^h□^h□^h□^h□^b□五字所成（色法塔婆）^5□一字所成（心法塔婆也）两种法界塔婆。其形体各别也（更同）如此色心不二而二。同六大能生位也。总言之色中无量诸法。心中尘数差别。能生位皆悉各各别别非一体互具万德。周遍法界不二而二。即离不谬也无尽深义留心可思之。今此多法界义一宗源底也。如一代显教谈一味真如随缘成差别相。故一切法皆假名无实也。了相无相之时。初见真如境界。今教则不如是。诸法体一各各五大所成故。见森罗万像时直达法本源。乃至一切未教凡夫从无始已来见闻境界。直各各法界体性而一味一相也。依之从薄地底下位。直证知可见可闻可念三种理趣。本来住自证境界。依此义故多法界法。凡夫所见境界即事而真义有之。不然者云何初心即极义有之乎。如此深义自宗大体也。勘诸文可分别之者也。

五字门四曼六大分别事（付等字体相分别）

    问。经轨中说五轮塔为法体义有之。然^h□等五字四曼随一法曼荼罗也。大师何以之判能造体乎。答。^h□等字一切言语体性也。此外为根源文字言语无之。若尔者取之为能生位文字。最有其理乎。一切法皆以五德为根源。色中五色。形中五形。本源显形也。文字中五字门岂非能成本乎。若是所生^h□等外有何本源字可生之乎。故知^h□等能作体不可有所成义。知云^h□字^5□等字尔也。依之以五字名法界体也。问。若以音字本源属能生。五字门中^h□字诚可然。^5□等字所生末音。四曼随一也。何以之同属能生耶。答。此难实尔也。如^h□字者但能生非所生。^5□等字通能生。今此^h□^h□等字带^h□声故。全于^h□位论之故也。^h□字即体也。仍属^h□等^h□字为能生也。则声韵本末义。^h□字本源能生也。^5□字支末所生也。今五字能生者。^h□等于^h□位论之故也。十住心论^h□^h□^h□^h□^b□云法界体。其外^h□^h□等诸字出之。此所生字中。又^h□等字有之。仍通能所也。问。若尔者^h□^b□等亦能生之义有之。仍局^h□^h□等四字云能生乎。答。约实尔也。呼六大作业之时。以^h□字为体。云六大生起之时。以^b□字为体也。依之字母表如是五十字义门。大日如来法身体乎（云云）但今取五字事与五大义相应故也。其义如上释。例如大日普门总体。诸尊一门别德也。然此诸尊就大日即体论之。皆同大毗卢舍那佛身也。仍诸尊皆同大日安中台也此中又佛眼金轮五秘密^h□^h□等尊。殊同心王义有之。字门又尔也。体文诸字各同^h□字义虽有之。^h□^h□^h□^b□四字诠五大义。属能生之义渴焉也。此故今取五字为能造也。问。若以五字云为六大本源者。此义又难思。凡一切事法皆从真理出生。理性虽无色无形。功用广大出现事相德有之。若尔者显教真如为诸法能生。其道理极成。今真言意以文字为诸法所依。大背理致。色法中专假名有简断。声尘是也。声于实法所摄也。于名句文身者。声上假立之。若尔者五字门等假中假名也。依之出三藏记云以文字为真理之筌（文）何文字为法界体乎。答。真言意一切事法皆法性形色也。即俗而真谈置而不论之。然文字专诠理为能。是则声尘文字相。诸法精灵居法界极故也。今此文字各各为所诠理。而为体性。如云^h□字门。若声若字举体不生。而声字共具所诠义趣。声字体义趣功能也。然者声字既住本源。全非枝叶。本性义可见可闻位历然有之。何必以可念理趣为本乎。诸教不知即事而真义故。取理为体。此教达事法性分故。理致为末。依之住论诸显教以真如为诸法能生。此教以^h□字为一切真如所依（文）音声同法门。声字实相实义。大日经疏（并）声字义陀罗尼义等中广明此义。凡此二门不限五字门。通一切法门可谈之。声尘为诸法所依出生义趣一宗大纲也。至下可悉之。

五事有点无点事

    于五字种子大日经有两说。一以^h□^h□^h□^h□^b□五字为五大种子。此中无点五字诠五大体性。有点五字诠五大德。依之无点字直名五轮法界种。毗卢遮那神变加持具足圆满德。但此^h□^h□^h□^h□^b□五字功用备也。仍三种悉地仪轨出三身真言时。^h□^h□^h□^h□^b□为法身真言。^h□^h□^b□^h□^b□为应身真言。问。就有点明。何故^h□^h□无点。^h□^h□^b□有点乎。答。先地水二大本末义表之。故地以体声为种子。水大以业声为种子。^h□字^b□点八点最初也。一切女声字摄此中。大师释云。方圆人法（云云）体声名人。业声名法。八转常法也。^h□^e□（人名体声。^h□^h□法名业声。^h□^e□人名。^h□^e□法名）业也。^h□次字火大种子也。火大从地生。土生火故。是则方圆三角一形本末义可思之。仍^h□字同^h□无点也。次^h□风大。风大与水同体也。圆形半月亦是本末形也。是故^h□字加^b□点。^b□点又八点女声所摄故。又加空点事。仍此字两重摩多字表风大自在德。已上四字^h□^h□二字表本不生上本末。其义一致故共以无点也。体文诸字中但^h□字带^h□声则此义也。^h□^h□二字表八点女声。显因缘义。^h□字^b□点摄^h□^h□^h□三点。^h□字^b□点摄^b□^h□^h□三字。仍八点皆具足。意^h□^h□^h□^h□^b□五字界声女声等一切声具足之义也。次^b□字有响。仍^h□^h□二音备之。^h□字摄一切体文。^h□字摄一切摩多。此摩多体文二音合成^b□声。此二音冥然同体义表安空点。是故^b□字一音具足一切音声义也。即是空轮众色具足音声也。凡此五字真言。一一深义。自宗源底。更问之。

色心法体形色同异事

    色心二法各带形色。而其色形或同或异。所谓四曼位以莲花月轮如次为色心形。是即色众相具足。自情清净故。其形如莲花。心光明然了迷情具足故。如月轮十六分增减不定。则是众生质多干栗多二心也。若六大位色心形相同一也。二法同五大所成故。其形不同不异也。是则色心二法穷其实体不二即一也。色以心为体。心以色为体。色心塔婆虽有二体。其形平等故说一体。两部大日同以五轮为法体。即此义也。是则色心不二门意也。若更约深秘义者。色心法体其形各别也。心一宗所成塔婆。即是法性制底也。色五字所成塔。即是五轮法界也。仍色心二法其体大异也。一字所成法体重重义有之。初重色心各别。次重色心不二。后重色心不同也。此三重德中第三重色心两部塔婆不同义相一宗眼目也。率尔难释。更问之。
    于本有金刚界（法界体）自在大三昧耶（妙观）自觉本初平等大菩提心（平等）普贤满月（大圆）不坏金刚光明心（成）殿中。教王经开题以字作已也。是既义也。以与已皆无肖文（文）
    （本云）康永四年九月十四日。以赖我僧都本书写交合毕。此笔者宝严院法印（赖宝）口笔。空觉上人记之。干时庭林雨脆露。识浅深之锦。窗竹烟深。凡远近之琴而毕。法印权大僧都了贤记之。体大受宝也。

于时元和六年（庚申）林钟二十二日书写之

