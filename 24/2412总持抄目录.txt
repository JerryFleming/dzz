No. 2412 总持抄目录


　　　　　　　　
　　　　　　　　
　　　　　　　　

卷第一

    阿□。宝生。阿弥陀。释迦。药师。

卷第二

    金轮。尊胜。除障佛顶。大佛顶。十佛顶印事。

卷第三

    佛眼。虚空藏。五大虚空藏。舍利法。光明真言法。

卷第四

    圣观音。十一面。马头。如意轮。千手。准胝。不空罥索。白衣。
　
　　仁寿殿观音事

卷第五

    不动尊。

卷第六

    降三世。军荼利。大威德。金刚夜叉。

卷第七

    弥勒。妙见。延命。法华。地藏。

卷第八

    阎魔天。水天。

卷第九（缺）
卷第十

    仁寿殿观音事。灌顶信（并）御即位事。
    能延六月护摩事。台藏十三大院事。
    曼荼罗出现时代事。曼荼罗别名事。
    金曼荼罗事。九会释事。
    药师释迦弥陀事。阿弥陀印事。
    当磨曼荼罗印事。人形当五轮事。
总持抄

                阿□法付调伏修之

　　　　　　　　　　
　　　　　　　　　　
　　　　　　　　　　

    种子。三形。五古。
    口云。阿□与爱染。一体习也。东方日出炽盛。日轮中爱染王居习。能所一体无差别。就中种子三形是一也。不可疑之。问。付调伏修之事何。答。行者发东方净菩提心。烦恼怨敌悉摧伏之。如此得意时。四种皆习调伏也。可知之。问。于东方何名大圆镜智。又名宝幢佛。亦名不动佛耶。答。行者初发净菩提心时。本觉本有果德。始觉修生功德。万行万善。悉浮一念心镜。无有缺减。故名大圆镜也。亦发净菩提心时。无明怨敌悉接伏敌害。譬如军中指幡。降伏怨敌。故名宝幢佛也。亦发菩提心。誓心决定时。魔宫振动。诸佛证知。决定无疑。故名不动佛。花严经云。菩萨于生死。最初发心时。一向求菩提。坚固不可动云此义也。亦云。发心即到故。持业释之。求菩提心故。菩提心云时。依主释也。天台止观引文殊问经云。破一切烦恼。名菩提心（文）此即真言自性不二发心同也。问。于东方如立爱染义。余方可有此义耶。答。尔也。东方如上。南方火方也。殊午时日轮炽盛也。故为相应之时。此以南为爱染义也。西方日没。日光赤色也。就中西方敬爱方也。以西方为爱染也。北方羯磨事业。尤以敬爱为本。然者瑜只经意。殊以北方。四亲近共为敬爱也。问。北方四菩萨。敬爱义何。答。欲触爱慢四菩萨义。敬爱事业故也。问。正聚三昧者意何。答。是入定义也。正言不交邪也。问。东方第八识位。染净二法共在之。何云不交邪耶。答。第八识位。虽有染净。不垢染故。云正聚。亦云不交邪也。谓本有染净。染净共不染他故也。问。若发心即到义。以东方大圆镜智位。可云法界智耶。答。尔也。已云发心即到。何疑之也。问。触地印功德何。答。习破地狱印也。谓从五指。放五色光。消灭地狱苦。此即拔苦义也。从指腹。雨如意宝珠。与地狱众生。此亦与义也。问。身色青色其义何。答。东方春也。春青色故也。亦云。木青色也。而五行时。东方木也。然者此尊身色。表东方青色也。
    坐师子座事。
    东方尊特故。坐师子座也。师子者。兽主也。以内证不二智。初分成智一分。是智最顶也。故乘师子也。又东方金刚萨埵普贤延命习时。乘三头象。此等皆表智慧最顶。又东智为金界大日。中东南三时。以东方为智。义可知之。前唐院御本。一身三头象为。后唐院御经藏。三象身指合。立乘普贤延引也。金刚部之智。根本故也。文殊乘师子义可知之。问。东方名宝幢佛。尔者付幢。有幡义耶。答。可有之。谓东方四亲近中。西方爱菩萨习幡也。是即诸法利生。随缘大悲之义也。爱菩萨以幡为三形也。
    宝生佛。付增益修之。
    种子。三形。三辩宝珠。
    问。付增益修之义何。答。南方理智不二方。平等性智。如意宝珠。万法出生故。付增益修之也。问。以字为种子事何。答。字体如如不可得字。如如者。理如智如。此二如不二故。为如意宝珠种子也。又于此字。发心修行等四点在之。义如常。问。此尊师子座。其义何。答。此尊宝部尊特也。故坐师子。此最顶义也。问。南方黄色义何。答。南方夏方也。夏黄色。亦理智不二色也。问。三形事何。答。是行者身心也。然行者始遇此教。发菩提心。是约矿石义。是即发心。大圆镜智也。行者修三密行。是磨矿石义。即修行平等性智也。行者向化他心。是置在高幢义。即菩提妙观察智也。行者施三业化用。雨宝义。即涅槃事业。成所作智。住大宝三昧。诸佛化他利物。不二宝珠之出生万善万行功德。利益众生。故住此三昧也。

弥陀事

    种子。三形。横五古上独古。独古上莲字。亦云。翻心。极乐心所变净土也。三密中。乐尤乐心乐也。故云极乐。三密平等。以意为事转此义也。心者是第六意识心也。居净秽土中间。利心内心外。依之释妙观察智云。五眼高临。不谬邪正（矣）正者心内。是密严花藏也。邪者心外。是娑婆秽土也。即前五识也。此故亦云。字（东南西北）四字合成义。如自余秘释（云云）

三形事

    横五古。上独古竖立上莲花。横五古自身两足。十指是十界也。亦左足五指。五凡胎义。右足五指。五圣金义。是胎金理智不二之独古也。内证也。独古上莲花。莲花部。即西方开敷莲花也。大师释云。观莲智自净（文）此西方自性清净功德显也。见果觉四此莲实也。三业化用果。还为因义也。即北方事业也。付此莲花。显因果曼荼罗。花即八叶。是极乐阿弥陀也。莲实者。观音娑婆世界也。观音娑婆世界施无畏者云此意也。问。以此三形。何布自身耶。答。横五古两膝独古自腰至喉八叶面上。莲宝顶义。可知。故行者自身不遇此教时。名凡夫。是本有萨埵也。遇此教以后。名阿弥陀。即加持尊特身也。行者以三业化用利他此义也。问。于三形。如何释三密义。答。横五古意密智。三密共虽平等。金刚萨埵本初菩提心。以五古抽掷之。表净菩提心。莲花语密（理）自性本有清净功德。以莲花表之。独股身密。三科中独股表不二。五体六根。并虽诸佛身心。三十七尊。胸间为所居故也。问。以此三形。配两部心何。答。面上八叶。是八叶九尊。（口北舌西鼻南耳东眼中）此五字五佛也。四佛摄四菩萨。故成八叶九尊也。是则胎义。横五古独古是金界也。谓横五古十界悉归心上一印会。故金义也。亦云。以独股为自体顶上习莲花也。问。观八叶置心上常途义也。而今有何故。以顶上云莲花耶。答。莲花是花果俱时也。是则因果理智凡圣不二义也。亦云。一身果报。皆在顶上顶上名百会。是身总穴也。亦顶上云如意珠。名异义一也。故不动顶上莲花。或云密严。云花藏此意也。问。八叶莲花。或观顶上。或观心上意何。答。外用时在顶上。内证时在臆中。故不动表因戴顶上。诸佛显果置心上。此则表不二也。但此三形。阿弥陀不动一体习。可习深义也。问。其深义何。答。阿弥陀有来迎引接愿。不动有常在地狱之誓。阿弥陀住九品之莲台。来迎娑婆众生。不动住无间之底。顶载受苦之有情。故顶上莲花九品莲台是一也。虽然阿弥陀。果德圆满。居极乐之莲台。导一念十念之有缘机。不动因位凡体。处无间之烦恼底戴极恶受苦之无缘。因果之利益。功德是同。一体义不可生疑。亦云。横五古报身。独古法身。独股首莲花应身也。是则如次。佛莲金三部也。亦云。横五古下莲花所座也。此莲花觉悟莲花也。故依此莲花座。成正觉故。此时因理胎也。月轮谓果智金也。口决云。观音顶上化佛。不动顶上莲花一也。此时独股观音行者自性清净体也独股首莲花佛身觉悟曼荼罗相也。

观音印事

    虚合二头指首相柱莲叶二大指立合口云。二头指莲叶。是八叶九尊也。胎义也。二大指理智不二佛身。金义也。又云。二风观音莲智自净（理胎身）二大见果口德（智金心）。口云。二风莲云事。莲依风开故也。二大心云事。空心一故也。

阿弥陀印事

    外缚二中指立合。外缚横五古义（如前）二中指独股一义（如前）二中指首莲叶习也。

曼荼罗事

    问。此曼荼罗。因果中何耶。答。因曼荼罗也。故因位观音居中台。果位阿弥陀坐叶上。此曼荼罗依无量寿如来修观行供养法也。又云。果曼荼罗时。果位阿弥陀居中台。因位观音坐叶上也。此曼荼罗。依陀罗尼集经也。此阿弥陀。宝冠形。瓶莲花指合掌指上持。弥陀观音一体事。可知之。又习云。中台金义。此表果即因义。叶上胎意也。此表因即果义。故此曼荼罗互显因果不二之义也。问。此曼茶罗不二意。有其证耶。答。师云。理趣释云。得自性清净法身如来者。是观自在王如来异名也。以此名无量寿故。此曼荼罗得自性曼荼罗云。阿弥陀曼荼罗云也。此文果曼荼罗云时。弥陀观音一体故。中台观音即阿弥陀也。叶上阿弥陀即观音也。又付因曼荼罗云之。中台观音因位。即表性德圆满功德也。叶上阿弥陀果位。即表修业种因海也。所诠同一莲台故。互无浅深差别。故八叶九尊。醍醐果德云也。又云。此曼荼罗理智不二曼荼罗也。故此出现大智大悲利益众生也。谓大智故。净妙国土说法利生。此名阿弥陀大悲故。杂染世界济度众生。是名观音。不限观音一体。大悲故。一切佛菩萨皆悉来娑婆利益众生。此时皆名观音也依之理趣释云。若于净妙国土。现成佛身。住杂染世界。则为观自在菩萨（文）净明国土者。报身土也。实行者心身佛国土。杂染世界者。秽土是应身土也。又云。往生极乐成阿弥陀者。即成观音也。其故开极位悟云。本有本觉萨埵也。此故导和尚云。

    弥陀身心遍法界  影现众生心想中
    依心起想表真容  心开见彼国庄严（文）

    可思合也。

释迦法事

    种子。三形。金钵。
    字有不可得义也。有者。二十五有。三有等也。故法花经云。今此三界。皆是我有。其中众生。悉是吾子（文）三界六道迷暗众生。并吾子说。是即有义也。大日经疏说字功能云。摧伏一切烦恼等虚空。此即修生门之义也。本有门前。三界六道依正二报业共。一切善恶诸法邪正一如。有不可得我有知之。加之涅槃点远离义也。远离者。万德圆满释迦无住所涅槃功德。此点功能也。
    又云。远离者。一切众生恶业断破义也。法花经中说释迦功能云。破有法王出现世间（文）破有者。断破之义也。断破等义。修生门义也。本有门时。本有本德。本来法尔也。

三形事

    金钵者。钵云救器。此钵入三界六道受若众生。啖食之者。说法利生义也。又云。钵云应量器也。此同对机说法义也。

迦楼罗事

    迦楼罗者。金翅鸟也。此鸟亦作业之义尤胜故。释迦亦北方作业之佛也。仍坐此鸟也。问。金翅鸟作业义何。答。此鸟翅间九万八千里也。以此羽一度扇大海大龙小龙共现其形。每日取五百细龙一大龙食之。此是释迦如来以大悲羽。扇生死大海。表欲食五重烦恼。实金翅鸟即释迦也。彼大小龙者。我等众生也。欲食者。烦恼即菩提义云也。真言实义。如实知心云欲食也。又云。大龙者根本无明也。细龙者支末烦恼也。

印事

    智吉祥印者。左右舒五指。空风相捻。左仰心前。右印覆左上勿相着。名此说法印。是即内证印也。化他说法印也。又印一谓。如金刚火院。以二大指。互二中指捻。掌洼也。此名铁钵印。是化他印也。又印二谓。如法界定印。但二大指二头指相着。又印三谓。例钵印虚圆大月轮开成钵印习。此印形如半月。风轮者众生息。风者众生即体也。众生者是钵也。钵者三界六道等也。十法界总体也。此钵中盛三毒等烦恼也。器界建立。又风轮留心可思之。最秘最秘。欲食者。说法之义也。能寂母者。佛眼也。钵印者。法界定印习也。又此印药师如来习时。法界定印上置药壶习之。故药师东方发心门佛也。释迦北方究竟大牟尼佛也。发心毕竟二不别习时。药师释迦一体习也。

药师法事

    种子。三形。药壶。
    有不可得。加点。自在不可得也。释迦种子药师种子一也。释迦三界为有。此摄十法界。药师三毒为有。此摄一切病。义门异所诠是一也。此亦有义也。故释迦药师异一习也。

三形事

    药壶此纳一切药。治一切病。此壶法界为体。如释迦钵。释迦啖食诸烦恼。药师疗治诸病患。以是为异。实如实知自心之观解见之。只偏内证三密也。亦药师阿弥陀一体习事有之。谓内证时。东方胎。此药师云也。外用时。西方（惠果）此阿弥陀云也。发心即到时。药师阿弥陀也。问。二佛一体云事。有其证耶。答。须弥四域经说观音势至本地垂迹云。归命日天子。本地观世音。为度众生故。普照四天下。归命月天子。本地势至尊。为度众生故。普照四天下。以观音势至本地垂迹。药师弥陀因果之义。可思之问。佛部尊无持三形。然世流布药师持三形意何。答。持三形^8□然法师之时。始令持之。故睿山根本中堂药师不持。和州室生寺药师立像无持物。寻云。若持之在深心耶。答。佛顶部尊大日如来内证智印也。故不持之。深义也。若望果德门。持之方也。问。以十二神将为眷属。其如何。答。为助药师十二大愿。佛菩萨成十二神将。经十二日十二时。昼夜不断守护众生给也。此十二神。各具七千眷属。合八万四千也。此当众生八万四千毛孔也。根本药师如来·日光·月光十二神将。合十五尊也。瑜只经十五尊类之。深义可知之。又天台十五智断类之。加之想别相合十六大菩萨是也。日光（理）月光（智）于内心中观日月轮义。可思之。十二神将者。十二因缘。十二月。十二时等也。亦行者五体身分。并功德法门也。日夜守护自身。此即亲护之义也。亲护义付瑜只经问之。问。我之名号。一经其耳。众病悉除（文）除几病耶。答。大咒对译。○（药治业病善根药观念意密。药治鬼病咒药语密。药治四大病并药鬼病）故此咒云三业发生真言也。病虽多合四百四病。四百四病只此四大鬼药三病也。病者身心恼乱也。故虽一念不□心病也。虽一念相□心药也。故一切心愿皆病也若心愿成就者皆药也。乃至草木等得雨露之缘。是并药也。又六大互为缘。三种世间共成功。皆是药也。故法界悉药师如来也。此云众病悉除也。问。药壶实义何。答。最初不二之事转法界圆塔之功德也。已名药壶。其义如上。问。如此义者。等五转亦五种药耶。答。尔也。本有法界体云大日。大日四德云四佛。故六大无碍之位云东方宝幢佛。色相庄严位云南方花开敷佛。一切有智慧位云西方无量寿佛。善巧方便事业圆满位云北方天鼓雷音佛。一切情非情皆具此四义。故无非五智者也。问。于行者自心。自成就五智功德事何。答。众生受人身时。六大和合宝幢佛。大圆镜智也。百爱福德。花开敷佛。平等性智也。随分有心智慧。无量寿佛。妙观察智也。工巧心并行住坐卧四威仪。天鼓雷。成所作智也。此总体大日法界体性智也。

印事

    等持印者如定印。但二风二空间相付也。是开虚圆大月轮印也。

药壶印事

    内缚二大立合少开也。此名根本印。明小咒用也。口云。此胎界药师伻药根本印也。
    又印。虚合二空入月。口云。八指药壶也。此名金界药师伻药师根本印。山中堂药师立像。与愿施无畏也。御手药壶无之。祖师小川法印中心快。正奉拜之人也。

    文和四年（乙未）七月九日。自安国寺赐御本令书写毕。
总持抄


　　　　　　　
　　　　　　　
　　　　　　　

金轮法事

    种子。三形。八辐轮。
    字体。大日经云。有不可得（文）义释云。梵云波缚。此翻为有（文）谓有者。三有二十五有等也。三有者。本有·中有·生有也。二十五有者。颂云。四州四恶趣。六欲并梵世。四禅四无色。无相五那含（文）此尊如此三有二十五有等之众生本有常住菩提心也。故此尊在天为北极。常住北方不回转也。字大日经。离诸尘染。庄严云。出厌离生死欣第一义谛声（文中有异说）可问之。口云。佛四方不离。四身一体之故。兼自性本觉之功德之功德也字此尊加持尊特功德也。但二字合成事。此尊智德（金）断德（胎）功德也。亦字约本尊真善妙有之有也。是自性常住种子也。约众生。迷体妄染之有也。虽然不二本有之前。生佛不二法尔平等也。迷悟一体因果俱时也。别体具德也。亦云。此二字。内证理智法身种子也。自此二字。出生大智大悲之功德。故二字合成也。亦是四曼随一之法曼荼罗身也。佛既四身圆满。种子亦可具四身德。谓初声字自性身。二字受用身。点空点变化身也。具足圆满总体等流身也。亦云。字是法门所依也。此故一字金轮成北极。北极在天为二十八宿。在地为三十六禽。总日月诸星。皆出生金轮毛孔也。此北极表本有常住金刚不坏义故。诸星行度不同也。然而北极不移余方。虽多诸法。不出随缘不变二义。故慈觉大师一念颂决云。万法是真如。由不变故。真如是万法。由随缘故（文）实转不转共常住也。故传教大师释云。不变真如凝然常住。随缘真如缘起常住（文）义可知之。问。此尊以摧破为体。何以有体字为体耶。答。字有义。是真善妙有之体也。打大空点。森罗诸法。一色一香。皆悉六大法身功德也见义也。是则摧破中大摧破也。故此尊种子用字。合字字日轮也。日轮摧破之体也。日轮明时。黑闇悉去。天魔不得自在。即是大摧破也。亦云。字尘垢之体也。此尘垢并法性微细体见。是大摧破也。点金刚顶经云。污字门一切法损减不可得（文）此亦摧破义也。故以字。为种子也。依之修一字金轮法。摧破诸星难也。亦金轮毛孔出生诸星。能摄之义也。即又摧破义也。亦云。空点菩提点也。金刚顶经云。边际不可得（文）梵云庵婆罗。此云空（文）此空者。生佛不二。随缘不变本觉本有一如。金轮大空智慧也。故佛说一字顶轮王经时。诸外道等。捧器杖佛所。来为害佛。尔时佛说字。尔时彼器杖一一摧破。佛说经已后。说佛眼真言。即器杖如本成已。时外道言。我等持器杖。为害佛也。今佛害具。无用奉佛。佛取之为真言道具。今铃杵等具也。故金轮能破之体。佛眼能生体也。故念诵终。用金轮为摧破诸魔。后必为法成就可诵佛眼明。是师秘决也。秘藏之。

三形事

    八辐轮也。此则八识也。此八识转成八叶。即八叶之九尊也。道场观须弥顶者。行者顶上也。谓须弥者。十六大菩萨圆满体也。一切众生。一身果报在顶上。故顶上云百会。百会者。万德具足之义也。理智之精在顶上。故云杂色圆形五轮也。亦色究竟所故。此云色究竟天也。亦是言密严花藏。亦付五轮空轮。在深秘。可习之。习塔婆。言立宝精。此则肉髻顶上也。亦不动明王顶上二重莲花。言密严花藏。五部五智也。八柱八识也。亦佛顶眼者五眼也。五眼者。形似人头幢。只人面上许也。

曼荼罗事

    日轮内金轮。金轮前莲叶佛眼。余七安七宝。是则八叶九尊也。四摄八供（如常）口云。金轮者。一切众生之净菩提心也。菩提心论云一切有情。于心质中。一分净性（乃至）轮回六趣。亦不变易是也。亦秘口云。心虚空菩提一相也。故虚空有日月。是故于内心中观日月轮。一念菩提心备日（理胎）月（智金）之功德。此净菩提心之体不坏不变。故六道轮回之众生。遇此教开如实知自心之觉也。日月犹回转。北辰不回转。此表本有常住。故住涅槃常住之北方也。日（理色）月（智心）金轮（不二）金轮心王。诸星心数也。金轮破诸星难者。实心王心数之法乐。理智不二义也。亦云。一切众生身。在八万四千户虫。迷时此八万四千尘劳门云。悟时此云八万四千宝聚门。门者穴也。此穴生一一毛发等。是云八万四千毛孔也。此毛孔在自身时。云尘数之诸尊。在苍天时。云一切之星宿。心·空·星一体。土民心在愁。星有忧。众生心在喜。三辰增光也。

本尊印胜身三摩耶印用事

    谓二手仰相叉。以二水二地叉上并押。二头指首相柱。二中背合立。以二空押二水甲。或押二地。谓二空金轮也。二火二风光也。火光明之体也。星依风住。故风火为光也。二水日月也。二地空也。

孔雀印

    口云。孔雀印。二手外缚。二大指二小指。各立合也。二大指觜。二小指尾。水火风羽也。三度开拂三灾。显三身之功德义也。又云。为他修之。若女人左大指上。若男子。右大指上。自余口决。可问之也。

尊胜法事

    种子。三形。三古钩。
    因不可得义也。万行万善之功德在此尊。以为体也。南方也。南方灌顶方也。此法大日如来灌顶法则也。故随字。亦南方。如意宝珠方也。故此法如意宝珠习也流义。大悲之义也。可问之。

三形事

    三古钩者。钩召之义也。三古钩用也。此即万德圆满之体也。譬如王城来集。万物依王力。国王钩德持故也。又用三古钩。内证之义也。钩者。自受法乐之义。真实钩义也。四摄之中。钩最初发心即到之义。故钩云尊胜。最初义也。亦胜余尊。故云尊胜。尊胜爱染王修之。置如法子。大日如来内证究竟。不二法性之故。云如法爱染王。顶中最胜名说故。云如法。亦此尊行者。取土砂。诵尊胜陀罗尼二十一反。投亡者墓上。土砂放光。照地狱之黑闇。所照之亡者。速发菩提心成佛道。故此法云破地狱之法。又名净除业障之法民部卿入道（慈心房）问解脱房云。何法殊灭罪生善之法耶。答云。尊胜法也。谓曼荼罗左右。不动降三世坐。三角火轮不动。是灭罪之义也。半月风轮降三世。是生善之义也。吉吉可寻之花严经云。有异类善风。出生万物。助众生（文）是则生善之义也。问。以三古为界道事如何。答。是辟除业障之义也。谓除三毒。成三菩提等义也。问。以瓶为分齐事何。答。瓶是纳万物体也。即如意宝珠也。南方宝部故。以宝珠为界畔。又云。瓶如意宝珠体也。万物含藏故。因也理也。此瓶所纳花开为八叶。八叶是九尊之体也。果也智也。又云。瓶日月不二之体也。故界畔用瓶也。尊胜者。大日自证三菩提上。唱自业等成道时仪式也。然此大日趣化他时。云尊胜也。故灌顶加持。用尊胜陀罗尼也。故云理智不二之甘露。此法佛于甘露山说之。八大佛顶者。大日灌顶时。持道具人也。实今受职灌顶作法尊胜法也。内证灌顶法性不二圆满也。今灌顶者。加持尊特仪式也。又云。五大所成者。五轮塔也。此法界圆塔也。此塔内安舍利。如法尊胜法时。此塔为本尊行之也。舍利者。自然道理如来分身。是真实如意宝珠故。此为本尊行之。造此塔。口决云。九轮纸十二枚。书尊胜陀罗尼卷之。重九造九轮也。九轮以下如常。九轮是九识也。即迷体也。此塔自他身心也。以尊胜陀罗尼造之。依加持力。转九识成五智所成之如意宝珠。实以之为三形也。

尊形事

    五智宝冠（金智）法界定印（胎理）故此尊云不二也。

八师子事

    口云。口三古横啮也。谓三古者。辟除之义也。亦是净除业障之义也。大日如来趣化他时。降三毒令成三身义也。以天带饰三古把处瓶颈。带是闭法界圆塔户义也。世人带脐上结是也。若世间万果等。或时开户受雨露气。或时闭户不中风破难。是并带故也。若无此带者。难留法水。正觉何成。成自证之实体。施化他之应用。只此带故也。字空点以习带也。

六个飞天事

    仪轨云。首陀会天童子形。各执香吕。香吕者。六种供养总体也。故瑜伽论云。精进遍六置中间（文）香吕者。烧香义也。六个飞天。替六道众生。捧六种供养。供此尊之义也。六个飞天者。五净居天一善住天子也。又香吕者。精进义也。诸佛菩萨等。见香烟影向道场故也。又行者住所也。行者三业勇勤。无懈怠义也。又云。此即行者自身也。精进者信心也。大日疏引大论云。佛法大海。信为能入等（文）妙乐大师释云。举进摄六（文）于此曼荼罗异说不同也。皆从果向因之曼荼罗也。又付之有四异说一。弘法大师将来曼荼罗。中台大日智拳印。八大菩萨。四摄八供养菩萨也。是不空二卷仪轨说也一。宗睿僧正将来曼荼罗。中台大日。法界定印。一。智证大师将来曼荼罗。中台大日·不动·降三世许也。余尊不书。三尊许也。一。大妙金刚甘露军荼利焰鬘炽盛佛顶经。先说八大佛顶。次说八大菩萨。次说八大明王也。问。以上曼荼罗中台大日也。何成尊胜义耶。答。八大菩萨·八大明王·八大佛顶。皆庄严中台。中台大日云尊胜也。是秘藏义也。但此法大日如来灌顶仪式也。问。不空仪轨。明八大菩萨。善无畏仪轨。说八大佛顶。二师说意不同也何。答。二经废立不同一往义。实八大佛顶·八大菩萨同体异名。不可有异论。谓最胜佛顶即观自在菩萨。乃至广生佛顶即地藏菩萨也。口云。八大佛顶净除业障义。八大菩萨摄受大悲之义。八大明王折伏大智仪也。又左半月形。右三角形。是付佛。左不动。右降三世。行者付图之。不动灭罪义。降三世生善义也。谓不动在常在地狱愿。是以火灾。消灭地狱罪苦。此表大智方便之义。以火灾为所表。居三角火轮也。次降三世。五字五轮配释五方时。东方字。因业能生之体。是风轮也。能因也。风轮能生之万物。依风生故。居半月风轮也。又中台大日·不动·降三世三尊曼荼罗。不动（理）三世（智）也。以此曼荼罗。配五佛时。御衣木绢（地体）中台月轮（水轮）三角形（火轮）半月形（风轮）六个飞天（空轮）也。

本尊三种印事

    先业障除印者。谓二风字。是第八识。烦恼业障为体也。二空如来大空智也。故以二空。押二风。净除业障义。故名业障除。
    又云。于此印有口传。谓结印诵陀罗尼。后合掌也。以二空押二风。左（理色）右（心智）净除色心之业障。合掌表不二也。又云。以合掌印言舍利。又云如意宝珠也。但此印。实无所不至印习时。二空少开也。此内纳舍利思。二空少开。开户拜义也。问。塔印。塔印当体言舍利。今塔中纳舍利云。相违如何。答。合掌即塔中舍利也。如法华法深多智释迦言。但开二空者。藏识即舍利也觉知。是则开见意也。

智拳印事

    示云。先左右拳。诵是则本有金刚萨埵义也。次结智拳印。诵。修生显得法界体性智之大日如来也。左（五胎）右（五智金）结印不二也。又云。此印摄三十七尊。右智十六。左理十六也。此印五智总印故。加之为三十七尊也。左五指行者五轮。右五指本尊五智也。故以右五指。握左头指。戴五智宝冠义。此印名即身成佛印也。又云。左风行者息。风诸佛大悲自在大空三昧也。然右风同空上立之。左风诸佛惠命也。仍如来惠命乘大空三昧。众生命风诸佛惠命和合。为显凡圣不二义也。

除障佛顶印事

    二手内缚。两部不二。内证之成道也。右风立钩。初发菩提心义也。内缚本有内证圆满位。万德自然具足。本来常住也。钩修生之义。召万德令冥会本有万德义也。此尊小咒者。也。大咒大陀罗尼也。中咒光明真言也。此陀罗尼。翻译异说。十二品不同。但世流布陀罗尼。金刚智所译也。本朝殊用之。念诵时。帝释天真言诵之。谓善住天子。却后七日。命将欲尽（文）依之帝释白佛言。唯愿佛说延命之法。时依帝释请。佛说此陀罗尼。故可用释天明也。亦佛对善住天子。说最胜延命秘法。对帝释天说消除业障秘术。问。善住天子短命义何。答。天子因位之时。为悲母孝养作田。彼母每日昼食持行。或日迟来时。善住天子发嗔恚。此故七生受蛇身。孝养生天子云。嗔恚得短命报（文）。问。却后七日者。人间七日欤。答。不知之。西方集云。尊胜陀罗尼。为忉利天善住天子说之。天子过七日命尽。
    于此曼陀罗。有五轮义上释毕。但于水轮在九轮。如此图。

大佛顶法

    种子。三形。八辐金轮。
    是字方便具足字也。即法界体性智义也。故此尊大日也。但胎金不二大日故。以不二义付息灾也。此法金轮尊胜大旨同也。但少异也。

三形事

    八辐轮者。转惑摧破之义也。既烦恼尽故成佛也。八辐轮者。迷时八识也。悟时四智也。于八识染净二法。以净为第九识。第九识转成法界智也。故此种子并三形。共五智具足体也。一切众生悉九识所成故。皆悉此种子三形体也。

如来拳印事

    右五智修得五智也。左本有五也。右空智如意宝珠。左空理如意宝珠也。二空相继日月两轮不二。此印三十七尊圆满。佛顶左手持莲。上有佛顶。佛顶发际是顶上。不二内证光持也。肉髻白毫光一往有限处。此光明遍照十方。十界同时利益也。内证白毫光。言光聚佛顶。内证本有光也。肉髻白毫。化他光也。此自性本有位。等觉十地不觉知之。唯佛与佛境界也。修生显得应用时显无见顶相。本有本觉体。法身自乐体故。佛顶梵王不见之也。世间合宿玄极之体不见凡夫也。偏思暗体。故楞伽经云。我乘内证智。妄觉非境界（文）内证不二位。大智（金）大悲（胎）功德。为肉髻白毫光。表菩提涅槃果德也。是从本垂迹利益也。依之疏二十云。如来但住自性之法。不能度人。故渐次流出。入第一院。次至第二院。次至第三院。虽作如此流出。亦不离普门之身故知。三世十方诸佛光明虽无量。所证此大佛顶尊内证光用也。问。疏文但住自证之位法。则不能度人（文）内证法身位。无想无念无利益义。何内证光明照十方云乎。答。既云不二之光明。可知自性加持凡圣迷悟一体无差别云事。若一法有阙减。不可有不二之名。但至疏文者。一往自性下他受用变化等一边也。所言法身无想无念无利益者。显宗所谈也。自宗意自性三身为自证机说三密之门。令用开发如实知自心悟。故下文渐次流出渐入第一院等云。虽说从果向因之义。结处亦不离普门之身（文）四种法身共陈此道云此意也。虽别部天等。悉具足中台法界智之功德。

师子座事

    如师子冠印。但申二指莲叶。师子上莲花座也。

胜身三昧耶印

    二手仰相叉。以二水二地叉上并押之。二头指相□二中。背相合立之。以二空押二地或二水二义也。二中本尊。二风光。余指师子座也。但二水师子目也。

十佛顶印事

    似八叶印。但开二水二大。成十界。表十界本有也。瓶印者塔印也。字变成金刚轮宝者。四点具足字也。四点成就。以总功德为方便究竟。故五点具足字也。此字万德圆事业成就。五智明时。以此字为北方不空成就种子。北方种子故。此地轮种子北方也。故成金刚轮宝。宝者入宝部三摩地。内证自性功德云事也。示云。诵此陀罗尼者。其字升虚空。放金光照十方世界。照触众生皆悉离苦得乐（取意）金色光者。自受法乐之理智不二色也。此尊不二之中不二佛也。皆放金色光也。示云。此法至极。胎藏胜佛顶云也。其故金轮虽胎金不二尊也。以金为面。佛眼亦虽胎金不二掌胎。此尊胎金不二。无掌一门故云胜也。又大者胜也。故言大佛顶。大佛顶胜一切佛顶云是也。胎金不二。无因果名。只是远离因果之体也。故此大佛顶者。大觉大空智意也。
    （御本云）
    为备废亡少少注之。定有庀谬欤。不可披露他门。若及一门所见者。必必可被直之（云云）平安城西座光寺草庵书写之毕。思定而可令请书之。五十七岁小比丘澄豪记之。
    康永二年（癸未）九月十七日。于近江州法花寺。赐西山御本。拭五十五之老眼。谨以书写之毕。持宝金刚澄淳记之。
    文和四年（乙未）七月。二十四日。于川原森令书写之。吉祥金刚尧觉于时三十九。
    正长元年（戊申）六月朔日。以西谷行光房御本交合毕。传令贤忠。
    于时永禄（癸亥）卯月五日。依不思议之御恳志望候而书写之进处也。深秘深秘。城贤五十三岁书之。
    于向后御被见之次。可御回向有也。乃至法界平等利益敬白。
总持抄


　　　　　　　　
　　　　　　　　
　　　　　　　　

佛眼法事

    种子。三形。宝珠。
    字性寂不可得义。万行万善功德悉满此字。瑜只经云。生一切福。灭一切罪（文）字尘垢不可得义。经云。从一切支分。出生十儗诫恒河沙俱胝佛（文）灾祸不可得义。经云。能成并一切难解之事（文）字体性寂故具万德。殊胜玉直物圆满不动。不足时动也。故寂静圆满具足义也。问。佛眼者何佛菩萨所变乎。答。瑜只经云。金刚萨埵。一切如来前。忽然现作一切佛母身（文）故金刚萨埵所变也。大日经云。佛眼尊者。大日所变也（文）示云。金轮本地金刚界大日。佛眼本地胎界大日（云云）此尊胎藏界摄一切佛顶轮王习也。金刚吉祥品云。一切佛母心。出生一切法。乃至速成诸佛部顶轮最胜无比特难胜。超过十地摄一切诸佛菩萨金刚顶经云。佛眼自毛孔生金轮。自金轮毛孔生七曜（文）

三形事

    宝珠者三转具足体（云云）

曼荼罗事

    三层者。第一重金轮。第二重八大菩萨。第三重八大明王。华院外四方四隅八供四摄也。中台佛眼也。此曼荼罗引入众生意也。问。三层八叶者。其意如何。答。非如须弥山层。只八叶外。犹画八叶。三重也。问。经云。当顶轮王前。画金刚萨埵。次右旋画八大菩萨。此萨埵者。八大菩萨外欤。答。不然。八大菩萨随一金刚萨埵顶轮前画云也。问。八大明王如摄一切顶轮王经说。何经耶。答。五大院云。未度经步掷明王（摧一切魔菩萨）降三世（金刚萨埵）六足（文殊）大笑（虚空藏）大金刚轮（转法轮菩萨）不动（金刚拳菩萨）八大菩萨自性轮身。八大明王教令轮身也。于此曼荼罗。种种口决有之。谓七曜于一切众生。作障难也。召寄佛眼膝下为使者。以方便降伏之。不令作灾难。故佛眼法名息灾法。八大菩萨大悲故胎也。是摄受方便也。八大明王一向智印故金也。是折伏方便也。此两部而二意也。不二门佛眼能化。七曜所化。天众着化乐。不思出离之道。故佛眼以佛力召七曜为伴。置第一重。七曜者。日·月·木·火·土·金·水是。一切众生精也。五行时。日月摄火水。火（胎日理也）水（金月智也）不二者。本有自性萨埵也。五行者。众生五大也。此五大守护心王也。故取七曜。为眷属也。此七曜（色）佛眼（心）众生色心。即亲护义。亦云。日（阳火母理定胎）月（阴水父智惠金）示云。日受月精气。生五星此故星字日生云也。七星阴阳五行也。众生以此五行。为自性本有体。故此七曜置第一重。以佛眼金轮理智。守护之。谓八大菩萨理。八大明王智。故天五行安稳。人身心安乐也。五行即五智五佛体。众生即五智五佛也。示云。日月星三辰理智七曜者。一切众生本有自性体。佛眼三形用如意珠。此三辨之宝珠此三辰者。有情非情也。升天显诸星。有人云三毒。悟时三身三德也。示云。八菩萨八明王。理智之八叶也。生住异灭四相随相也。理八叶八菩萨也。智八叶八明王也。故此尊守护一切众生也。亦云。示云。行住坐卧四威仪。即八大菩萨八大明王也。本有自性果德。普贤一实境界。如实知自心之体也。守护待卫者。心王心数自受法乐法门也。例如瑜只经阿阇梨位品。亲护萨埵佛眼灌顶法门也。此曼荼罗有二意。一从因至果。谓第三重八大明王金界大日。第二重八大菩萨胎界大日。第一重不二也。七曜本有自性体。佛眼醍醐果德也。如次佛莲金三部也。二从本垂迹。谓佛眼是理界。金轮智界。七曜为不二。八菩萨八明王佛眼金轮悲智之二德也。是折伏摄受方便也。
    问。以金轮为七曜上首事如何。答。一切诸星从金轮毛孔生。能生为上首也。此曼荼罗尼尽法界。佛眼金轮摄一切佛部。八菩萨摄一切菩萨。莲华部。八明王摄一切金刚部。七曜使者摄一切外部诸天。又三层自证也。八供四摄化他外用也。问。佛眼曼荼罗皆着师子冠事何。答。降伏意也。息灾也。大悲也。智慧也。勇健菩提心也。佛师子座。以大悲为座。今佛眼以大慈悲故。以师子为冠。问。以师子冠为息灾事何。答。涅槃经云。佛经行时。达多放醉象欲害佛。其时五百人弟子。逃升虚空。阿难一人随佛。时佛入佛眼三摩地。举右手向象指端出五师子。师子同声迅吼。时醉象伏地下骨。须臾弊死时佛说因缘言。昔我为雁母。为网悬。其时五百人弟子是也。一雁随我。汝阿难是也。即表如来息灾。佛眼曼荼罗三十七尊。皆着师子冠。此义也。降伏诸佛忿怒也。从慈悲起。放师子大慈悲意也。又无畏义也。问。终象死欤。答。不然。诵苏生真言令生也。其苏生真言字也。部母加持时胎印。今真言者。五古印也。

根本印事

    印相如常。五眼印者。左头指间肉眼。右头中间天眼。二空首二中上节间惠眼。二空间法眼。二小间佛眼也。此五眼五智也。五方配释不同。东南西北中。亦示云。五乘配之。谓肉眼六凡。天眼声闻。惠眼缘觉。法眼菩萨。佛眼佛也。

此印有两部事

    经云。若以印机目及眉。兼竖拭眉间。想成五眼（文）此金五部义也。又右旋拭面三反。一切见者皆悉欢喜（文）此胎三部也。七曜总印。二羽金掌等○。
　　（佛眼）（四月）（水）（金）（金刚）（日）（火）（木）（土）
    此印明降伏七曜意也。佛眼生金轮。金轮生诸星。故祈七曜犯宿可行金轮法。必除彼难（云云）

以佛眼为佛母事

    如胎藏大日支分出生十三大院圣众。佛眼尊支分。出生十恒沙诸佛。佛眼入法界胎藏三昧。开发一切众生无尽庄严藏曼荼罗。以胎金不二佛眼。能生法性理智。故云佛母。行者平等智身是也。

佛眼金轮不二事

    示云。于内心中。观日月轮之体理为面云佛眼智为面云金轮。理智不二法性大日也。于佛眼金轮。内证方理智法身。外用方自受用智法身也。亦于自受用身。有自证化他。自受用身自证。是八大明王也。一向智印故也。他受用身化他。是八大菩萨也。大悲行愿故也。

佛眼金轮不二事

    佛眼曼荼罗中台。佛眼前莲花图金轮。金轮曼荼罗中台。金轮前莲叶图佛眼。即不二也。真言诵二。佛眼真言下上加字也。金轮真言诵。佛眼真言终上加字。示云。大胜金刚金轮也。金界大日佛眼品即胎藏大日也。佛眼金轮两部大日果德最上门两部大日胜。胎藏大日住法界定印安金月轮。不二胎藏大日金轮。金界大日住智拳印安胎日轮。尊二日内证日月轮显外时名两眼。开二目为眼也。外用功德也。二目惠眼（右智）法眼（左理）惠眼缘空摄天眼。法眼缘事摄肉眼。佛眼四眼总体加之为五眼。自证二眼为化他。开发三密相应故。尊形可有五眼（已上毕）

虚空藏法事

    种子。三形。宝珠。
    字字体如如不可得义。如意宝珠体南方福德常住不退字也。以五字配五方。余字所住不定。此字不替定也。南方修行点也。修行磨玉也。涅槃寂静义也。释迦摄威仪归午等。南方福北方福相应。遍虚空无所不至。故云虚空藏也。

三形事

    宝珠者。三辨宝珠。三辨者。中东南此云三辨。是在缠真如时。言烦恼业苦三道。出缠真如之时。言法身般若解脱三德。身口意是也。身色金色者。理智不二之色也。此尊着五佛宝冠事。五佛表地。五智表天。此菩萨天曼荼罗。金界义也。今五佛宝冠地曼荼罗。胎藏意也。右手与愿印表智。右手如意宝珠表理（云云）

根本印

    内缚立合二风宝形。二火并立内缚。十界不二。二风三辨宝珠也。二风摧破体也。故分理智。二空此尊体也。两界宝菩萨印。外缚也。此尊事转菩萨故用内缚也。示云二风宝形云如意宝珠事。以五字。配五方时。南方也。即三角体如意宝珠也。宝珠言虚空藏菩萨事。空轮团形也。顶上字言虚空藏。一身果报有顶上。取此意也。示云。虚空藏地藏一体习谓地藏地曼荼罗。胎大日虚空藏天曼荼罗。金界大日也。此二尊互其德不二。实虚空藏功德。依地显之。天地感应义。大阴大阳之法。可思之。二尊所持之如意宝珠共理也。与愿印锡杖共智也。理趣释释之。成一法界。言法圆乐智是也。虚空藏地藏互施德助万物。虚空藏。虚空为藏。大地生万物令长养之。地藏大地为藏。青天下雨露能持之。行此尊三摩地入事。理趣释云。运心遍法界。愍念贫穷孤露之众生。常行惠施。三轮清净。心无悭吝。常与乐虚空三摩地相应。不久获得虚空藏菩萨身（文）示云。运心遍法界者。开示自他无尽庄严藏。圆满恒沙已有。此真言行者。真实法施。愍念贫穷孤露众生者有二。一者为世间无福众生。施有相宝财。二者为出世无福众生施三密宝财。然今值自身是佛之教。开心之无尽庄严。残习教起。轻雾一隔天月故。菩提心论云。或为无始间隔。未能证于如来一切智智。故欲求妙道。修持次第。从凡入佛位者。此三摩地（文）宿善开发人。始闻此教。发心证悟。宿善微薄众生。以今生三密修行为宿善。来生证得如来一切智智。故字义云。不知已有。贫何事过之（文）法花经云。见六道众生。贫穷无福惠（文）此以不开悟中道实相之理为贫穷也。真言意。设虽开悟实相之理。不知六大四曼之功德。不修三密五相之观行。尚是贫穷孤露之众生也。三轮清净者能施（以我功德力）所施（如来加持力）及施（及以法界力）此故无能施罪也。自然施轮。他所施轮自他之宝财。及施物轮也。住此观。施一针一草作利益。此三轮清净也。运心理。正施智。施物事也。清净者。能施住无上菩提心。无少分悭吝。所施回向所修功德于法界。都无一分着相。施物本无相清净体也。能施所施共无染着。故三轮清净云也。

虚空藏内证事

    示云。三轮清净者。佛身金刚萨埵之大乐也。理趣释云法圆乐之智也。亦云。由瑜伽法一念净心相应。便证真如实际。不舍大悲。于净秽土。受用身变化身成佛（文）此三轮清净之功德。成五方五智四种法身理智总体也。此谈三轮自性也。由瑜伽法者。中方法界智也。本有性德之理智之相应之位也。一念净心者。第八识圆明之位也。相应者。东方净菩提心智。与中方法界自性理相应位也。便证真如实际者。南方不二三轮内证也。云平等性智。如意宝珠体也。此云三辨宝珠也。不舍大悲者。一念净心即出化他始也。于净秽土者。一念净土心外中内也。秽土心外受用心中外也。身者西方能加持身。变化身者。北方所加持身西北化他二智也。亦云。受用身成佛。西方阿弥陀。即他受身也。变化身成佛北方释迦。八相成佛事业智。是变化也。净土者极乐也。秽土者娑婆也。但阿弥陀他受用身云事。心内是毗卢遮那之内证自性身也。中方法界智自性身东方大圆镜智自受用身。南方平等性智他受用身。非无心外十地能化他受用。内证故名自受用身。心外之阿弥陀言他受用也。释迦变化身也。
    入虚空藏三摩地行者。不得六分之一罪事。
    理趣释云。设盗一切有情所摄物者。六分之一不得不与取罪。文意物不置隐取盗人。物主六分之一罪得之也。入此菩萨三摩地人。不得物主所得之一分罪。入此菩萨三摩地。法界财宝并自身万德故。无盗犯之罪也。不知法实体。不为其相也。

虚空藏菩萨曼荼罗事

    理趣释云。修行者。修虚空藏三摩地行。故应建立本曼荼罗。中央画虚空藏菩萨。如本形。前画金刚宝。右画金刚光。左画金刚幢。后画金刚笑。内外四隅。各列内外四供养。如本形。东门安金刚杵。南门宝。西门莲华。北门铃。修行者。若入此曼荼罗。合他人现世所求一切富贵阶位悉得。灭一切贫穷业障（文）此尊四亲近菩萨既宝光幢笑也。故此菩萨宝生尊云也。一切凡圣十界。并无不备三轮功德者也。三轮者。三密等之功德也。乃至草木等。受地（身）水（口）火（意）之精皆是虚空藏菩萨也。故受一切草木等之精。长养身心。是皆自身虚空藏菩萨。非情等虚空藏菩萨。常恒自受法乐也。以此义名虚空藏菩萨即身成佛也。

真言行者可行四种施事

    理趣释云。以灌顶施故。能得三界法王位。义利施故。得一切意愿满足。以法施故。得圆满一切法。滋生施故。得身口意安乐（文）此四如次。宝光幢笑四菩萨也。灌顶施者以金刚宝。灌顶一切如来也。金刚宝者。净菩提心。如意宝珠体也。三界法王者。灌顶之人名三界法王也。三界者。常途三界王也。亦三界贪嗔痴之三毒体。即本有之三身三德云时。此云灌顶施。问。灌顶一切如来。其意何。答。灌顶施与何类瑜伽者。想身虚空藏菩萨。以金刚宝灌顶一切如来（文）文意。入我虚空藏菩萨不二宝珠三摩地。授灌顶一切如来也。即为声闻缘觉者。授此金刚宝灌顶故。施佛即为施众生也。此云灌顶施。当世授他人灌顶云灌顶施。想身虚空藏菩萨等者。法性大阿阇梨也。一切如来者。授者言也。法性大阿阇梨者。本有自性普贤金刚萨埵也。一切如来等者。一切众生皆含如来藏性是也。又灌顶施者（东方宝珠）以金刚宝。灌顶一切如来也。金刚宝者。净菩提心。如意宝珠之体也。义利施者（南方三衣等）惠施沙门婆罗门资生具。婆罗门者。为法有利益者。法施（西方说法）妙观察智说法之义也。为施不现形。与天龙八部等说法乐也。兹生施者（北方）施与傍生之类。傍生类者。畜类等也。已上四种施是四智也。深秘欲触等也。四种轮坛也。

根本印事

    二手金刚内缚。进力如意宝形。禅智并竖置心。上有之。外缚表胎藏。内缚表金界。五凡五圣。和合体习也。禅（胎理）智（金智）进力空不二也。

五大虚空藏事

    种子。
    此五字是五智之种子也。钩是五字明。瑜只经说也。五大虚空藏。以钩召之义五智入一尊三摩地。故五大虚空藏。皆言法界虚空藏也。是五点成佛也。问。五点成佛者。五度成佛欤。答。五智佛俱时入宝部三摩地。后五佛转成五大虚空藏也。此云五转成佛也。五大虚空藏者。集法界诸尊为五尊。五尊皆住宝部三摩地。此云宝生佛。宝生佛。虚空藏菩萨也。问。等自身量（文）尔自身量欤。自身量者。圆明量欤。将佛身量欤。答。佛眼品一切瑜伽中像皆身自性等量画也（文）自身量者。佛量见。楼阁中有圆明月轮。于自身量。于一圆明。更分为五（文）以月轮为自身量。圆明表心。佛像表事也。问。五大虚空藏皆持宝。南方宝光虚空藏独持三辨宝珠事何。答。表三界法王等正觉义也。南方宝生内证圆明之大日也。故南方云灌顶法王位也。问。明星天子五大虚空藏义何。答。安云。此五大虚空藏菩萨。是明星天子本身。故处明星圆明中。以七曜九执二十八宿为眷属。转法界圆明。成明星圆明。从明星圆明会法界圆明。此五大虚空藏明星天子法也。本有金刚界五大五智。入一圆明中。言五大虚空藏。明星天子也。星五大精故。一切众生皆属五星七曜九执。众生即五行精也。五星等故。明星虚空藏者。即一切众生全体也。一切非情草木五行精也。虽一微尘。无不虚空藏菩萨功德。成佛道事。依三宝敬信。三宝敬信者。归虚空藏菩萨也。理趣释云。佛宝者金刚萨埵。法宝观自在。僧宝者。虚空藏（文）此僧虚空藏者。上佛法理智和合言僧。金刚手自性身。观自在受用身。虚空藏他受用身也。问。江师以五大虚空藏法名金门鸟敏法何。答。金门鸟敏者。辛酉年也。是六十一年中岁也。五行役年也。此年干辛（金）支酉（金）纳音木也。金克木故。草木故死损。稼肃不登故。国土饥馑人民衰减。此年修此法。五谷成熟。万民安稳。五大虚空藏五行精故。修此法五行相生。四季调和也。五大虚空藏色。四季相顺次第也。中方白色。一切草木种子。一切果实皆白色。水即白色。百谷苗稼。悉受雨露结其果实。此故也。东方青色。春时草木萌芽色也。南方黄色。夏时草木郁茂滋荣也。西方红色。秋时一切草木熟变红叶也。北方黑紫色。冬时草木落叶朽损色。朽叶色黑紫色。紫赤黑和合。即秋红变冬玄义也。凡冬一切草木取尽。寂静无为也。是故北方为涅槃方。为息灾方也。如此五行相资不乱。阴阳相调。国土安宁也。是故五大虚空藏法言金门鸟敏法也。问。庚申岁者。干（金）支（金）纳音是木也。与辛酉全同也。何母取辛酉年为凶厄耶。答。甲申乙酉厄相重故。次年其厄尤重。可思之。问。五大虚空藏。同左手持钩意何。答。钩是王表示也。南方三界法王位也。故钩召富贵义。皆持钩深秘云。见入五大虚空藏不二三摩地。事事诸法皆胎藏四重曼荼罗圣众。自本法界一如。森罗诸法。悉开悟自身无尽庄严藏。钩召义也。故云南方富贵之方也。问。经云。求富贵法。若此像于青色。或金色绢上等（文）用青金二色事何。答。青色赤涅槃色也。谓赤青色。涅槃黑色也。以赤涅槃二点摄法无余。可知之。金色（地水）二字色。万物皆此二字色也。大日疏四云。南方观娑罗树王华开敷佛身相金色。普放光明。如住离垢三昧。始自菩提心种子。长养大悲万行。令成遍觉万像开敷。故以为名。离垢大空义也。证此大空时。犹如金百练垢秽都尽。故佛相亦然（文）今五大虚空藏南方富贵法故。用此二色也。问。瑜只经半跏坐画此像（文）今次第结跏坐相违何。答。略出经云。半跏坐者。因位坐也（文）瑜只经意。因果不二。本有常住也。因即果。果即因也。虽因菩萨坐也。今说结跏趺坐也。又半跏坐本有中修生。瑜只经说修行法义。

印事

    五印如经说。瑜只经云。毗首羯磨三昧耶。忍愿相合。峰如针。是名法界虚空藏。三摩耶印应常如。次改进力如三古。是名金刚虚空藏。复改进力如宝形。是名宝光虚空藏。亦屈进力如莲华。即名莲华虚空藏。戒方进力相叉。是名业用虚空藏（文）毗首羯磨三昧耶者。三摩耶会释迦印也。今此三界皆是我有等云。趣三界火宅作业也。归释尊自证时。云五大虚空藏也。此时出忍愿也。以释迦印用五大虚空藏印母事。五大虚空藏释迦入涅槃内证之三摩地云也。释迦在世八十年说法。智慧门利益。福德门者。五大虚空藏三摩地。二门共释迦内证外用三昧故。用释迦印为母也。凡此印印母事（先德多未决）智证大师。此印相不被结（云云）五大院云。十字羯磨印。不空成就印也（云云）东寺外缚印云羯磨印也。即月轮印也。最初伽罗蓝位也。虚圆月轮印者。云虚心合掌印也。次生阿浮昙位云宝生。外缚印云羯磨印。大供养会是羯磨事业也。印母说金刚缚。次说智拳印。言大日羯磨印。不解前印。即分作智拳羯磨印。阿□等四佛印。自缚生。外缚羯磨本也。外缚法界虚空藏印母也。萨埵印者。普贤萨埵印。是一切义成就菩萨也。释迦异名也。中台法界。虚空藏即释迦也（深秘口决）此经北方四亲近随一金刚业菩萨持绿宝。是菩萨极也。绿以青色为体。青色菩提心色。即菩提涅槃无别体义也。释迦者法界虚空藏者。各具五智意欤。第九识理第八识智不二。言第七识也。三缚显心外时。第九识显前五识。第八识显第六识也。此前五识内证言。法界虚空藏行者全体也。北方四亲近菩萨四大虚空藏也。得宝体金刚虚空藏。磨玉位宝光虚空藏。雨宝莲华虚空藏也。宝施他业用虚空藏也。五佛转成五大虚空藏。毗首羯磨三昧耶者。释迦牟尼印也。忍愿合峰如针者。是一辨宝珠也。独古义。独一法界之义。行者平等智身。如三古者。三辨宝珠也。如宝形者二义。二中二风二大共宝形。是三辨宝珠。如莲叶者。二中上二风宝形。二风宝形异也。业用虚空藏印。三辨宝珠。南方三辨内证。北方三辨外用也。

舍利法事

    种子。
    有义如释迦法。今此三界皆是我有等（文）此也。入灭之后。荼毗焰火也。入南方宝生火光此也。即此云入不空王三昧释尊入灭后。碎身利益众生。成如意宝珠雨宝。今舍利大牟尼尊。无始以来。为利生遍法界。舍身命无空芥子隙。成有情成非情。现身形随众生身心。大日经疏云。示种种诸趣所喜见身。说种种性欲所宜门法。开观照门（文）成非情时。五谷等草木果实。衣服舍宅。山河大地。土砂砾等。并碎身舍利益也。末法神咒经云。我灭度之后。分布诸舍利。当隐诸相好。变身为此咒（文）但有二身。真身化身。若能供养者。福德无有异。此咒亦如是。一切诸天人。能生希有心。受持及供养。所得如我身无异。此咒王功德（文）菩提场经云。若人诵此真言者。身为法界舍利塔。一切要言皆成如来法音（文）示云。如意宝珠者。如来分身。今舍利是也。行者前五识身骨。即大日如来身骨也观行。为深秘。字浊世末代众生。不堪见佛身故。以大悲方便。入宝生三摩地。即变身成字。字变成如意宝珠。宝珠驮都也。故者。五佛共入宝生三摩地也。因果不二成字。此位现种种身。利益众生。故三十七尊出生义云。我能仁如来。入不空王三昧（文）舍利者。一切众生佛性也。

宝生印

　　二火为宝形事。归释迦内证。成宝珠也。光明真言法事。
    种子。三形。塔婆。
    字者。五点具足字也。于有光明义。天竺有王。号如梵天王。受重病失术方。时有圣人。书字七日七夜煎之。为大王浴之。即时消除重病。从身放五色光。是则于有光明故放光。各具五智故有五智光。字用也。

三形事

    塔婆者。五字所成之塔也。五字各有光明。故所变之塔有光明。依之以塔为三形。如梵天王煎字浴之。从身放光明。一切众生。皆悉五字五轮之体。我身即光明之体故。迷前不放光。悟时本身德有光明义。此故人法和合放光。

印事

    五古印指端各观有光明。五字明放五色光故也。手足指有光明故。名百光遍照。依之以胎大日为本尊也。次金刚界大日本尊用时。智拳印也。瑜只经金大日宫殿云光明心殿。光明者叹心觉德。殿者明身心互为能住所住。说智拳印云破无明黑闇引摄无上菩提（文）阿弥陀本尊事。无量光佛名也。以光明照十方众生故也。智慧义也。阿弥陀大日如来智用。以大日为本尊时。以阿弥陀部主也。阿弥陀法界宝印。阿弥陀大日一体也。不空罥索本尊。出大毗卢舍那不空罥索经。此索五色五智之索也。

五色光印

    右五指观五色光明也。五指者也。即日轮五智如来也。入光明三摩地。此言日轮也。右掌月轮也。不动本尊事者。在常在地狱愿。文云。大圣明王无其所居。但住众生心相之中（文）住众生心故。随众生入地狱。地狱火焰成火生三昧。照众生烦恼黑闇。此光明真言也。以不动本尊也。又用尊胜陀罗尼事。光明真言法尊胜法尊胜法名破地狱法也。尊胜陀罗尼功能。放光明照地狱黑闇。救受苦众生云。法界悉无非光明真言。光明者。以自受法乐义为光明。森罗诸法。待四季转变。雨露芳缘。长养。皆自受法乐光明也（已上毕）

永禄六年（癸亥）卯月十六日城贤书之
总持抄

　　
　　　　　　　
　　　　　　　
　　　　　　　

圣观音法事

    种子。三形。初割莲华。
    字谛不可得义。是法自在义。法字法曼荼罗故也。观自在者。依此字功能也。自初发心时。至成佛位。依此字功德也。故中。字门成佛云。此菩萨智慧门初发菩提心本也。菩提心坚固故。名金刚法也。是西方部主也。

三形事

    初割莲华者。表初发菩提心义。于此莲华含理智。未敷理胎凡色也。初割智金圣心也。此理智和合莲也。莲（色）果（心）此观音总体六道中度畜生。是法自在故也。左手持莲华事者。此莲华众生八分心莲也。故菩提心论凡夫心色合莲华云是也。大日经疏云。凡人干栗驮心。形犹如莲华合。此心莲自性清净如莲华。不染生死泥。不烧烦恼。故菩提心论言。于心质中。有一分净性。众行皆备。其体极微。皎然明白。乃六趣轮回。亦不变易（文）一切众生本有萨埵也。一切草木等初开。皆表正觉之义也。莲华开合同之。此莲华不开时。言九识妄染。为常没凡夫。此莲华遇教初开时。九识转为五智。九识即八叶九尊也。右开敷势。右掌开空风合向左莲事。大空法界智也。风万行万善因也。因果相应时。一切众生发心得道。非情草木华开果结也。风指字。风轮体也。观音大悲风。一吹众生叶叶。无不开万华故。一切非观音慈悲。无由发心得道。大悲阐提菩萨也。故若众生一人不成佛者。此菩萨不成佛誓愿。法尔本有萨埵故不成佛。左莲宝珠也。如开宝藏。右风指智剑也。左手能得智。左莲所得理也。能持体观音也。密号得自性清净法性如来（文）能得智自性清净所得理也。理智合莲华三昧之义也。右掌舒向左莲。左掌日轮。一切草木当日光生长。开左掌向左莲。开敷势也。左右掌日月习之。随义不同也。菩提心论智月也。金刚界。理日也。胎藏界也。赤莲华依日轮光开。青莲华依月轮光开。为开赤莲华。左习日轮。为开青莲华。右月轮习之。于开莲华相有二义。一者以右小指左小指一一开五指为五叶。金五智。以右风空。开左莲一叶。是胎藏发心即到表也。一切众生自性清净本觉莲华也。观音本有如日体也。一切众生即体也。自性清净莲华习之也。莲华生泥中不染泥。是言本情清净依之理趣经云。设住诸欲。犹如莲华。不为客尘诸垢所染（文）此意也。游泥即莲华也。泥外无莲华。经云。如莲体本染。不为垢所染（文）此法尔实义也。观音左所持未敷莲华。与爱染王右所持未敷莲华。观音莲华菩提心论。凡夫如合莲华（文）是本有莲华也。爱染王莲者。以法性觉悟莲。打显。持彼本有万德。修生莲华也。大日经密印品释云。此未开之莲华。即如来宝箧。开已而即合故（文）此文开敷即合莲也。爱染莲此意也。
    一。观音顶戴佛像不空罥索顶戴比丘像。势至顶戴宝瓶。何意有哉。口决云。观音顶阿弥陀成等正觉时像也。不空罥索比丘像。阿弥陀法藏比丘。世自在王佛所。发四十八愿时比丘像也。势至菩萨顶宝瓶。纳彼法藏比丘发愿时遗骨也。大日经疏云。约如来行故名菩萨。顶现无量寿者。明此行极果。是如来普门方便智（文）此表因果不二义也。

根本印事

    二手内缚。未敷莲华体（胎藏）立禅度（金界也）自性莲华先一叶开之。亦印。外缚立合二头指莲叶。二大并立。外缚表十界（胎藏）立合三风（金界）二大内证菩提涅槃也。

曼荼罗事

    中台观音。八叶八佛曼荼罗无量寿仪轨说也。弘法大师御传曼荼罗。中台观音。八叶八佛阿弥陀也。彼八佛共螺发形也。皆住定印向中台。观音诸佛大悲也。八叶八佛归中台观音大悲本誓故也。理趣释云。想己身字门。成八叶莲华。中想金刚法。于八叶上想八佛（文）口决云。此曼荼罗者。从果向因曼荼罗也。观音大悲因。弥陀妙观察智果相向也。此实为因。华为果也。能生为因。所生为果也。又中台弥陀。八叶八菩萨曼荼罗在之。从因向果曼荼罗也。是华为因。实为果。华落莲成意也。此一往迷悟因果而二门意也。实色身两部意。观莲知自净。见果觉心德（文）莲色胎。果心也。金界也。莲者八叶胎。叶者中台。法界体性智金也。一实萨埵也。故越八叶绝方所。非有心境（文）是则观自在菩萨内证究竟大曼荼罗也。妙乐大师释云。一体权实。前后同时。莲华前后。比说可知（文）同释云。华落莲成。莲成亦落。可喻非权非实（文）

十一面法事

    种子。三形。军持。
    字作业不可得义也。观音大悲故。拔出众生苦患。作业义也。问。来迎观音可十一面。答。来迎观音圣观音也。此圣观音所持莲华。未敷莲华也。是众生即体也。开之令见行者。此莲华九品净刹也。来迎作业。非十一面也。一切佛菩萨众生化度方便。皆作业也。大日如来四德四智也。以作业为北方成所作智也。四隅菩萨中。观音八叶中西北菩萨也。作业义胜。

三形事

    军持宝瓶也。此瓶法界为体。纳万行万善也。此瓶最初一转宝玉也。中台法界之智德。如爱染王持彼手。纳行者所求物也。

十一面表示事

    当前三面寂静。东方之大圆镜智功德。不动佛本来寂静义也。右边三面威怒。南方平等性智功德。以降伏为体。左边三面利牙。西方妙观察智功德。以说法为体。后一面笑怒。北方成所作智功德。以事业为体。最上一面不二法界智中台大日也。五相五智五佛功德法门也。本面外十面又十一面此不同。总十一面者。为成十二面。总体加十面十一面表十二因缘。十二月。十二时等也。印金刚合掌为十一面。加行者一面为十面也。十一面金刚合掌。十指者。是五凡五圣。十界恒沙功德。自身曼荼罗故名金刚。十界依正法性大日故名金刚。故合十指爪掌。表本有十界。胎藏义也。自身面上表五智圆满。金界也。面上五智如前。各头冠中皆有化佛（文）化佛阿弥陀也。阿弥陀为度十界。入观音大慈三摩地。发无缘大悲也。真言教心。必虽不唱名号。不仰誓愿。十界悉预观音利益。是阿弥陀摄化也。非情草木待雨露之缘。不妄四季。华开实结。皆阿弥陀利益也。弥陀佛理智功德。开成观音势至。此二菩萨成日月。利益无边。

四臂事

    右第一念诵。大日如来根本智。是大圆镜智（东方）第二施无畏。大日如来三业化用。施甘露也。此印名施甘露印。此大供养义也。成所作智（北方）左第一莲华表自性清净。是莲华部观音体也。妙观察智（西方）第二军持。如意宝珠义。万法出生体也。平等性智（南方）即四智也。加总体成法界圆满尊也。

此尊白肉色事

    理色赤色。智色白色也。此尊理智不二色。众生白净信心纸上。染诸佛大悲深重赤色云是也。白肉色金也。赤肉色胎也。众生拔苦意也。智是胜故。以白肉色表之。不二色也。虽似世俗悉地。我朝佛法今日留利众生事。此尊力也。

马头观音法事

    种子。三形。马头。
    降伏之义。字体。因业不可得义也。万行诸因皆悉字功德也。九界悉因也。设佛界权佛乘于。字体也。诸因体不可得也。知法尔常住功德圆满也时如实知自心之位也。言即身成佛也。成佛言加持门之义。自性德前即一具轮圆曼荼罗见。字（本不生。因业不可得。损减不可得。吾不可得）四字合成字也。本不生不可得故。觉诸佛自性。因不可得故。知诸法具德。损减不可得故。摧伏诸障。吾我不可得故。觉知诸法圆明也。

三形事

    马头者。马干口求食无余念。故法华经但念水草。余无所知（文）昼夜不眠求食不止。此菩萨亘昼夜十二时。愍念众生心不止。如疲马念水草。入马头三摩地给也。众生烦恼猛火盛。法性之智水干。爰洒观音大悲法水。润烦恼垢染干地。草木等无情。愿冷湿得滋润。皆观音大悲拔苦与乐也。此马嚼折一切食物。降伏门。嚼合诸味合一味。敬爱门。依食身心安稳息灾。身心安乐诸德具足。增益门也。此四德四智也。钩召通四种也。啖食六道四生恶业烦恼。令成菩提妙果。如思疲马之水草。亘三世无废退。啖食始觉修生之万行万善。妄心所起之一切诸法。令成法性一味功德。大日轮果德。本有胎藏义理也。是远离生死理智之因果。令为法尔常住一味也。马头三摩地住。我心即住观音大悲心空。于一切众生。施拔苦与乐之利益。发无缘之大悲成就法尔无作觉德。一切众生依此观音大悲之利益。初白净信心开发。得自性清净之功德智慧圆满。

根本印事

    二大目。二火鼻。二水舌。二小唇也。啖食功能如上。大日疏云。何耶揭利婆。此言马头。口食啖诸障。成猛威势。莲华部忿怒持明王也（文）惠心僧都御房老翁来问云。马头顶上马何马乎。僧都答云。临时不觉悟。后日可勘申。七日后可有来临（云云）如约束有七日重来。僧都言。马头顶上马疲母马也。翁云。神妙也（云云）我令存其义。僧都云。君谁人乎。翁云。世人十禅师申。忽然不见（云云）观音皆慈悲体也。而马头观音为降伏尊。三面忿怒身色。赤色降伏相也。降伏忿怒明王者。其体观音故。名为马头观音也。

如意轮观音法事

    种子。三形。青莲。
    华上三辨宝珠。三字身口意三密也。左身。右语。意也。配意。心内第七识翻意。此字翻心配意。就中第六识意识也。此意者妙观察智。妙观察智阿弥陀也。

六臂事

    六臂表六道。右第一思惟表地狱。以右手受右面。是怜愍受苦深重众生心也。殊示愁叹形。第二数珠表畜生。畜生以愚痴为体故。以智体数珠度之也。诸法断疑功德。断无明证中道之义也。第三持宝度饿鬼。饿鬼饥馑为体故。如意宝珠雨宝施无畏。依之持宝。消灭饿鬼悭固之业。左第一按山度修罗。修罗以斗诤为体。押静嗔恚炽盛之心义也。第二莲度人道。人以诸染欲心为体。而莲自性清净体也。故以莲度之。于莲有二义。一自性请净义如前。第三持轮度天道。天以乐为本。无厌生死。心轮作业说法义也。以转惑摧破轮度之。六观音配六道之时。此菩萨人道之教主也。人极恶极善中间故。度人六道并被度之。五眼高临不谬邪正言意也。

印事

    第一印。二手合掌。二中如莲叶。二头宝形。余皆如幢（文）示云。二地二水。理智之二轮。二火幢不二之圆极也。此于内心中观日月轮意也。第二印。印形如前。但二地二水外缚。第一印表本有。第二印表修生。以之为异。第三印。印形二水立舒。二地立头少交如轮形。二火外缚。二头二大如前。二火缚入宝部三摩地义也。依之名如意轮。二水西方转法轮之义也。七观音六观音。自宗录在之。八观音他家录出之。总胎藏观音院十八尊。皆观音也。皆以字为种子。如意轮仪轨云。法界自性体。住于金刚莲。即变其宝莲。为辰多摩尼菩萨。此内证外用合三轮之。法界自情体者。自证不二法界体也。住于金刚（智）莲（理）此即内证三持即变其宝（理）莲（智）为辰多摩尼菩萨。此尊身金色。金色者即理智不二之色也。文殊除灾教令轮法云。次明观自在。亦号如意轮。左掌持摩尼珠。惠舒施愿印。身白色住大莲华中。摩尼珠表理。施愿表智。一切世出世事。无漏如意宝利益。断惑障烦恼。无胜五智功德。施愿表五智。断无明证菩提。此尊利益也。身白色。表本性清净。莲华体也。

千手法事

    种子。三形。开敷莲华。
    （东南西北）四字合成字也。此即四智也。总体初点。中台法界体性智也。依字诸法本不生不可得也。依字九界并为佛身。依字三毒垢尘悉佛果庄严也。依字故得除五尘六欲之灾过。施自在无穷之利益。依字故于娑婆世界施无畏。得住常住寂静安乐三昧。是上品莲台也。

三形事

    开敷莲。圣观音持莲未敷莲也。是表因。胎藏义。此尊开敷莲表果。金界义也。开敷表五圣示佛身。合莲表五凡显人身。人身者五大。佛身者识大也。故六大无碍。凡圣不二。理智圆满。此二尊莲体也。非二尊凡圣因果。六大无碍义也。以开合莲一往配释之。实合莲如圣观音释。开莲通理智也。莲八叶胎也。五凡理五大也。莲实五智金义。五圣智识大也。凡圣六大。理智不二义也。佛心或开莲等。秘藏记云。凡夫心如合莲华。圣人心似开莲华（文）合莲华名智。开莲华名理义有之。开莲华智体显不二。圣不二圣以合莲华之理体显不二。合莲华言智。凡夫心质多心。了知心故识大也。佛心言开莲华。干栗多心也。第九识法界体性智。含万法故云理。一往迷悟因果二门义也。亦始觉转得开莲。约本觉圆明觉位。合莲也。本觉俱有开莲。约始觉前后智体。合莲之故。约始本影略互显也。故大圆觉经云。如动目摇湛水。云驰月运舟行岸移（文）大日经疏云（密印品）此未开莲华即是如来宝箧也。犹开敷已而合故（文）又本有自性实谈。凡夫合莲即佛合莲云。凡夫开莲佛开莲。依之菩提心论云。法尔应住普贤大菩提心。一切众生本有萨埵（文）此烦恼即菩提。生死即涅槃义也。于凡圣共有开合二。于一切众生不遇此教言合莲。遇此教见开莲也。

印事

    莲华五古印者。倒五古印也。此印莲华合掌。二中少开也。开合不二。本有清净大莲华。行者自身可习莲华。此菩提名千手事。放千光明故也。千手利生数也。于德虽无量无边也。略言千也。略千言四十臂。略四十云莲华五古。随此利生言千光明。实光明日月两轮光也。此内证光。无不当此光明。无漏此光者也。略千为四十。四十臂深要决云。各一千摄二十五手。如一千手。摄四十手也。以四十摄五古。摄莲华五古时。一一摄八。合五八四十也。九峰印表九尊位本形。九识也。因位言九识。八叶九尊也。果位言五智。五部五智也。由马头印故。应时山在空（文）此山也。所诠自身觉山言峰也。白衣表自性清净莲体。中道之功德。马头表自身迷山。即九尊觉位也。多门表智德。吉祥表理德。缚苏仙表烦恼即菩提也。问。此仙烦恼即菩提义何事乎。答。释迦说法砌。戴地狱焰佛所来。众会奉问佛。佛答言。诸道升沉依戒持毁。见佛不见佛任乘缓急（文）此时地狱焰为佛果庄严也。烦恼即菩提义有之。冠中无量寿佛如前（云云）

准胝法事

    种子。三形。贤瓶。
    言说不可得。流不可得。（智金。理胎）合字也。在说法利生功德。故在大悲利物功德也。三形贤瓶者。法界不二圆形也。其功德无量无边。无漏一尘。最初一转之圆塔。法界体性成身之故。以此三形纳法界。

以师子为座事

    师子者是兽王也。此尊利生殊胜尊仪胜故。以师子为座也。师子以智慧为体。利生方便之术。胜余尊故也。问。身色白黄何故耶。答。赤肉理义也。白肉智义。智德庄严也。轨罗绵者轨天衣也。绫带柔绫带也。白螺说法义也。白色众色本也。白螺声殊胜故也。十八臂者。表十八界也。三面三目。三密法门也。十八臂第一印。说法印也。是人道能化义也。人为法器。依教开觉事。人胜。是本有塔印也。内证不二。自性功德。外用利他时。赴说法利生门。化众生义。内证塔印。吉吉可思之。右第二施无畏。施无畏者。娑婆世界施无畏者义也。施无畏印。一义掌日轮也。五指五智光也。日轮观音体也观音施五智之光。照五趣生死暗义也。第三剑。以智慧剑。拂四魔三障尘。害三毒五欲之敌。第四念珠。以大悲之糸。串百八烦恼。合成百八三昧义也。第五子满果。以万行万善种子。显佛果圆满德也。第六钺。摧破无明难断惑障。无过此器也。第七钩法帝。大日也。皇帝钩万宝体也。故召万行万善功德。证佛果万德果海也。第八拔折罗。金刚杵也。摧破一切物事。无过金刚金刚者。坚固净菩提也。发坚固菩提心。证成等正觉位也。第九宝鬘。福德庄严体。即平等性智功德也。哀众生于一子事此意也。左第二如意宝幢。宝体入道果报。此幢利生也。第三莲华。自性清净观音利益如前。第四澡灌触瓶也。除不净也。洗三毒五欲之垢。第五索。大悲四摄索也。化地狱众生。无非此索化。此索端放五智光明。利无间苦器也。第六轮。转惑摧破之义也。轮圆具足义。二十五有轮转。依之所得也。第七螺。表师子声。说法利生之义。师子吠所。山野兽如倒伏地。以螺声为令降伏烦恼惑障蹄。第八瓶前三形也。如别不可释之。第九梵箧。智慧体也。三世诸佛。十方萨埵。依之发心修行。成佛得道。此智母也。七俱胝佛围绕此菩萨。如阿弥陀曼荼罗。可得意。因果理智。胎金不二意也。以乌瑟沙摩结界事。此菩萨以不净为体。恶业烦恼泥土。即法性清净圆明也。烦恼即菩提。生死即涅槃意也。以般若菩萨。为此尊部母。此种子字也。法界不可得义。法界不二之位也。根本不可得。法然常住圆海也。远离不可得义。远离因果。表自性清净义。越八叶绝方所。般若菩萨。种子如前。三形梵箧。梵箧色心不二体。三形贤瓶。瓶色体（胎理）其中珍宝心法（金智）二尊种子共相应故用之也。

根本印事

    二地二水交入掌中。屈二风着火背。二空着风侧。二火根本法尔法体。二风始觉修生惠风扇之。令开发众生菩提心。二空令成就法界体性之功德。亦内缚。二大二头指合直立。谓内缚自证成道也。二大二头化他利物。准泥大士释迦如来所现。释迦于娑婆世界。施羯磨作业功用。此尊于娑婆世界号施无畏者。入道能化主也。随所化心。宛如菟毛随风。故言准泥。

不空罥索法事

    种子。三形。罥索。
    吾我不可得义也。亦吾我者人法二执者。凡夫依人执。无始轮回间。积集无量妄执烦恼。不发出离心。是人执也。次法执者。以四智菩提。对四种妄识。妄识既除。法智成就也。破法执者。成四种佛智。破能执所执。成真智也。故大师云。无执而到（文）可思之。破能执所执见。能破之体。岂非法执耶。遇自身即佛之教。开如实知自心悟之时。人法二执。即为轮圆具足之轮坛无执也。凡夫着与佛无著相应时。着又佛德也。可知始觉前后四相流转也。本觉俱有之四相常住也。依之瑜只经云。观察自心。坏一切法执着。观一切法。本来清净（文）不知此理。菩提心论云。或为无始间隔。未能证于如来一切智智（文）点瀑流不可得义也。谓诸佛究竟。以大悲为极。住慈悲深重心。流入法界。成就下化众生愿。依此点也。寂静不可得之义。得涅槃常住之功德。施法尔无漏法水依之。

三形事

    罥索者。四摄大悲绳也。大悲极度世间为宗。绳以下为能。下极无间。度苦众生。无过索底。放四智光。摄受苦众生。召入缚喜功德。三世十方佛陀。同虽具之。大悲方便利益。并有不空罥索功德也。四摄功德为大悲极。四摄定必在钩召德。如女在敬爱德。一切男来彼所。胎藏理也。女之出生万德义也。三十七尊归法界。依四摄之德。瑜只经云。时四门使者。天女子为欲摄入一切有情。至法界宫（文）一切有情者。本有金刚界五佛也。肉色者。理智不二色。白（金）赤（胎）又白（胎）赤（金）如此色配当。随时不定也。日月理智义也。

此尊四臂事

    右第一念珠智慧体。大圆镜智。度愚痴无智之畜生。第二水瓶平等性智。度饿鬼饥馑之愁叹。左第一持莲妙观察智。度诸欲心贪心之人道。第二罗索成所作智。度无间地狱之苦器。人摄天。即五凡也。五凡内证五圣。十界平等功德也。

鹿皮事

    苦行之相。观音大悲之衣也。鹿毛在斑。心无斑。六道异生之类。如鹿皮斑。观音一子之慈悲。同鹿一心。此故着之度彼异生给也。赤莲华座众生白净信心。染观音慈悲之赤色。行者本尊一体不二相也。

根本印事

    莲华合掌。进力禅智金刚缚。右禅度入左虎口也。本有不二月轮也。二火上理智精趣修生。二风自行化度圆满义。禅度入智虎口。以观音大悲之利生。入三界之火宅。利众生心也。实如莲华体本染。生佛不二。理智不二意也。法圆乐智。自性清净体也。一切众生。着诸欲心。无开自性觉悟。以观音大悲三昧。入众生贪染之泥中。众生妄念即诸佛大悲也云事表也。此故知。众生本有萨埵也。又瓶印。无所不至印用之。瓶五大所成。观音大悲智水也。本有萨埵印也。又印。二手合掌。着二风火后。二大著二火中节。佛眼印似。地水火内证。着二风二火后。不舍本有趣修生。着二大二火中节。本有日月。表修生色心事顶上有比丘像。即本师阿弥陀佛因位。为法藏比丘。于世自在佛前。发四十八愿时形也。内证第五转已下位。本有萨埵之形色也。

白衣观音法事

    种子。三形。梵箧。
    字第一义谛不可得之字也。专表清净。观音何皆虽表法华一道清净。殊白衣观音表第一义清净之义。故以字为种子。清净者。破空假法执。得中道第一义。一切皆清净也。白净信心之义。唯有此字功德。此菩萨白衣白色众色本也。中台法界智功德也。依之表法界中道实相理。此故以观音为法花体（山王院）释云。一品之中不言妙法。故知。妙法观音为体（文）此释普门品文也。此尊功德自相当欤。

三形事

    梵箧者。五大所纳。法门识大。六大无碍四万不离也。三密速显开自身即佛觉。在此尊功德也。梵箧中法门识大也。问云。识大者何法乎。答。他门释云。佛法不遥。心中则近也。何法不纳此梵箧。此尊梵箧纳法华一道清净法门。观自在菩萨。法言妙法莲华经云。人法不二也。顶上在观自在王。观自在王者。非例观音。阿弥陀佛是也。观音本地。观自在王如来也。观自在王如来者。阿弥陀言也。三世诸佛。大慈悲皆集一体。观世音极乐称为无量寿。娑婆示现施无畏（文）观音阿弥陀也。阿弥陀转法轮智。说法利生德也。大日说法智德。阿弥陀也。阿弥陀即观音。住说法之相利众生。说法印开塔印。趣修生门时印相也。净天衣白绢也。此菩萨白绢遍身打覆也。色心理智之体。净天衣中道实相义也。本有萨埵也。阿弥陀表入观音大悲自证三昧。

二手相

    左持莲表理。如圣观音持莲开敷势。右与愿表智。指端雨宝珠。与众生。观音拔苦与乐也。亦左持杨枝。右持宝镜。未闻口决。可问之。杨枝印土齿木云也。略出经云乌昙阿说他木。演密抄云。优昙等者。优昙钵罗。合昏树也。阿说他木者柳也。陀罗尼集经名扬枝。灌顶式云。以无碍智牙。摧破诸烦恼。观杨枝诸惑之义。以牙嚼之。牙者金刚夜叉之三昧耶形也。以三七无碍调伏义。摧破三业宿障烦恼义也。于镜者。表三身即一之义。法身者。有佛无佛性相常然。周遍法界。于镜之色像。善恶共不离镜。一切色质并镜体见之。报身者。毕竟无相。离有为无为诸相。镜面现诸相。欲取色质。无实体。报身是也。应身随缘现种种形体。如镜面现诸色。三身之义也。三身不离镜。即一也。实镜两轮不二之位云也。宝山者。佉罗陀山。此观须弥山。须弥山行者自身也。行者顶上指也。一身果报以顶上如意宝珠也。此尊以星宿为眷属。日月菩提涅槃也。此尊悲智二德也。游苍天。一切情非情共利之。日月精成诸宿曜。饶益众生。此菩萨成自然觉之时。法界悉轮圆之具德也。所修菩萨能证星宿围绕也。日（理）月（智）星。白衣者胞胎藏义也。一切众生本有之时。皆悉依胞衣御寒温除毒气。不坏肉身。成立五位转得。成佛之时为天盖。一切众生现身衣服等。又舍宅等之风御。一切草木等覆身物胞衣也。北方四亲近菩萨中。南方护菩萨功德。此意也。护菩萨以伞盖为三形。又说以甲胄为三形。慈悲覆者。覆慈悲法界。名为盖。遍照慈悲也。如覆行者。行者观心慈悲。覆法界盖云也。法华经云。柔和忍辱衣（文）此衣悟之时成伞盖为佛果庄严迷之时成荒神障碍万善万行也。此皆内衣所为也。行者开如实知自心之时。自证化他。迷悟因果。卉木丛林。并白衣观音平等慈悲。不二亲护之轮圆万德也。

根本印

    内缚。二头指立合令圆。二大立合。二小二无名。二火内证也。共二头不二。二大菩提涅槃外用也。又印。准前印。二大指缚为异。又虚心合掌。水入月虚合法界。二水体性。二空智也。此言法界体性智也。即自证三菩提也。大日经云。半拏罗悉宁。此言白处。此尊常有白莲华中。故以为名。莲华部母。观音之母也（文）

仁寿殿二间观音供事

    每月十八日供之。但内里烧亡。何观音云事。其传不分明。然而圣观音（左梵天右帝释）。
    种子。三形。镜也。
    本尊右手掌观镜。以之为正传。规模事也。内侍所伊势大神宫之御正体。天山。铜奉铸镜也。大神宫日天子也。日天子观音化现也。大神宫御本地观音。圣武天皇东大寺大佛御建立时。在御托宣（云云）

    往昔勤修成佛道  垂迹阎浮护王位
    为度众生天照神  圆满大愿遍照尊

    此事欤。
    白檀古像。年序久住。御手庄皆落失。何观音难知。所诠观音。人不知之。
    延喜十六年七月十七日。依宣旨。于仁寿殿。被供养观音像十一面梵天帝释。延喜崩御之后。被奉渡三昧堂。金银铸佛也。古老物语云。外朝王宫被安置于观音像事。戒日王旧仪也。吾日本国。自昔国王御护。王宫内被奉崇内侍处。准汉土法。被安置观音像欤。

于时永禄六年（癸亥）卯月十七日城贤（五十三岁书之）
总持抄


　　　　　　
　　　　　　
　　　　　　

不动法事

    为因。金刚部。智。
    大悲为根。莲花部。理。
    方便为究竟。
    佛部事。三部摄五部。金刚部摄宝部。莲华部摄羯磨部。瑜只经云。金刚即宝光。莲华即羯磨（文）佛部中央也。以不动为胎藏教令轮身事。字有三部也。此三部摄十六大院。故一向智印边言不动。存理智为大日。是故不动即大日可得意也。问。不动如有青黑色。于种子有青黑色乎。答。字风种子。风黑色也。黑色始青色也。又火炎赤色大悲为根色也。南方色。南方摄北方。西方摄东方。于字发心修行菩提涅槃四点具足也。
    三形。剑金体理也。
    剑形智也。四曼不离之义也。剑烧齿三密加持义也。六大四曼三密并不动也。一切诸法。情非情。无非不动。一切有情最初一转剑体。非情始生形亦是剑也。是故以自性智惠剑。摧伏过现未来所起烦恼之执。唱诸法自性成道。依之金刚顶经云。一切草木皆是佛体（文）同经云。欲知我体。以草木可知不动（文）草木等之芽。一切有情牙爪等。智剑也一切草木即剑形。剑形不动也。字诸因体也。故因总体。言理智种子。草木破大地。华叶破木末。是风故也。是剑智也。其体理也。
    本种子左右三剑索也。六大平等观者。因业不可得。字即六大无碍也。诸法体六大无碍故。皆不动观也。

迦楼罗炎事

    迦楼罗者。金翅鸟也。金翅鸟扇干大海。啖食大小龙。故不动入迦楼炎三昧。啖食行者四邪毒龙也。金翅鸟一日取五百小龙一大龙为食。此鸟死后。其骨成宝珠为龙王宝。不动啖食行者四蛇。即成四智菩萨。

根本印事

    内缚。左右空火各相捻。二风立合也。谓八指内缚八叶也。二风八叶九尊也。右四指四佛。左四指四菩萨。又右风本尊息风。左风行者。并一切众生息风也。迷悟因果。染净等不二也。无明法性。一如不二之体习之也。又习云。左四指行者四蛇。四蛇者。前五识第六识第七识第八识也。右四指本尊四蛇也。谓大圆镜智四智也。以本尊四智言四蛇者。忿怒降伏形折伏义。是蛇也诸佛忿怒从慈悲起。众生忿怒从邪见起。四智大悲至极。显忿怒身。降伏众生四蛇也。

剑索事

    左右持物表示事者。右智剑表上求菩提。左罥索表下化众生。又右剑切贪嗔痴三毒之邪林。令出生死火宅义。左索缚恶业苦众生之身心。引入涅槃之真城也。剑（智）索（理）理智二法也。剑索各有三义。谓剑中文理体。剑智体。三古柄人形柄入剑。定惠不二事也。剑（金）索（胎）本尊不二也。左一辨发示一子慈悲。一七莎髻表七代所从。大国作法。七代从者发七分结也。二三代等随分二三分结之。二三代等随体有离别之义。七代从者虽有不受仪。无离别事。不动为行者示七代所从相给仕也。文云。一。持秘密咒。生生而加护。奉持修行者。犹如薄伽梵（文）薄伽梵者草名也。此草殊柔草也。故欲风吹之时。风未来之前靡也。如此行者有心愿时。未至祈请前。知行者所愿。令成就之。文云。大圣明王。无其所居。但住众生心藏之中。不舍本誓。常居一处。混同秽触。悉令清净（文）常恒住众生心中。故知行者心愿。祈精以前令成就之也。

居盘石事

    菩提心坚固义也。盘石在大海之底。沉生死大海。同受苦众生利之也。

左目闭事

    为直邪见左道愚痴暗蔽之众生。右目开事。为利正道信心如教修行之行者也。左目如悲母。悲母于邪见子塞目钟爱。右目如慈父。慈父于子善恶。见知赏罚。故本尊悲智。横照十方。竖彻三世。此并不动利生也。两目开事。定惠均等义也。忿怒形降伏之相。童子形。给仕之相也。奉向不动。明王忿怒。如来相也。

八大童子围绕事

    有二义。一谓。此尊胎藏教令轮身也。故四佛四菩萨成八大童子围绕也。二者谓。八叶表胎。中台独一法身。表金界。总两部不二之尊也。四大童子者有二。一四大童子凡义。表胎藏。中台一印会义。表金界。二四大童子加中台不动。是金义也。是时八大胎。四大金也。四大童子者。矜迦罗童子。制多迦童子。吉祥童子。莲华童子。火炎火生三昧。字智火也。此尊极大慈悲功用。成猛火焚烧众生恶业烦恼之薪。火生三昧者有二。一不动代行者苦堕地狱。地狱火炎为火生三昧。故不动常在地狱火炎也。二者火生三昧者。实地狱火炎也。故焚烧一切众生业烦恼薪。令为法性无漏之体也。是法尔断惑也。

顶上莲华事

    顶上者。须弥顶也。须弥水上水下共十六万由旬也。是表十六大菩萨。一切佛菩萨。乃至有情界。皆悉无不具足十六大菩萨功德。一斯果报在顶上。顶上言如意珠。一切草木等。顶为宝珠生诸果也。顶上莲华者。华藏世界也。心上八分莲华开敷。为华藏世界。是言顶上莲华也。一切众生运置此华台给也。故不动行者。高及三尺所不行小便也。不动誓云。我及三尺所水下住其所（取意）又云。常戴行者。故行者行小便等。必可用洗净也。

二重莲华事

    上未敷白莲华本有常住法性觉悟莲华也。下开敷赤莲华此修得显现。华藏世界莲华（地理。天智。莲华体）一切草木等。得字等地。字智水滋润。是二重莲华功德也。齐轮生大莲华。上至悲想天（文）悲想天者顶上也。法华经说诣灵鹫山是也。一切佛菩萨。有情非情。皆悉此莲华体也。则烦恼即菩提。生死即涅槃之义也。又云。龙女于海中。诣灵鹫山者。转第八识圆明因海。登第九庵摩罗华台义也。又云。胎莲华向下开者。为下化众生。金莲华向上开者。表上求菩提也。八分内团即言八叶莲华。法华八年说八叶也。八岁龙女者。表法华自性清净之莲华故也。又八菩萨。八大明王。八供养。八万法藏。八功德。八叶。八分肉团。或时。八寒。八热。八苦等。皆依迷悟得名也。于八叶有理智之功德。为十六大菩萨。十六善神。十六王子等也。此二重莲华者。实上未敷白莲华者。白毫光。下开敷赤莲华。肉髻光也。白毫光从孝养父母起。肉髻光从孝顺师长起（文取意）法华开示悟入者。开此二重莲华也。佛之知见也。决云。开示者（理体胎藏因迷）悟入者（智体金刚界果悟）也。此莲华理智不二。大莲华本有自性。如实知自心之觉体。言顶上莲华也。一切凡圣。悉莲华之体也。菩萨处胎经云。法性如大海。不说有是非。凡夫贤圣人。平等无高下。可思之。又有三重莲华。谓是也。三字即内证。三部三密。面上三目。伻字三点也。三一无之。情非情一物不可出生也。三阿僧祇劫。此界三世三菩提等云也。此一时一念之间。皆具足之也。问。以黑色为调伏乎。答。青黑者。发心究竟前后色也。黑色始言青。故法相宗说白赤黄黑。不说青色。一黑中摄也。此青黑二色理智不二之色。能断烦恼得自在也。

不动随类形事

    示十界形者。地狱者火炎。饿鬼者鬼形。畜生者迦楼罗炎。修罗者忿怒形。人者人形。天者臂钏等。菩萨声闻缘觉者袈裟。佛界者顶上莲华也。毗卢遮那成道时。^8□醯首罗一人不归佛成障碍。是根本无明故。其时承大日如来教敕召之。魔构三重不净堀池。为城郭。不动现乌瑟沙摩身。吸三重不净。是则不嫌一切众生不净相也。又现俱力迦罗明王。吞魔王钝剑。现降三世。踏彼魔王。过六十万亿那由他恒沙世界。至灰欲庄严世界。闷绝之间。得无量三昧。诵苏生真言。召返之授月胜如来记□。此则不动明王现种种形。降伏诸魔令成正觉。总生生而加护之誓前。所现身形非一（云云）理智之精。为俱力迦罗不动二明王。字精为面之时。成俱力迦罗显字精。字为面之时。成不动居盘石显地精也。又云。食行者。行者者。残饭等也。此示奴婢相。法譬合时。以诸尊力。断三妄执。微细妄执习气。不动力尊能断之力也。文殊问经云。说字云。是害烦恼离欲心声付（文）

二童子事

    顶上无毛。载行者运置不动顶上华藏世界义也。矜迦罗顺正柔和相也。制多迦不顺正忿怒之相也。是顺逆二缘共度之义也。

童子形事

    一少年度未来永永众生相也。童子形给仕相也。亦云。童子形智惠聪敏相也。三世无废退。利益无穷相也。问。于顶上莲华。不见未敷莲华何。答。指自性之理智。言莲华。凡夫心如合莲华。佛心如满月（文）以此文影略互显得心时。彼顶上莲华。佛智见虽开敷。凡见前未敷也。大日经云十九执金刚者。不动十九布字也。故不动十九执金刚总体也。十九执金刚者。表何事乎。胎藏九尊如现图。金刚界九尊。四智四波罗蜜中台九尊也。加两部不二总位言十九。

根本独古印事

    内缚二风立合。二水二大各相捻为轮形。二地金刚座盘石也。二水二大大海二风不动也。二火须弥山也。又习之。二风不动。余指行者也。凡圣一体义也。

剑印事

    以空押地水甲此二字打空点义也。字出生智水。字出生智火。成理智剑。以此理智剑。加持自身。成自性不二身。打空点。空也。五字中。二字为不动。不动者剑也。三字三古佩也。三古。三部内证三字也。剑佩口三古。佩尻轮也。轮二十五有轮转也。轮转业串持犯处。轮回业此处。永止义也。轮回业者。如实知自心之义也。

三三昧耶摄召印

    内缚开立二地。向外召之。内缚十界本有内证功德开开菩提心也。召之法界宫殿中召入万法。内缚内证。开召化他也。

三三昧独古印

    谓虚圆合掌。大月轮印也。合掌印。

四个秘印事

    一者。大独古印。合掌。二。根本独古印。三者剑印。四。三三昧耶摄召印也。

三个秘印事

    一。三三昧耶摄召印。二。胜身三昧耶印。三。心印。二羽三补吒风空如弹指也。胜身三昧耶印。二手仰相叉。以二水二地叉上并押。二头指首相柱。二中背相合立。以二空押二水甲。又押二地甲。二中不动。二头火光。二水盘石。二地二童子。若以二空押二地时。二地盘石。二水二童子也。

即身成佛四重秘印

    文云。见我身者发菩提心。不动第一根本印也。此东方不动佛。现降三世。转第八识为大圆镜智也。闻我名者断惑修善。三摩耶会大日印。此南方宝生佛。现军荼利。转第七识。为平等性智也。听我说者得大智惠。内缚立二中指。此西方阿弥陀佛。现大威德。转第六识。为妙观察智也。知我心者即身成佛。无所不至印。立印仪轨言大精进惠剑印。此者北方不空成就佛。现金刚夜叉。转前五识。为成所作智也。此妙觉圆明佛云。四智所成佛言。即身成佛印云也。引此文立印仪轨草木成佛云也。

真言事

    问。不动以降伏为本。何慈救咒云乎。答。诸佛忿怒从慈悲起。慈悲深重故。示忿怒形。付内证慈悲言慈救也。

又小咒事

    归命八字胎藏。一字一印会大日。金刚界此明王言不二自性尊。慈救咒大悲智水。迷时成八寒地狱。悟时八功德水。字智水也。火界咒字智火也。迷时成八热地狱。悟时成火生三昧。理智不二义思之。

能延六月事

    昔在世有吒吉尼天。取众生精气为食。佛以大黑天神。令制伏之。时野干白佛言。我以肉为食助命。留吾食是又绝命因缘也。爰伏理言所云尤理也。然者今有六月可死人为食。知以六月为限。以其精气可为食。不可食其余。依之如教。兼以六月为限。吸其精气。依之大日经疏。此大夜叉能知人欲命终之者。兼六月知之。取其人黄。在人身中。犹如牛黄。若得食者。得大成就。此夜叉属摩诃迦罗也（文）此吒吉尼释文也。众生精气者。心藏中如露七粒白玉在之。其住所八分肉团也。彼七粒玉食始。言六月众生命终也。此玉食□祈祷等。至五六不及余尊力。但以不动力转之。言能延六月也。延寿非言限六月。一期之间也。是言不动定业亦能转法也。不动野干上首也。故能降野干也（取意）

瑟瑟座事

    盘石即青黑色也。是菩提涅槃色。金刚不坏菩提心也。奉值此尊。发一念净菩提心之后。永无断绝。故坐字本不生大地。一切众生心地菩提心上。其盘石重重事。六趣四生一切众生。各各意趣无尽也。其一一心王心数不动摇之。而为令开悟即事而真。自心即佛之理。坐盘石重重上给也。

肥满相事

    一切女人怀妊时。必令肥满。今明王爱念一切众生。超过余尊。懊恼如女人怀妊。故今明王肥满相也（但依人）。

五大尊安一面事

    右一降三世。右二军荼利。
    中不动。
    左一大威德。左二金刚夜叉。
    又安四隅样。
    东北金刚夜叉。东南降三世。
    中不动。
    西北大威德。西南军荼利。
    又说云。
    东北降三世。东南军荼利。
    中台不动。
    西南大威德。西北金刚夜叉。
    口云。此二次第相违。流转还灭之次第也（云云）
总持抄


　　　　　　　
　　　　　　　
　　　　　　　

降三世法事

    种子。四字合成字（如常）此降伏敬爱种子也。但敬爱理为面。降伏智为面。敬爱至极降伏。降伏至极敬爱也。

三形事

    五古是五凡五圣十界也。五凡理。五圣智。和合体也。
    密号。
    最胜金刚。最胜金刚者。降伏中胜故言最胜。此尊言一足尊。通三世驰走。降伏诸魔。故以疾走之义。言一足尊也。

四面事

    四面四色表四季四智等也。青色表东方大圆镜智春色也。黄色表南方平等性智夏色也○红色表西方妙观察智秋色。绿色表北方成所作智冬色。此皆发心·修行·菩提。涅槃四德也。四大明色。备此尊也。发心一转圆镜浮万像影。四大明王色相备此尊一身也。

八臂事

    前四面向正方东。八臂向南。左无明。右法性。为害法性无明。指慈悲幡。损邪见敌。登如如地。然无明法性本一如故。二相结互不上下。此即身成佛印也。二风共幢也。左风行者息风。右风本尊息风。二地行者。行者本尊一体。二风而二义也。以各捻行者本尊也。理智各同法性大空也。铃杵手东方。以杵为本。此金刚萨埵治痴也。剑索手。西方以剑为本。不动治嗔也。弓箭手北方。以箭为本。治贪也。根本印结。三毒同时断之义。南方也。二手结印。无治以来。以此身降伏诸魔者。此尊是风轮摧破体。右第二五古五智圆满也。第四箭决定成就义。第三剑烦恼摧破义也。左第二铃说法利生义。第四弓善巧方便义也。第三索恶业烦恼系缚义也。以结印习三形事。二地把处。二风上下五古形也。此印五古金刚杵也。佛界众生界不二故。五古不二体也。以此印降三世习也。降三世者三密也。常途三世悲贪痴嗔三毒也。此印言降三世也。以此印云一佛二明王也。左风爱染王贪。右风不动嗔。二地大日如来痴也。降三毒故。云降三世。降三世者。身口意也。三世三毒三密。此降三世故。法界悉降三世也。一切情非情无漏。此即如实知息心之降三世。不二降三世。佛界生界皆此降三世也。开之四智五智十界等云也。

四牙露出事

    此降伏之相也。理趣释云。利牙出现者。与金刚夜叉三摩地相应（文）利牙出现相。金刚夜叉形故云尔也。此金刚夜叉。乃啖食情非情无有余。啖食惠义也。智能降伏烦恼。尤此尊降伏义相应。啖食三毒。根本无明啖食也。根本无明者。摩醯首罗也。摩醯首罗啖食此尊也。

踏大天及后事

　　大天者智达大天也。即摩醯首罗也。后者乌妃也。摩醯首罗后也。理趣释云降三世云。左踏摩醯首罗。右踏乌摩（文）此表定慧不二之义也。右足^2□表智。左直踏表理。此男女二天。一切男女皆悉成佛义也。此尊转第八识。表一向智印。于第八识在染净二法。男女二天其义也。思之。彼二天正断已断。男天已断。女天正断。烦恼障也。男所知障。大日如来正觉之时。降伏摩醯首罗事。此尊猛利之智也。受大日敕。于须弥顶。踏摩醯首罗时。下过六十万臆那由他恒河沙世界。至花欲庄严世界。闷绝之间。得无量三昧。预月胜如来记别（取意）问。降伏摩醯首罗时。得几利益乎。答。经十住心也正踏之世间三心也。第一二三住心也。闷绝间证寂然界。第四五住心。踏足下生莲华。此第六七八九住心也。闷绝后。降三世诵苏生真言。令苏生之。第十住心。预月胜如来记别位是也。十住心事。东寺大师得如此意也。弘法大师门徒习之欤。此尊玄青色者。本有不变色也。染色青修生随缘义也。须弥山南面青色也。所缘阎浮提草木等。乃至大海水。人发眉等青。皆随缘大悲色也。一切情非情。皆悉无漏降三世大悲预此尊利益者。三毒即三身三密等也。本有不思议功德成就也。此尊五重结界有之。五智圆满之义也。瑜只经见。此尊曼荼罗。中台降三世。前忿怒萨埵。后忿怒作。右忿怒王。左忿怒爱也。前后左右次第也。

根本印

    外五古印也。又印。二手金拳。二风立屈。以左当心上。此表本有常住理体。次以右结十方界。修生觉悟智体也。理智具足人。此不二一体云也。内五古印用之。瑜只经说也。

军荼利法事

    种子。三形。宝瓶。又三古。
    以字为息灾降伏种子事。成论敌。而二差别之时。以不二之字为降伏种子也。调伏至极息灾之故。调伏息灾不二义也。字为不二义如何。弘法大师即身义。六大种子释云。（文）此字为识大种子。三密共不二。以意为不二体。识种子用。是其证据也。

三形事

    宝瓶者法界体也。此瓶中纳甘露。甘露者。诸味悉成一味甘露味也。一味者内证甘味。此不二位出生万宝故。言宝瓶也。又云宝瓶者。一切种子也。谓尼俱陀树果少。芥子一粒分七分。如其一分。此种一夜内。车五百两稳程大树生如。彼草即宝瓶也。

四臂事

    右手金刚杵。摧破一切众生恶业烦恼。左手满愿印。令成就一切众生一一求愿。二手结羯磨智显羯磨智。不劝功任运利益众生。降伏恶烦恼也。

住月轮中事

    表一切众生自性清净也。月轮本有不二月轮。日月两轮不二。修正一转此月水相也。

四面事

    正面慈面南方息灾也。表一切众生拔苦与乐之义。南方言息灾事。内证义。忿怒面西方是降伏也。表降伏极恶众魔。降伏以智为本。此智恶。西方菩提圆极智。故示忿怒形。降伏色敬爱色共赤色也。是则甚极之义也。大笑东方是增益。表福德圆满之义。东方是发心。即到之方也。言增益增益者万德具足义也。微笑北方。表敬爱。北方云事。敬爱至极慢也。瑜只经云。说相以北方说敬爱也。所诠欲触爱慢之四转爱极慢。慢极爱也。此四面即四智。四种法身之具德也。

以毒龙为璎珞事

    毒龙者四蛇也四蛇者。一切众生第七识所有我知·我见·我爱·我慢四烦恼。以之为璎珞事。四蛇即表常乐我净之四德波罗蜜事。迷时被云四烦恼。悟时如来大慈大悲圆极为四蛇。吞一切众生恶业烦恼严也。蛇即觉悟圆满之体也。此故名平等性智。身色随缘大悲色。大悲万德具足色也。空含万像。南州大虚空青色也。

以虎皮为裙事

    譬如嘴言鸟入虎口。腹肉食彻出下门。其时虎死。今军荼利嘴鸟。入众生心中。吞啖众生业烦恼腹。令成就三十七尊觉德。众生迷体死为佛体也。以虎皮为裙。虎皮上在班心无班。众生不然。上无班心有班。表行者心中无班法界一如圆满无为也。此尊转第七识为平等性智。教令轮身。断惑证理妙德也。本轨降三世三摩耶印者。二手内缚以二水押二地叉间。立合二中二风少屈。立二中后。以二火押二水甲。以二空押二地二水。为二字之义也。理智二法身。二火理智不二宝珠也。二风火炎。即火风相合生火炎。根本三昧耶印也。

羯磨印事

    左右二空各押二地。是字本不生不可得。妙理心生三部。又二手金刚拳。以二头指互押掌。右风指诸佛命风之大悲甚深。入众生命根。左风指众生命风成佛心深。入诸佛心中。是入我我入之义也。者泣音。泣者诸佛大悲心也。始起南方始慈悲泪下也。实最初成道时。生理智宝玉。泣渧义也。南方教令轮身觉位在瓶印者塔印。即身成佛义在此印功德也。军荼利者。甘露之义。甘露集众味。南方理智之二味合位也。虽多诸味。此两部味悉备之。法界不二味也。此位智名平等性智。吉里吉里明王者。军荼利尊也。名大笑明王。吉里吉里者。清净之义也。息灾之义也。甘露者敬爱义。大笑者降伏之义也。此尊从本垂迹义如何。大日。宝生。宝菩萨。军荼利垂迹也。

大威德法事

    种子。三形。轮上独古。
    又云。三形。宝棒。三形轮者。六道流转义。是理也。独股者。一法身义。是智也。轮上立独古。留流转业义也。轮者理智精进。是轮回之体。独古是成就三种之功德也。（西方）字所成也。教令轮身种子也。三形棒宝者。如意宝珠即理也。棒者降伏为体即智也。

六面事

    六面者。转舍六弊满足六度义也。六弊者覆烦恼也。六臂六足者。转舍六趣。满足六度义。此等义皆怜愍六道众生令成佛道。实六面六臂等表六道六弊。显自性果德也。能所皆六。转第六识所得妙观察智。教令轮身。以六臂配五方五智。左右第一结印。中台是法界智也。右棒东也大圆镜智内证智也。兼理体宝棒也。剑西也。妙观察智也。说法断疑智故。右剑一向表智。左索南也。平等性智也。索四摄大悲也。南方第七识我知·我见·我爱·我慢四烦恼。成四摄大悲功德。诸佛大悲从真起用。于南方用四摄大悲索义。戟北方成所作智也。戟摧破义。慧义。事索说法义也。掌以六臂化六道。右第一手箭以慧箭降伏天愚痴。左第一手以定弓。降伏人散乱动转。右第二手宝棒降伏饿鬼饥渴苦。左第二手三古杵降伏修罗斗诤合战。右第三手智剑降伏畜生道愚痴邪见。左第三手索引地狱道受苦众生。令住佛国土。天与畜共名愚痴。差别哉。着乐不知出离要道。畜者善恶无分别也。此名异。

青色水牛事

    青色者菩提色也。此色摄余四色。此色发心毕竟之色也。又发心色。黑色涅槃色发心即到也。乘水牛事。水牛水陆自在之义也。生死大海涅槃陆得自在。大智故不染生死。大悲故不住涅槃。依之大智翅遥翔法性空。大悲羽镇敷生死泥。五眼高临邪正不谬云。此尊第六识成佛教令轮身也。此尊智慧以断人（烦恼障）法（我我所执障）二执。成佛妙观察智。教令轮身也。又乘水牛事。回生死海。运载行者。运道场。道场者法界宫也。即心自性觉德水牛踏六叶莲花事。六叶表令六道众生归大威德自性功德也。

以触髅为璎珞事

    是拔无明株骨义也。西方阿弥陀佛。以方便智。断无明事。大威德智也。以大威德无漏法性智剑。打无明怨敌。取尸骸为璎珞。是断尽无明习气。烦恼即菩提。生死即涅槃也。一身果报在面上。面上五智可思之。此骨表本有金刚界五智也。

布字观事

    顶（六面六根）口（六臂六境）心（六足六识）是断净十八界妄染义也。十八界妄染即表大威德自性果德。烦恼。业。苦此三道即表法身般若解脱三德。三身三密功德也。

根本印事

    二手内缚。立合二中指。表十界平等毗卢遮那万德。五凡（胎理）五圣（金智）之十界也。立合二中。表独一法身果德。摧伏烦恼障。增长福德也。

心印事

    印如前。但屈二头指如戟印。此印功德。所作事业皆悉得成就。摧伏所知障。增长智慧也。

心中心印事

    印如前。直竖头指。能成辩一切事（文）根本印断烦恼障。心印断所知障。如次理智二法也今心中心印。直竖二头指。表本有常住自性功德也。法界法尔之三密三身义也。心咒下称彼怨人名。心中心咒恶梦时七反诵之。此尊大日·阿弥陀·文殊·大威德流也。大威德经云。莲华台上有牛。其牛如水履地。如地履水。随步开莲华。六足说明王。二角观音得大。二耳地藏龙树。鼻穴阎浮提。上下唇普贤文殊同体如大日如来。二眼日月光。尾须弥山。一动无始三恶道众生悉趣佛道。牛背柔毛。柔毛上有莲台。莲台上有佛。本师阿弥陀如来为恶魔降伏具六面。上中面阿弥陀如来。左一面当来。右一面释迦如来。六臂六道众生怜愍相。上三足给为三恶道转回苦患众生救。垂三足三界有情垂一子慈悲（文）

金刚夜叉法事

    正法轮身。佛（身理国）自性轮身。国王（口菩萨智）教令轮身。明王（意下居）正法轮身者。金刚萨埵。金刚萨埵者。一切义成就菩萨。一切义成就菩萨者。释迦也。金刚夜叉本地金刚萨埵也。瑜只经意。一部十二品。皆以金刚萨埵为本地。自性轮身者金刚尽菩萨也。教令轮身者今尊也。瑜只经第十二品初。尔时世尊○住大悲尽三昧（文）世尊者大日也。大日如来入金刚夜叉三摩地。啖食一切众生恶业烦恼也。此大日者大普贤金刚萨埵也。大悲尽三昧者。北方释迦。羯磨部教令轮身也。化他利物之极底。即大悲究竟之至极也。

种子事

    字。字降伏义也。大日经疏云。恐怖声也。金刚夜叉以啖食为宗。故尽有漏杀害之心。以大悲杀害之心。利有情也。

金刚夜叉为降伏事

    内护摩品以西方金刚夜叉牙菩萨为调伏。北方金刚夜叉是也。字降伏之义。文殊问经云。害烦恼离欲声大论云。呵名杀（文）降伏至极敬爱。敬爱至极息灾也。涅槃经云。呵心欢喜（文）

三形事

    摩竭首。谓此明王入摩竭鱼三摩地。啖食恶业众生。摩竭鱼者。海中大鱼也。吞啖一切鳞类。无有余。今金刚夜叉。吞灭一切恶业有情。简舍业烦恼。施无漏圣财。佛大悲利物之义也。示云。金刚夜叉。劫末时。人寿十岁之时。现大夜叉。吞啖一切众生无余。爰夜叉云。发菩提心人。不可食之。诸人为免夜叉难。始有发菩提心。若不发菩提心者。若不发菩提心者。升天。其时释迦如来舍利。从金轮祭出现。升虚空。放大光明照触一切众生。光中雨无量宝华。宝华中有声说微妙法。令闻空中人。弥发心劝导。劫末三宝名字悉灭。无劝导因缘。此时住大悲尽三昧。出现世。释迦最后利益也（悲花经说）瑜只经云尔时世尊复观一切未来诸薄福有情。住大悲尽三昧者。指彼劫末生之时也。又云今金刚夜叉者。牙菩萨也。于牙食有法尔随缘二义。一切草木始萌牙等。又八万户虫同受食食之。法尔之食也。故一切有情悲情。悉无不入金刚夜叉三摩地。于食有三种。口舌唇也。又以为三形。^8□噜拏者。古云迦楼罗。此云金翅鸟。今金刚夜叉入金翅鸟三摩地事。此鸟片羽量。九万八千里。一羽扇一海。一日食取一大龙五百小龙食之。一大龙者。第六识相应烦恼所知障也。五百细龙者。前五识相应烦恼也。一龙者。根本无明也。五百细龙者枝末烦恼也。息灾敬爱用摩竭首。调伏用金翅鸟。摩竭鱼不简物。当口物食之。当息灾敬爱义。金翅鸟发大心。扇大海食诸龙。当降伏之义。金翅鸟别。摩竭总也。大羯磨轮者。其古十二之表十二因缘。三古上各有大月轮。其一轮各有五佛。成五五二十五。表二十五有。二十五有业烦恼。五佛功德。十二因缘。能成轮回因。二十五有所成流转果也。此因果两部因果。不动生死因果也令成轮圆具足佛。本誓表示也。

此尊二十五有相貌事

    皆金刚夜叉眷属。可为夜叉形。如理趣经第三段。东四菩萨为忿怒萨埵等为降三世眷属也。齐轮者。羯磨中央也。五分者。羯磨中央三古四首合言五分也。金刚尽三摩地者。大日如来。入金刚夜叉三摩地。吞啖恶情非情义也。

三面事

    三面者。贪嗔痴三毒。即法身般若解脱三德显也。经云。三首马王髻。三首者。三面故言三首也。表胎三部。五眼表金五智也。马王髻者。马昼夜不睡食水草。此尊者亘三世大悲化用不尽吞啖恶有情也至劫末之末时无止故。言大悲尽三昧。马王髻者。马嘶鬣逆。如爱染王毛义也。

六臂事

    铃杵本有金刚萨埵。弓箭爱染王也。剑轮不动。轮表十二因缘。仁王经本尊。用不动除索持轮。本尊剑柄尻以轮也。六臂配三尊事。贪嗔痴三毒也。爱染（食理）不动（嗔知）萨埵（痴）右足踏花上事。诸佛大悲利益众生。下化众生意也。右足少屈。众生发菩提心进菩提。上求菩提之义也。十六大护者。外部天等也。

根本印事

    经云。戒方忍愿指。内相叉为齿。檀惠曲如钩。进力及禅智。曲如笑眼形（文）二风少屈。口开如牙。以二大押风侧。风空间金翅鸟两眼也。二地口。戒方忍愿齿。进力禅智间两眼也。尊面上有二眼。印有五眼。今尊面上有五眼。印有二眼。二尊影略互显义也。此尊以吞啖为宗。于食五种法义。以牙嚼碎之。降伏义。嚼碎诸味令成一味。是敬爱义。依食令身心成安乐。息灾义。随长养于身诸法出现。增益义也。经云。有佛名金刚夜叉。吞啖一切有情及无情等物。三世一切无秽触染欲心。令彼速除尽。吞啖无有余。便食诸触物。能令悉清净（文）此夜叉如佛故言有佛。金刚夜叉成夜叉付本地也。及无情等物者。虽非情于佛法可为障碍物。吞啖之也。触者秽触也。鬼角牛或人角牛。共令清净。清净者可通自性加持。吞食有情。令成本有萨埵身。吞食非情令成自证法界一味。故名金刚食菩萨。名金刚尽菩萨。五大院和尚云。梵言药叉。此言威德。翻为尽。能尽诸怨故言尽（文）根本印用五古印。五眼势也。正古五智。五智即五眼也。以内五古言眼也（已上毕）
    诸尊法不审少少记之为备废忘。定有讹谬多欤。不可披露他门。若及一门所见者。可被直之。

    永仁二年秋八月之比草之毕
    南无大圣明王。生生加护清净
    金刚澄豪记之
    永录六年（癸亥）五月朔日城贤书之
总持抄


　　　　　　　
　　　　　　　
　　　　　　　

弥勒法事

    种子。
    诸法本不生不可得义。大日经云。字门一切法本声（矣）本有自性法门身。一切法本声者。诸法成就位必发声（文）声风也觉悟体。此故一切法本声也。

三形事率都婆

    表法界五轮本有性也。以种子三形显六大不二。五轮加识大六大也。又种子三贤瓶。乘不可得之义也。乘运载之义。本有法身。修生加持意应身也。义释云。梵云衍那。翻乘。又名道。乌点譬喻不可得庄严。经云。出世间恼乱本声。牛马运载之时发音。可思之。字随缘不变之义。本觉缘起不变。六道四生群类运载。令归自性本有之心殿也。众生痴暗之随缘。不如实之义。本觉随起。如实知自心之义也。字运载义者。法界定印上。置五轮塔。是众生即体故。置定印也。

贤瓶事

    贤瓶者法界体。此表本有常住轮圆具德。但贤瓶中观率都婆。贤瓶者识大。率都婆者五大出生方圆三角等四鬘不离五轮。瓶塔共虽有随缘不变义。率都婆者以不变为面。瓶以随缘为宗也。字本不生诸法实体不变。运载者。诸法实体自性本有功德觉知之义。有一圆明。其上在九圆明（文）一圆明者。本有金刚界义（智）九圆明者。九重月轮九识也。言八叶九尊者。胎藏也。左手执红莲华者。本有理也。大悲色胜云红色。识大赤（大悲）白（大智）塔修生五大红色本有不二识大云。右说法印。一向识大智也。此曼荼罗中。不动降三世居外院。为外护也。大日如来一向智印时。十九执金刚等明王居内院为内护。内护者。法尔法界时。理智各在九识。理智即爱恚也。此位九识。各住识大智门时。为十九执金刚本有理智九识。各住智门。为诸执金刚。可十八尊。何云十九哉。理智九识和合时。在总体加之。言十九也。本有爱恚。理智为不动降三世事。共虽有理智义。且一往云。爱不动。恚降三世。二明王。法性大日成正觉之时。为内护对治魔障。于正觉无障碍之外用。成道时。二明王为大智大悲之功德。降伏三障四魔。成就下化众生愿。折伏摄受之方得自在。化度违顺众生。有内外护者也。此菩萨名陀罗尼菩萨。西方西时名因菩萨。陀罗尼者。轮圆具足义。因亦万德圆满之体也。此菩萨轮圆具足胎藏大日。被云也。瑜只经云。此菩萨云金刚轮菩萨。说此菩萨印明功能。若真言行者。不作曼荼罗但持此印明。即同大安立一切曼荼罗。自身一切支悉成诸佛聚。无比不思议。更无过上味。于此菩萨所所说相不同也。一代说化之时。示愚痴之相。开众会不审。次列释迦第三重之圣众。次八叶四隅随一。次大日补处金刚萨埵弥勒也。次瑜只说西方转法轮菩萨。次大日言弥勒。慈氏轨云。毗卢遮那即慈氏。慈氏即毗卢遮那。次瑜只经所说。智剑宝轮随一轮菩萨。两部不二之上。胎藏大日也。智剑文殊。宝轮弥勒也。一代释迦。弥勒名补处。何故有。释迦三形钵也。此钵法界体也。此钵中纳三界众生。故法华云。今此三界。皆是我有。其中众生。悉是吾子矣。今弥勒三形塔。亦法界为体。此塔中纳三界众生。三形其随一也。实释迦内证弥勒也。一代化度既举。归内证付嘱弥勒云也。我等众生。本有释迦弥勒三形。故弥勒正觉之时。一切众生悉可成自然觉。是释迦名外用因。弥勒为内证果。以弥勒为因。以释迦为果。一切情非情。无非释迦弥勒内证。释迦弥勒二尊三形。所纳实体何物。法界体无漏诸法。释迦钵纳先佛驮都。弥勒塔纳释迦驮都也。归平等。分一体成多身。释迦内证南方宝生。又五大虚空藏。自然道理驮都云也。弥勒所在东北也。大通佛十六王子时。第十六王子释迦。是东北方佛也。慈氏东北方佛也。释迦表果。弥勒表因。因果相对之时。举菩萨释迦内证云也。

补处事

　　于补处有数。补处云事也。弥勒者弥勒云事也。一切诸佛补处。皆可云弥勒。勒者一切众生并注。付嘱心也。观音阿弥陀补处云。弥勒云事也。入坛已前。补处菩萨。等觉位也。入坛已后。大日如来。妙觉如来也。是等觉为补处义也。世人嫡子付属家业补处也。一切种子位。是补处也。果还为因故。一切果皆补处位也。于内心中。观日月轮。是补处也。于显教有补处之义。谓权教实教补处也。于权教补处者。释迦教道补处。实教补处者。等觉一佛二名之义也。慈觉大师御释云。权现出没。名为等觉。始终不变。名为妙觉（矣）森罗诸法皆悉等觉也。何况我等哉。等觉者位邻妙觉。何以我等言等觉。弥勒一代时。示愚痴相。愚痴相者。一切凡夫也。一切众生全体。毗卢遮那果德也。此位为因至妙觉。于因位万行万善悉备。此言等觉。菩提心论云。于心质中。有一分净性。众行皆备等（文）又云。修瑜伽胜上法人。能从凡入佛位者。亦超十地菩萨境界等（文）三十七尊出生义云。削地位之惭阶。显等妙之顿旨（文）此等义门。设虽凡夫。位齐等觉。其名言弥勒。有何妨。实义更同。此菩萨为胎藏大日事。住法界定印。着五佛宝冠。胎大日也。法界定印上。安五轮塔婆也。难云。等觉菩萨非一。何必此菩萨独为胎大日。答。四隅菩萨中。东北化度利生方便具足极也。胎大日以化度利他之极。为本意也。轨云。毗卢遮那即慈氏。慈氏即毗虑遮那（文）弥勒为胎大日者。理趣释云。见此菩萨大轮者。金刚界大曼荼罗。此菩萨曼荼罗。不二理趣曼荼罗也。金即胎也。但不言胎言金事。金刚顶中。十八会中。初会开为四轮。其中金刚界大轮也。一往云金刚界也。瑜只经意。文殊金大日。弥勒胎大日见。文殊表四无我。空常乐我净。弥勒表四德波罗蜜。万法照一切云。故配两部云。问。曼荼罗中有六个飞天表何事乎。答。此菩萨所居。都率内院也。故都率天众来。为曼荼罗圣众也。问。一生补处菩萨居都率。有何故哉。答。都率四千岁。当下地五十六亿七千万岁也。彼天四千岁命尽。出世成道故成。都率天六欲天中中天也。佛常处中道。故居都率也。示云。应化等流之净刹。依深秘净妙法身佛土也。借名于一处。实遍十方。大师释云。安乐都率本来胸中（文）此故都率内院说法。说内证功德。一一相皆具八相。普贤·文殊·观音·弥勒四菩萨德。唯一菩萨利生方便也。故瑜只经云。救度有情。演金刚乘。唯一金刚。能断烦恼（文）此一菩萨说法利生功德也。救度有情（大悲德观音也）演金刚乘（说法智德。弥勒也）唯一金刚（圆满断德。普贤也）能断烦恼（利智德。文殊也）如有人有随分慈悲观音。有随分智慧辨才弥勒。有随分具德普贤。有随分聪敏利根文殊也。实证时以利智言文殊也。大品经云。般若无智。自性钝故（文）文殊言利智事。自性钝剑也。胎八叶中普贤持剑。是利智二轮精。共为智剑成理剑。

印事

    塔印。塔印者无所不至印。又法界定印也。无所不至印。用之。是胎灌顶印明也。布袋和尚内入。弥勒三尊令出生一切财物。此和尚弥勒后身也。弥勒三尊。胁士阿僧伽（无著）波薮畔豆（世亲也）。

妙见法事

    山门言炽盛光。身色如日晖。寺门言尊星王。顶中最胜王。仁和寺边大北斗云也。一字金轮也。此法付息灾行之也。

种子事

    谛不可得义。谛明义也。星以明为体。此智金也。流不可得义。是流大悲义也。理智义和合不二自性义也。日理也。月智。星。两轮自性理智。星形最胜不二之实体。此三者自心觉德也。（身日口月意星）三密三部三身也。此星一字金轮也。此尊表本有常住不变之义也。弘法大师释云圆盖西转。日月东流。南斗顺运。北极不移（文）北极一字金轮也。余星或回转或动转。北极常住不变无回转也。金轮不二尊故。大日住日轮中。智拳表金。月轮表胎。妙见者一字金轮也。妙见曼荼罗中前有轮。一字金轮也。轮者集三世诸佛智慧为轮。此尊军大主。此尊习爱染王。谓以弓箭手习之。大主事依师子冠。五连星七星九曜者意何。答。五星金义。九曜胎义。七星通二。木火土金水五行加日月为七星。七星加罗□计都为九曜。罗□星夺命。计都夺财。命金义。财胎义也。罗□星水精。计都星火精也。七星通五星九曜。妙见左手持莲华。华上安七星形也。此尊左右手印持物表示。莲上星形。五星（金智）九曜（胎理）兼此二星也。左持莲。右说法印。大指头指捻星形也。余三指星光也。三指日月星也。风空星形。是一字金轮也。右手虽有三辰。理上三辰也。右手虽有三辰。智上三辰也。珥珰者耳金也。环钏者也。

根本印事

    右手施无畏作。施无畏五指星光也。屈大指向身招之。天五星自心五行。令冥会之也。左金拳安腰。表北辰本有常住义。

大三古印事

    二小指内相叉。二无名指自小指上屈大指捻无名指。二中立合。二头指中指背立。如三古形。以大指小指上二无指捻。二字打空点义也。表本有理智常住不坏之义。二中立合妙见也。二头左头指九曜（胎）右头指五星（金）也。

七星总印事

    合掌二大二头指开立。口云。地水火立合离散。是七星本位也。总咒曰。

光菩萨印

    外缚二风宝形作。二空并立。余六指开立。右旋转（三反）。

真言曰

    唵缚曰罗帝惹暗。
    三摩耶会印。用羯磨会真言。最秘也。七曜真言者。前七星真言也。七曜总咒为北斗总咒也。妙见者实诸佛舍利也。一字金轮种子也。妙见灵地神宫寺是也。传教大师御作像御坐之也。御等身。山门人外。必未知之欤。

延命法事

    种子。三形。甲胄。
    字坚持寿命义。乘不可得义也。生界命根继佛界命根。义释云。梵云衍那。此翻为乘。亦为道（文）问。延命何尊哉。答。金刚萨埵也。一切众生净菩提心体也。论云。乃至轮回六趣。亦不变易者是也。不言萨埵法言延命。然本有之时为胞衣助众生命根修生之时为天盖继诸佛惠命。

三形事

    甲胄者。如来大慈悲义也。被此甲胄。于无尽无余之生死界。不当短命怖畏不祥厄难。于诸有情。起大悲心。降伏魔界。令成正觉义也。甲胄者。本有大慈大悲理智功德法门也。在自证为胞衣。成天盖。长养正觉身。化他成佛之时。为衣服舍宅等哀众生也。乃至草木等果覆真用皮。此即非情甲胄。一切有情非情。皆悉不被此甲胄者。无继身命。诸佛化用。非此甲胄。无化度利生义也。

右手持五古当胸事

    十界平等无二。显自心曼荼罗。东方最初净菩提心之故当胸。胸心也。东大圆镜智也。于萨埵有理智萨埵。持智十六大生。左手持铃。十界入理门。止声归自证。表理十六大生。以铃当腰。归字本理。字自性之字也。表本有理智也。

根本印事

    二手金刚拳。二头指仰。并相系而钩结当心。风指是命风。左风指众生命风。右风指诸佛命风也。迷悟一体结。由此印成就本有金刚萨埵也。又印。结胄印。此甲引合结义也。显法尔不二之义。不和合六大。无五智圆满之义。左右风指首。观二字。右大智方便故。悲愍众生下。左字大悲方便故。惊觉诸佛。上求菩提下化众生之义。和合实义名本有常住之萨埵。字言大智字言大悲事。教时义云。字文殊问经瀑流（云云）涅槃经乌者名烦恼。烦恼者名曰诸法（文）庄严经云。唱乌字时出空点字也。文殊问经云。是息憍慢声。字慢（云云）又云。是声结声（文）庄严经云。出永断一切道声（文）二风端流出者。青组者。青色春色。春色东方发心之色春诸草木青色也。此金刚萨埵命根也。左右二风也。命根体也。大日经疏第十云。经中命者。所以风者想也想者念也。命根出入息之相（文）此尊金刚萨埵也。然不言萨埵言延命。本有修生二义。本有时。一切有情于心质中。有一分净性等云。乃至轮回六趣。亦不变易（文）此本有常住之延命也。修生时。左手持金铃。是付色法不祥中夭命根人持之。成延命之义。不祥短命之命根者。持之故成长寿之义。此故云延命。又云。金刚萨埵者。第八圆明体。第八识者。字风轮之体也。风轮者众生息风。第八识色心之中心法也。命根之体。为命根萨埵。供短命怖畏身寿命也。持铃杵。杵表萨埵。三十七尊初也。铃铃菩萨。三十七尊终也。一期运命三十七尊。住心上故也。三十七尊供成功德。寿命长远之计。无过此尊也。

法华法事

    种子。又三形。率都婆。又钵。
    坛上安置经一部事。法曼陀罗为本尊义也。本迹二门两部大日也。此故以经为本尊也。又本尊塔中安释迦多宝也。本有修生。修生时。释迦多宝为本尊。本有时。释迦多宝台金两部大日云也。于法华实相中道理。分之为本迹二门。本迹二门。是两部大日。于此大日有四德。金界大日为四智。胎界大日为四佛也。以莲华为法华体。八分肉团即八叶莲华也。弘法大师释云。观莲知自净。是则胎界大日义也。见果觉心德（文）是指金界大日也。示云。八岁龙女。于海中唱内证成道。显法华现诚明证。生死大海即法性果海。大海者即字智水。此智水为平等一味雨。洒三草二木。实指生死大海。龙女一切众生凡体也。字率都婆。付大法行秘法时也。付法身内证位行之。钵是付用应化身行时用之。于释迦有多种。一代教主释迦。付之如有四教教主。曼陀罗第三重释迦。五智随一释迦。以释迦多宝为两部大日。深秘释迦也。此土不二自性释迦。即法性大日也。释迦（智金菩提）多宝（理胎色）庄严经说涅槃点云。于一切法皆灭没生。故云涅槃点也（文）金刚顶经说。字有不可得（文）有者二十五有三有等也。法华经说。今此三界。皆是我有（文）说破有法三出现世间。是有义也。以钵为三形事。又有义。以法界为钵体。所纳物三界六道一切众生也。吞食之。为令成法性平等一味。释迦利益众生方便也。正像末三时。以钵功德利之。劫末为金刚夜叉。直吞啖一切众生化之也。释迦者（生身外用）多宝者（内证法身）。问。破有实义如何。答。大日经云。心王毗卢遮那成自然觉。尔时一切心数。无不即入金刚界中。成如来内证功德差别智印。如是智印。唯佛与佛乃能知之（文）心王心数共如来内证功德觉知即破有义也。天台同居分身寂光地涌观了。咸信一道无偏。同居分身诸佛云。地涌菩萨云寂光。实破有云义也。破有之义虽多。不能委记之字通能所。所破时有体者。三界六道也。故云今此三界皆是我有。其中众生悉是吾子。众生发心觉道破有义也。实三界六道众生。不如实知之义有义也。九界六道并曼陀罗圣众即破义。体佛界所具九界也。涅槃点九界即佛界也。字明三转者。多宝。空点释迦。即如次理智之故。释迦内证多宝。多宝外用释迦也。多宝内证释迦。释迦外用多宝也。此内证外用。色心之二法。色心不二言字也。此法习四种曼陀罗时。种子并法花文字。乃至世俗文字。并法曼陀罗也。钵塔三摩耶曼陀罗。羯磨通三。释迦（果金生身）所座（不二）一切众生即体也。于凡身表有遮那三身也。以此三身为色心时。塔所座一也。塔色也。三尊心也。经说金座。又经师子座云。金座者二佛不二体也。师子座师子啖食诸兽。摄入一身。释迦钵盛三界众生啖食之。令为法性平等之一味。故坐师子座也。慈觉大师御释云。色身二法即二佛也（文）塔五字五大所成胎也。所座一字所成之体是金也。一字者字也。金座者字也。证成佛地座也。天台意。二佛同座三谛圆融之义也。多宝空。示涅槃。释迦假现生身。所座表中道。法华说色心实相法。色心实相法究竟。六大中五大成依报之塔婆在外。第六识大成正报之二尊住塔中。以塔为三形之时。根本印无所不至印也。摄大仪轨说此印云。止观莲未敷峰合。双依本。二横其端。遍身布四明。所花台上（文）四明者明也。台上者行者心上也。手结塔印。口诵明等深义此也。又于塔印。以二大指为释迦多宝。然双依本之时。是内证也。释迦入多宝三摩地也。亦开二大之时。外用也。多宝入释迦三摩地也。口云。四字。以何双依本言内证。以五字配五方。南方内证方也。故言内证也示云。摄威仪归平等。分一体成多身也。开塔印时。二大付风。风也。东方初发菩提心之体也。印形说法印也。出内证位趣化他初也。秘云。塔印一身也。是胸也。双依。以自在之大空。令同凡心。是如实知自心之本有萨埵义也。此内证位也。开二大者。开八叶心莲。显本有理智。问。双依之时。二大二佛所座何物乎。答。塔印中空界也。二佛居空。法华云。诸法空为座（文）又宝塔涌出住虚空。是诸法空为座义也。以空为座事。心虚空菩提三无差别之故也。父母所生身成大觉位义也。问。以二大为二佛。以左右大指。云何配当二佛乎。答。禅多宝。智释迦（文）疑云。右智释迦义。左理多宝义也。十度时。右空禅。左空智也。相违如何。答。对佛时无相违也。仪轨云。左檀戒忍进禅言时。左空禅多宝。右空智释迦也。定惠为二佛也。法华云。定惠力庄严。以此度众生（文）此心也。问。以二大二佛云时。塔中居二佛。又开二大时。其义何。答。开二大开塔户者。烦恼体也。故开户者。开我等众生自性之心殿。见无相法身毗卢遮那佛义也。开空（左大）假（右大）二户。显一实中道之理义也。问。实塔者何物耶。示云。一切众生身心也。身者干栗驮。是莲华即所住也。心者质多。是月轮即能住也。月轮者行者心月轮也。是心也。第八识圆明体是也。又安置佛像。是心。第九识也。所住塔月轮也。形心。是第八识也。深义问之。问。塔门户开闭云事何耶。示云。闭户者。显一切众生本有萨埵。法尔应住身心义。开户者。行者遇此教。依三密加持力。一开发净菩提心见自身三十七尊。是名开门户云也。亦是开发如实知自心云也。又示云。闭户厌生死苦义。开户见佛像。得涅槃乐义也。此户者烦恼义也。佛像是菩提义故也。众生未发心时。名闭户。遇教时。名开户者也（取意）以钵为三形印钵印也。示云。开虚圆大月轮印也。二手十界。以空付风。空风自在。以虚空法界为钵。盛六道四生群类义也。风空相付说法化他义也。钵集九界令归佛界。金界义。凡圣杂住胎藏义。能住释迦三身功德也。定印为钵印。左手十界五大（理）右手十界识大（智）六大无碍常瑜伽之义也。
    此经配两部事。
    方便品胎藏（理因多宝）说开示悟入四位故也。寿量品金界（智果释迦）说果位故也。宝塔品不二宝塔。自地涌出。释迦多宝二佛同居故也。但迹门宝塔品为不二事。宝塔品时。显释迦分身。成本门远由。迹门胎藏界。本门金刚界。东寺本门胎藏。迹门金刚界。会三归一故。迹门金刚界云。久远显本故。本门胎藏界云也。付释迦多宝。观智仪轨。名普贤延命。云无量寿命决定王如来。山门普贤延命者名理。本有金刚界萨埵法身本有常住故。言延命也。无量寿命决定王如来者。他受用报身如来也。理智相应智故言无量寿。一切应身如来全身舍利者。多宝如来舍利也。是言报身如来也。依之传教大师。无量寿命决定王如来者。多宝异名也（文）慈觉大师同之。释迦内证言普贤（理大智也）无量寿命决定王如来（智阿弥陀）现在释迦不二应身是也。释迦入塔中事。表三身相即一义。塔释迦所具法身也。多宝释迦所具报身也。释迦应身也。分身诸佛摄释迦也。即一体相用也。根本大师觉大师御释。无量寿命决定王如来者。常在灵山释迦也。三井寺无量寿命决定王如来者。即普贤延命也。无量寿与延命义同也。法华法本尊有多种。山门普贤。三井寺阿弥陀不动。又释迦多宝并为本尊。醍醐大日定也。仁和寺观音习定也。胎金两部大日习之也。宝塔涌现。塔中有多宝佛。释迦同座。以二尊为本尊。释迦即金界大日云事者。宗秘论云。灵山佛常在人天恒充满。号曰金刚界宫（文）释迦也。威仪形色经云。身相黄金色。安住智拳印。常游满月轮。证诚法华经（文）云安住智拳印。知金刚界大日。证诚云事。真言意。以智界大日为证诚显宗法面以多宝证诚。说法义也。故住智拳印说法相也。法华云。尔时宝塔中。出大音声。叹言。善哉善哉释迦牟尼世尊。能以平等大会。教菩萨法。佛所护念。妙法华经。为大众说。如是如是。释迦牟尼世尊如所说者。皆是真实（文）定印无说法义。示云。安住智拳印者释迦常游满月轮证诚法华经者多宝也。即以释迦始觉菩提心。显多宝本觉证明也。多宝印法界定印明。金轮印。智拳印明归命。问。此法本尊有多种。其中以不动为本尊。何意有乎。答。法华实相中道之理。是一心本源也。妙法者心也。莲华者身也。以心为体。不动誓愿云。大圣明王无其所居。但住众生心相中。不舍本誓。常居一处。混同秽触。悉令清净（文）知云心想之中心本源也。加之犹如薄伽梵云。是亦行者本心故也。结诵法华印明。印八叶。明法华肝心明也。
　　（三身圆满大日如来。开示悟入）萨缚勃驮（一切佛）枳攘曩（如）沙乞瑟毗耶（来）哦哦曩娑缚罗乞叉祢（拥护相也）萨（妙里）达摩（法）浮陀利迦（白莲华）苏多览（经）惹（入）吽（住）鍐（边）护（寿）缚曰罗（坚固）罗乞叉□（拥护我也）吽（普遍义也）娑缚诃。
    于九条殿下。妙香院僧正（良快）问胜宪云。法华经何文可悬心哉。胜宪云。法华仪轨云。虚空为道场（理）菩提虚空相（智）亦无等觉者。真如故如来。可入三摩地。殿下（并）僧正随喜。虚空为道场句。空摄地水火风四大五大理故。菩提虚空相句云智事。云虚空为道场。能住所住应故。虚空自在为性。摄万像。心法亦自在为德。摄法界。空心相同故也。亦无等觉者。真如故。如来此事也。
　　示云。妙法莲华者。众生心身也。妙法者心也。莲华者身也。摄法界为一心。法界即识大也。摄五大为八分肉团。肉团即八叶莲华也。此莲华云也。众生自性一心。真如法性体也。心即行者平等智身也。故大日经疏云。一切众生色（身胎）心（心金）实相。从本际以来。常是毗卢遮那平等智身。非是得菩提时。强空诸法使成法界（文）莲华三昧经云。归命本觉心法身。即金刚界。心月轮也。心也。常住妙法心莲台。即胎界也。心莲也。心也。本来具足三身德。三部三身胎藏义。三十七尊住心城。五部五智金界也。妙法者。心佛及众生。无二平等。本来常住也。天台释妙法法云。十界十如权实之法（文）权实法者。指众生心地也。于莲华在二仪。譬喻莲华如常。表自性清净功德也。当体莲华者。法华三昧清净法。我性中道理也。此真言行者色心实相平等智身云也。色（理也身也塔也皮肉也）心（智也质多也释迦也意也）法华口决毕。

地藏法事

    种子。三形。金刚幢。
    因业不可得。万行万善诸因也。地藏者大地也。万法自地出生。故为诸因。为地藏种子。于诸佛菩萨。虽有大悲行愿因。以地藏可为本也。乃至至非情草木。种子功德皆地藏字也。三形金刚幢者。地藏全体也。幢者宝部中西方幢菩萨也。如意宝幢也。万法能生体。地藏亦万法能生体也。以幢为三形也。一切草木茎皆幢也。大日如来四德中。南方如意宝部也。问。地藏如意宝南方中南方。何南方中西方哉。答。南方中南方。自证中自证。幢大悲方便始发功德。化他始西方也。内证中化他初。南方中西方。西方证菩提方也。此因菩萨。因菩萨地藏也。因菩萨弥勒也。何云地藏。于地藏有无所不至功德。南方云幢菩萨。于西方云因菩萨。因菩萨弥勒也。为当来导师因也。地藏如意宝珠体也。说法利生之时。云转法轮菩萨。锡杖功德是也。地藏胎藏大日。地者胎藏义。大地含藏万法无阙。一切草木丛林。大地出生。胎藏大日种子。真如大地体也。地藏宝珠持。是万法出生义也。地者字本源也。众生法性无漏之心地也。万法一心作也。一念心即如来藏理。一心即藏。心即也。出生字。能所不二也。胎藏大日云时。内秘菩萨行。第五位也。外现是声闻者。内证发毛。以前位。外现比丘形。本有修生共比丘形也。一切草木等。最初秃皆比丘形也。福智二严奢。福（理胎）如意宝理（智金）锡杖宝珠大悲利益义。锡杖说法利生义（云云）

根本印

    内缚竖开二中指。立合圆形锡杖也。如意宝珠也。锡杖六轮。表六道轮回之义。地藏菩萨六道能化之教主。六道流转之业。即六波罗蜜之功德也。三度振。三毒之义也。九条表九识九界。一切草木树林。并其性。纳大地。其种子下大地。皆地藏付嘱义也。不下智之精于理。何生不二法性之大日。所持如意宝日月两轮宝珠也。一切众生并地藏也。森罗诸法大地出生。皆地藏如意宝珠也。净土往生人。奉问圣众云。地藏菩萨何所生哉。圣众答云。堕地狱有缘者。对中有施益。无缘者堕地狱赞苦。何者不预利益。谁人不信地藏菩萨。此菩萨印三种。真言三种有。可见轨也。
    已上地藏事毕。
    南无地藏菩萨。引导所存土于澄豪。
    诸尊法不审事等。少少注之。为备废忘也。有庀谬欤。不可披露他门若及一门所见者。必必可被直之。
    南无地藏菩萨。南无地藏菩萨。助澄豪及十方众生。
    平安城西长冈旧都于座光寺草庵草之毕。清净金刚澄豪（行年六十岁）。
    康永二年（癸未）八月二十六日。于江东法华寺草庵。以西山御本令书写毕。持宝金刚澄淳。
    文和四年（乙未）十二月二日。以江州上国寺御本令书写毕。真如金刚尧觉。
    正长元年六月六日。于西谷行光坊赐御本校合毕。传领贤忠。
    此抄年来间承置旨注之。不可及他流仁。穴贤穴贤。可秘之。澄豪记之。
    明应三年（甲寅）二月二十日。新宫中坊。永录六年（癸亥）五月十三日。求法沙门（行年五十八岁）。
    实镜坊城贤书之。

总持抄
总持抄


　　　　　　　　　
　　　　　　　　　
　　　　　　　　　

阎魔天法事

    种子。三形。坛茶。人头幢。
    此字者乘不可得义也。义释云。梵云衍那。此翻为乘。亦名为道（文）乘者运载义也。此字琰王心也。此即行者心也。此即本体也。能乘之体。从心所起之无明业寿也。持一期寿限。生住异灭四相迁变。至琰王前。运载之义。七识之浪归第八识心也。又第八识湛然寂静心也。虽然依妄境依业。感异熟之力也。故心即乘妄境义在之（云云）仁王经云。识神无形。假乘四蛇（文）四邪者四大也。四邪者。随缘之日。云苦果之依身。觉悟之时。各四智之圆镜也。问。运载心如何。答。一期寿限之时。至琰王之厅。此浅略义也。又始觉前后之四相。此运载义也。实心王心数之法乐。是本觉俱有之四相也。此真实运载也。字空点觉悟义也。又自性加持之义。加持者。依琰王修行功。言延寿命。拔苦进佛道。延寿命故。言去识还来之法。是空点之义也。自性云者。琰王者第八识心王也。第八识染净之诸法悉在之。染净不二。凡圣一如。是自性空点也。文殊问经说字字义言。是佛道达声（文）声字实相故。法佛平等之三密。众生本有曼陀罗也。四曼不离故。法尔无作三身。自性法身全体也。此故空点者。开悟本有轮圆之具德。即身成佛者。大空点之义也。

三形事

    坛茶者。人头幢也。右手持人头幢事。持一切众生命根义也。譬如切人头灭命。故持首持法界众生义也。虽一身广。于面上具六根六境六识显然也。故持坛茶。是一切众生断惑障烦恼。转五智五佛意也。深秘。一切众生从第八识生。还归第八识。故持人头。持妄想流转之业。八识圆明之体也。

乘水牛事

    水牛水陆自在义。此住生死两际。表无止大智大悲之利益也。于水得自在。住生死无常之大海表利益广大。于陆得自在。游涅槃常住之彼岸表功德甚多。又于水牛。有迷悟不二三义。一于生死之崄山（色理）烦恼之大海（心智）得自在。是九界妄染之上色心也。二于菩提之觉月（智心）涅槃乐岸（理色）得自在。佛果圆满之上色心也。三行者身（理色）心（智心）即本有自性之五轮。法尔无作之觉月也。此三重色心也。迷时生死之水牛（色理）烦恼之琰王（心智）也。悟时菩提之琰王（心智）涅槃之水牛也（色理）水牛者一切众生体也。水陆自在者。（理智）之水陆也。问。净颇梨镜者。其体何乎。答。第八圆明体也迷情之前言烦恼之体。悟之时言大圆镜智也。实颇梨镜者。有最初之一转。发菩提心之圆镜。一期善恶之业体。浮净颇梨镜者。琰王是行者身也。颇梨镜行者心也。所浮善恶业因者。一期心念所作业因也。即以心王心数之法乐。浮净颇梨镜云也。又秘云。八分之肉团。即净颇镜也。谓圆明之体。肉团所浮诸法。了智了别心也。

去识还生法事

    招魂口传。结炎魔王印。其印相者。二手合掌。二风二地相背入月。二空并立。从风中节上越之。致二火内。第三节相柱。水火头合。诵。又结五古印。诵也。表炎魔同体异名也（已上）招魂法本尊加持用之。炎魔王一习也。显教言地藏所变密教爱染王所变习也。白川院御时。造炎魔王。立伽蓝安置之。名平等院。彼炎魔王像。如爱染王。王习炎魔王时。彼手令持髑髅。是名人头幢也。炎魔王名平等王事。炎魔王住生死两际。记善恶示轻重。爱染王第八识所变体也。第八识染净真妄之总体也。炎魔爱染共第八识所变。王净颇梨镜。第八识习之。人头幢者。于第八识所薰善恶之业体也。若人切头时。命即死。故头者魂也魂者众生色心二法也。彼拳中持一切所求物。所求物者即第八识体也。但付始觉前后之四相。行炎魔天法为延寿法事。浅略也。一切众生。自第八识生。还归第八识。即本觉俱有之四相。心王心数之法。示无有寿尽。以之为真实延寿法也。修延命之法。随情之义也虽延寿有寿尽。故涅槃经云。一切诸世间生者皆归死。寿命虽无量。要必有终尽（文）真实之延命者。法尔无作之延寿是也（已上毕）

水天法事

    种子。三形。龙索。
    字水种子也。故为此天种子。三形龙索者。以八寸生糸素索。为三形也。龙索者。索四摄大悲义。龙诸佛大悲体。众生摄化之用也。此故降雨润国土。国土万民草木。皆悉蒙利益。草木识大。六大全体也。六大中以水大显大悲之德。法华平等利益。喻平等一味之雨。真言法味名五智之智水。灌顶者以洒五瓶之水名写瓶也。实写瓶者。本有自性法界瓶所写甘露水。即两部大日也。实灌顶实写瓶是也。大龙功德。以之可思之。大龙法界之瓶也。水两部之法雨也（云云）坛中央之小器。无热池也。青子钵请想者。诸佛大悲心水行者净菩提心心水冥合时。降雨润国土也。青子者青色也。水以青色为随缘随一也。瑜只经意。北方业菩萨持绿宝水色也。五行时。北云水也。故此初发心菩萨持绿宝也。绿青也青黑浅也。黑众色重色也。究竟方便具足色也。水色青色也。五色重者也。金界大日种子用字。字即五色五智之种子也。于水在五色五智之功德无疑。五龙者。五智如来也。四龙领四州今水天居中央。法界体性智也。四龙者四智也。水天龙者。一切众生净菩提心。水天供者。一切众生五蕴之干地洒菩提心之法雨义也。散杖观龙此义也。轮盖者。难陀龙王奉请佛时。使者龙也。使者水天方便智用也。大日如来方便智用。西方阿弥陀也。四摄中西方锁菩萨。名使者菩萨。说法利生义也。

以水天为金界大日事

    既头冠有五龙。五龙者五智如来也。种子字也。金刚界大日。种子。字有五色五智功德。故法界体性智大日。以字为种子。字体一也。义可思之。此天右刀智也。左龙索理也。金界右拳智也。左拳理也。理智不二言智拳。金大日智也。男也。水天善女者。是理智共利生方便义也。成佛身。以而二之理智不成之故。为显不二之理智。为显不二之义。言女也。但不言善男龙王言善女龙王事。降雨事宝珠之事也。宝珠理故言女欤。

本尊释迦（左金刚手右观音）

    以释迦为本尊事。娑婆有缘之能仁也。事业羯磨之佛身也。有情非情蒙益。无过法雨故以释迦为本尊也。北方五行之时水方也。北方羯磨尊也。此故用释迦。金刚手观音释迦说请雨经时。对告菩萨也。此菩萨为胁士。观音西方部主也。西方五轮五字配当时水方也。金刚手东方部主。东方西方因也。西方东方果也。因果对方胁士也。木水相生为成就法。木依水生。水依木生也。

以广目天为结界明王事

    广目天左手持索。索四摄大悲水天持龙索。二天同之索。表下化众生。水下化众生也。就中西方五轮配当之时水方。此广目天亦西方天也。口决云。若行者悬心于左索。请雨七日。若不成广目天左手刀悬心。刀是大智义也。左索龙也。以右刀降伏之。龙即降雨也。此时行者可入金翅鸟之三摩地也。金翅鸟每日以一大龙五百小龙为食。行者入金翅鸟三摩地。龙王恐之降雨。三大龙者。根本无明也。五百细龙者。支末烦恼也。金翅鸟者。诸佛大悲。行者净菩提心也。诸佛大悲薰内。初发菩提心时无明烦恼悉消灭。此时烦恼即菩提之觉。此言发心即到。发心即到。施大悲化用此故降雨润国土也。草木滋润。众生预益。此时一华一香。人悉皆法性龙也。法性雨也。龙（胎理）雨（金智）行请雨法。法即雨雨。即不二法性大日。即身成佛也。龙王者。前成就理智二佛。雨者日月二轮也。二轮下和合之时。生新成正觉佛。此佛言法性大日也。释尊出世时。难陀拔难陀龙。降雨洒太子顶。以之思之。先成就之理智之二龙下成佛因。佛身圆满位。二龙下法水。洒太子顶。即是受职灌顶之法则也。太子顶洒水之时。太子上右大指受之是五智也。右手下垂。上求菩提下化众生义也。已上毕。

    永禄六年（癸亥）卯月二十五日。实镜坊城贤书之。

总持抄卷第九

     (此卷阙)

总持抄

　　
　　　　　　　
　　　　　　　
　　　　　　　

仁寿殿观音

    仁海。长历四年十月九日。注进云。白檀十一面。正观音各一体。高七寸。梵天帝释各一体。高六寸。
    应和二年六月二十八日。御记云。安置白银白檀观音像二体。以宽空僧正奉开眼之天德四年。件佛烧亡后。白银白檀观音像（云云）延久四年三月十日。御记云。圣观音也。以白檀奉造之高七寸。梵天帝释各一体。
　　天历年中醍醐三昧堂本尊移仁寿殿。弘法大师御作也。圣观音·如意轮·十一面三尊也。实正观音也。
    山门相传云仁寿殿御本尊者。正观音一体。高七寸梵天帝释。各一体。高六寸。是伊势内宫御本地也。日天子是圣观音也。此本尊者。最胜王经宝珠品事起。帝释为众生修宝珠法给。云最胜八讲。此品中本尊正观音也。十一面·如意轮。于正观音一体上一义习也。梵天帝释。外宫御本地也。每月十八日。观音供。仁寿殿观音供是也。
　　一。灌顶之时胎金印信事。
    胎藏界。次金界。以从因至果义。先胎授。从果向因故。金后授之。
　　一。御即位之时奉授帝王事。
    唵时二手合掌。次云乇只尼时。延右五指悬左肩。次云迦底时。延左五指悬右肩。次云迦伽时。以左为下。以右为上交二手腕向下。次云宁曳娑婆诃。如轮转变。印如塔印形。
    神武天皇以来。天智御宇。有伊□加大臣。恶人欲打不及仁力。故乍思送日月处。于时常陆国鹿嵨郡有下女。于藤下产一人男子。时它天来取生子。腹上乘唱云。自曾曾利贵作七岁冠得。天皇三返。四方回三回。以生子及御即位法并藤卷钩施母。汝以此等法。可登天师位（云云）于时生子弥生长后。以藤卷钩。打伊留伽大臣颈后天下安平也。自藤卷钩升进。依之赐镰足姓名。登帝王师位。奉授御即位法。以来至今。御即位法是也。今大职冠是也。大唐周穆王时。有八疋驹。穆王乘此驹。须臾刹那间。飞回一大三千界明马也。乘此驹鞭天竺灵鹫山。致法华会座。时释迦如来。以法华即位奉授穆王。以来大国我朝法华御即位始来也。奉授五种印。五眼各别也。
    智拳印。开北州宝都领。
    无所不至印。二手合掌。二头指二大指端合（大惠刀印也）。西州宝都领。
    塔婆印。三眼印。惠眼。暗。先印。以二大指。付二头指上节。南州宝都领。
    引导印。四眼。法眼。先印。以二头指。付二大指中节。东州宝都领。
    佛眼印。五眼。佛眼真言。唵它只尼明终加恶字。二手合掌。二水指端立合。中虚以二头指端押二中指上节。二大指并立。付中指中节。次左右手覆交腕。以左五指押右肩。
    缚曰罗驮都。以右五指。押左肩。以右为上。其后向下方。合掌持之。乍合掌当心。大指违作三轮形。以宝珠。其印相云。以右大指。付左头指中节。以右大指附右头指中节。中指以下六指端立合。
    次奉授智拳印。次以右大指头指立合。左头指握。用二真言。金刚界大日真言。乇（持宝财）只（除障碍）尼（开荣花）。缚曰罗驮都胎藏界大日真言。乇只尼阿尾罗。
    次四海领掌印。外五古印。自淡路国西海道。次南海道。次东海道。次山阳道。次山阴道。是名四海印。
    身三（不杀盗淫）口四（不妄语绮语恶口两舌）意三（不食嗔痴）持此十善也。是法华四要品习合。
    方便品。智拳印。十方佛土中。唯有一乘法。
    安乐品。无所不至印。观一切法。空如实相。
    寿量品。塔婆印。佛语实不虚。如医善方便。
    普门品。引导印。慈眼视众生。福寿海无量。
    帝王御即位时。令即大极殿高御藏。御接录臣。令授帝王。给印明也。持十善治天下也。仍以十指悬肩之心。持物荷背负悬肩也。持十善重位。四海七道领掌心也。高御藏即位。摄录臣右绕一匝。王向南。臣向北。奉授此印明等作法。王臣共持念珠给。密密念诵。其念诵。人不见也。以此等法。法性寺殿下。令传授白川院及知足院殿。法性寺殿下。宇治僧正觉惠。如此法若传受有御寻。不知之由申乎。
　　一。六月能延法者。
    不动法是也。四臂不动也。护摩事。护摩此云焚烧。以大日智水。烧百六十心妄执。令成百六十心。五智五轮德也。亦云灭罪。以大智力灭妄法坛者增益方形。降伏三角形也。敬爱八叶形。生息灾圆形。以钩召及延命摄息灾形也。投物者。百八枝百八烦恼也。十二枝者。十二因缘流转烦恼也。三十六枝坛木者。六六三十六木根本烦恼也。投华者。诸佛座位也。药种者不老不死法药也。涂香者断恶修善义也。油者痴烦恼也。饭者荣乐烦恼也。丸香者执着烦恼也。胡摩者执情烦恼。芥子者嗔烦恼也。五谷者疑烦恼也。粥者我等乳味十二因缘根源烦恼也。散香者八万四千尘劳烦恼也。烧香者烦恼所断也。灯明者佛智明了义。阏伽者。于大圆镜智上。浮见来生佛果菩提。华行者庄严具足也。五瓶者五智也。大杓者金刚萨埵也。故以两手合掌。受大日说法体也。小杓者大日也。圆满觉者体也。酌三度入大杓。受大日说法。能知意也。火箸守护使也。烦恼恶党。烧害也。标者开字门户。行者出入法界宫意也。五色糸者五智五佛也。四撅者。捧四佛幢烦恼菩提差别意也。
　　一胎藏界曼荼罗十三大院。
    一中台大日。行者心王大日。二自大日上方遍知院者。行者所具本不生智也。三其上释迦院者。行者说法智德也。四其上方文殊院者。行者顶上大智也。五自大日下方五大院者。行者嗔恚也。六其下方虚空藏院者。行者福智也。七其下方苏悉地院者。行者妙成就法也。八自大日左方萨埵院者。行者萨埵也。九其以外除盖障院者。行者断恶修善也。十自大日右观音院者。大悲口也。十一地藏院。行者能生宝珠也。明知。现图曼荼罗者。以法界万藏分十三云十三重曼荼罗。皆一切众生色心二法也。十三大院不足。虽云有十三大院。见现图曼荼罗品。有十一院。于胎曼荼罗有二义。一者现图曼荼罗者。善无畏三藏。北天竺佉驮罗国金粟王塔本居住给时。金粟王我授大法给（云云）于时三藏为授之。故见大日经十万颂三百卷。文广博义理深广也。故可授之无才学。故取置大日经。独向阇夜观想云。我三藏以如是迷文理。不达此经义。末世弟子。以何得知之。向天乞圣加被。时于虚空中。现金色曼荼罗。今世流布曼荼罗是也。三藏图之。名现图曼荼罗。前后四重。左右三重。无千手及一百八臂二菩提院。只十一重曼荼罗也。不合经说十三重曼荼罗。以其佛菩萨铭。及印明等录别卷。是大日经第七卷是也。供养法卷也。明阿阇梨所传曼荼罗者。大日经所说四重十三重曼荼罗也。八千手及一百八臂二院。现图曼荼罗也。于现图曼荼罗。示现上首许。故佛菩萨少也。明知。阿阇梨所传曼荼罗者。自大日如来至今。传经中曼荼罗义理来故。是图绘曼荼罗义分也。四明曼荼罗会释者。于现图曼荼罗。不足二院虽有十一重。得口传时。普合经说。十三重曼荼罗也。其故于虚空藏院左方。有一百八臂。右方有千手。明知院数虽无二院。有其主二人。故具有十三重也。若尔不居本院。有虚空藏左右。有不审。其故此二菩萨者。求福众生多故。现千手成一切本望。求智慧故。现一百八臂。此二菩萨。大日福智二严也。
　　一。曼荼罗出现时代。
    大唐开元八年。金刚智三藏。持金刚界曼荼罗。自光明国一行庵室来。善无畏三藏。持胎藏曼荼罗。自摩诃陀国一行庵室来。互师资相承以来。两界曼荼罗一具流布。故胎藏曼荼罗者。善无畏所持所学也。金刚界曼荼罗者。金刚智所学也。
　　一。曼荼罗别名事。
    一。法界曼荼罗者。法界别名也。以法界万法分十三种。名十三重曼荼罗也。
    二。都坛曼荼罗者。有主伴高下。住各各本有萨埵。今世流布现图曼荼罗。是顺十界平等义是也。
    三。都外别坛者。以胎藏界曼荼罗中随乐本尊立别坛修之。于此有二义。一变大日成随乐本尊观是也。二取中台大日置宝幢位。佛左方。以随乐本尊置中台修之。
    四。大悲坛者。灌顶时坛也。去高高圣位。令薄地凡夫登坛。是大悲至极位也。
    五。秘密坛者。以诸尊中三摩耶形。随意乐立别坛修之。不动剑。观音莲华等是也。
    六。成就坛者。以梦想感得三摩耶形。立别坛修之。
    七。现图曼荼罗者。依善无畏祈誓。现虚空中。故云现。图之置云现图。
    八。随机曼荼罗者。善无畏相应末世机根现给祈。故云随机曼荼罗也。
    九。嘉会坛曼荼罗者。灌顶时生当导师故。为诸佛等随喜云嘉。为守护集会方云会。故云嘉会坛曼荼罗也。
    十。东曼荼罗者。胎藏界曼茶罗也。
    十一。因曼荼罗者。胎藏界以本有萨埵为面故。
    十二。莲华曼荼罗。
    十三。阿阇梨所传曼荼罗者。大日经所说十三重曼荼罗是也。
    十四。转字品曼荼罗者。以胎藏界诸尊。说种子曼荼罗是也。
    于此等中。现图随机大悲东方曼荼罗因曼荼罗。一向限胎藏界曼荼罗。不通金刚界曼荼罗也。自余皆通两部曼荼罗。
    明曼荼罗色者。胎藏界虚空示现曼荼罗者。悉皆金色也。今世流布曼荼罗。善无畏虚空示现曼荼罗一性也。书五色有不审者惠果和尚时。引改金色书五色。以金色摄五色。万物生长初具破时黄色也。后成五色。金色者。五色总体也。大日如来。于金色令含五色。示现于金色给开五色。十三大院四种曼荼罗也。三重者。胎藏界三部所表也。五重者。五部五大所表。六重者。六大法身也。七重者。七星本命也。八重者。八叶九尊也。九重者。九会曼荼罗也。十三重。胎藏界十三大院也。十七重。十七尊。虽有三十七重。不及仁力。故不造作也。三十七尊所表也。开之成一大法界法门。一切众生五尺身中所具法门也。人形五轮者。中台大日腹也。遍知院胸也。释迦院者说法智。行者口也。文殊大智无上故顶上也。五大者。五藏六腑。虚空腰也。苏悉地者两足也。千手右肩。观音者右臂也。地藏者右腕。一百八臂左肩。萨埵左臂。除盖障左腕也。
　　一。灌顶等两界曼荼罗者。
    大唐开元八年。金刚智及善无畏。一行所来。相互成师资。善无畏胎藏曼荼罗授金刚智。金刚智金刚界曼荼罗授善无畏。以来两界世流布也。若依此义。自金刚智善无畏上代。两界曼荼罗无之欤。若尔上代灌顶等作法如何。答云。行法未明。于树下石上。传深秘许。非如今日作法。故知人深知之。不知人一向不知作法也。不限灌顶作法。一切行法及经论深义。皆如是也。胎藏界以三部为心。金刚界五部三十七尊为面为四重。外部也。准此曼荼罗。无现行图疏。所所释文付。作智非等分别。疏第六云。第一重伊字三点。三界六道随类之身（文）现图曼荼罗不书。阿阇梨所传曼荼罗。于外部图佛菩萨。是即等身佛菩萨也。第三重图释迦身。第三重同不论外部。其具佛身。是变化身。何以第三重外部为等身乎。大日经。于等流身有佛身事。若许之。彼外部佛菩萨为等流身。有何疑。慈觉大师云。当世学者。不知曼荼罗中边本末（云云）

金刚界曼荼罗事

    于天竺有金刚界曼荼罗。本经十万颂三百卷。金刚智三藏为弘汉土故渡时。汉土不相应故。大风起难存命。取诸财入海中。取二百九十七卷入海中。世流布金刚顶经三卷者。肝心卷也。故金刚智持经不舍之请来。已无序正流通等。于此经无理趣会。降三世。流通等。故于今经。无理趣会。降三世会。降三世三摩耶会也。四印会也。一印会。羯磨会。大供养会。三摩耶成身五会有也。九会名字者。中三行。左方三行。右方三行。各有三会。合云九会。初中三行之中成身会也。集一切佛菩萨也。又集色体云成身。身者集聚义也。又集一切物云成身。上方一印会者。五智见一切诸法。成五智及五轮一德。故云一印会也。其下方羯磨会者。显事业威仪。一切有情非情等振舞也。佛施佛业。人施人德。马施马德。牛施牛德。木施木德。竹施竹德。不借他皆住自德。住自德法界诸法。云羯磨曼荼罗。亦云羯磨会。佛左方三行之中。降三世会者。降者能断德。三世者所断烦恼三毒也。以三毒开三部。云降三世也。贪者佛部。于佛有大贪心。摄取不舍故。嗔者金刚部。以忿怒心为义故。痴者莲华部。观音慈悲至极还大愚痴故。于受子无过。以如是义。云降三世也。又云降三业也。杀害三界一切有情。不堕恶趣是也（理趣释文也）害三界有情者。以三毒开三部也。一切有情以三毒为性。云害有性。其上方理趣会。以十七尊为体也。其十七尊者。五秘密也行者初念名欲菩萨。第二念相续分别是非位者。触菩萨也。第三念相续是非分别极位。名爱菩萨。后心成无念无想。名慢菩萨行者心王大日。名五秘密也。于此欲等四菩萨。亦数欲等四菩萨。四四十六尊也。加行者心王大日。云十七尊也。知行者所具十七尊云理趣会也。其下方降三世三摩耶会。以先降三世断德大日显三摩耶形。故此会中佛菩萨等。皆以森等为三形也。三摩耶者。此云本誓也。以心中无相本愿显三形也。故不动持剑显降伏本誓。观音以莲华显大悲至极也。赤色故。自青莲眼流红泪。福田佛菩萨。以如意宝珠显本愿。皆三摩耶会义也。大日右方三行。大供养。供法界所见法体也。养者能见智体也。以五智法味。养育法界诸法。令至佛果菩提。五智五轮云大供养也。以香花等供佛前。令食佛菩萨。思之是少供养也。以五智法味令食万法。令至佛果菩提。法令周遍法界供养。故云大供养也。大者周遍法界义也。上四印会者。此会中有五佛尊。住一印大日。故摄先一印会大日。云四会。四印会四种曼荼罗也。四种曼荼罗大三法羯四种曼茶罗也。大者寻诸法能生根源。自六大生长。六大周遍义也。指一切诸法色体总。云大曼荼罗身也。次三摩耶曼荼罗者。于法界诸法之中。以圆形为息灾三形。以不阙为义。以方形为增益三形。大地方形。以能生为体。以长形为敬爱（一）形。以执着不舍义为体。以三角形为降伏三形。以破灭义为体。法界万法为四种三形。佛菩萨各各本誓愿所显给也。佛菩萨说法现轮。以灭罪为体。法曼荼罗者。诸法所具真如妙理。及一切草木等中种子不思议。皆法曼荼罗也。次羯磨曼荼罗。如羯磨会释知之。四种曼荼罗者。一切诸法各具之。故云四种曼荼罗各不离也。成身三摩耶会者。云本誓。又本愿义也。九会释者。金刚顶经三卷中。具无九会也。依何经。图九会乎。于三卷经中。有一印。成身。羯磨。大供养。三摩耶会。无理趣会。降三世。三摩耶。四印四会也。有九会者。自大乐不空明开理趣会。自极喜三摩耶明。开降三世会。降三世三摩耶会者。降三世别法故。今于三卷经中。具有九会也。虽有九会。唯一会德也。其故于一会诸尊上。以所持三摩耶形。名三昧耶会。以其诸尊所具三十七尊。促之为十七尊。是理趣会也。以其诸尊灭罪智德。名降三世会。以其诸尊三摩耶形。名降三世三摩耶会。其诸尊所具五智三十七尊。皆一智一位。名一印会。集诸尊体形。云成身会。以诸尊所具四种曼荼罗。云四印会。以诸尊五智能生义。名大供养会也。明知。如是加料简时。于一会中诸尊上有九会也。金经中不令载。慈觉大师。自八个阿阇梨相承成身一会。归朝后开九会给。以成身会。名一会曼荼罗。秘藏事也。依冥众知见。十万颂三百卷。金刚顶经不渡汉土。于今三卷中无阙减。如是于今三卷会释之所诠。金刚智三藏。图天竺十万颂三百卷九会说文持来故。不合今三卷经得意也。人形当五轮事在之。成身者腹。一印头羯磨腰。四印肩。大供养右臂。三摩耶右足。理趣会左肩。降三世三摩耶左足。如此作人形。名支分具足曼荼罗也。胎藏界曼荼罗中。释迦院者虽可有第三重。以说法门佛为配行者口。有遍知第二重。
    九会曼荼罗之图。
　　（御本云）
    建武四年七月。江州东岸于金刚轮寺草之书毕。行年七十九澄豪。

阿弥陀印事（可清书）

    上品弥陀者。无所不至印。
    上中品弥陀印。押左右火大。
    上下品弥陀印者。押左右水大也。
    中品上生印者。以左为下。以右为上。左右腕开背十指押左右风火。
    次中品中生印者。押火大。
    次中品下生者。押水大。
    下三品弥陀者。作左右施无畏。押左右风大。下上弥陀印也。次押火大。是下中弥陀印也。次押水大。下下弥陀印也。
    妙观察智印者。交地水火指。交杂六道。为说法利生义也。次以二大押二风。二大者两部大日也。二风者迷情烦恼也。风者发法性波。波是烦恼总名也。故以大日大智力押六道诸烦恼。全令不起之。观法者。以烦恼观菩提故。一切观法时。用定印也。真言依九品往生经说文。以弥陀大咒切十分为十印明也。自初阿弥利帝句。至第十阿弥利帝句。切宛十印用之。
　　一。当磨寺曼荼罗印相者。
    于中品三生中。有不审。简世间曼荼罗本尊。或有押火大。中品中生印欤。或见本尊。有押水大。是中品下生义欤。此等绘师误欤。不审多分押火大下品中生印也。中品中生兼上下九品故。中品中生印相也。自余上品三生中印相也。
    药师。释迦。弥陀。大日。
    药师。传教大师御作。不持璎珞壶。持如意宝珠。造如来三尊。一尊安置中堂。以一尊者授延秀菩萨。安置西塔。释迦如来也。以一尊者安置净土院。弥陀如来也。正像末三机本尊也。如意宝珠持。如意自在义也。末法世中。以弥陀为本尊。中堂御安置药师者。大师渡唐时。像法最中故。呼药师如来也。像法转时。药师琉璃光故。又以法花妙理。不老不死法。云药师也。是过去七佛妙药也。
    释迦者西塔是也。授延秀菩萨。正法千年时本尊也。法花教主也。
    弥陀者净土院本尊也。末法名弥陀也。以一心三观无作三身。名弥陀如来妙观察智是也。中堂药师。三塔本尊。以一心三观弥陀安置中堂。名弥陀也。故自西方向东方。此所表也。
    弥陀有东土。可思之。横川本尊者。觉大师渡唐时。现船中给。以千手为中堂本尊。此三尊为空假中三谛。三塔也。传教大师三塔释文云。

    昔在灵山名法华  今在西方名弥陀
    五浊恶世名观音  三世利益同一体

    昔在灵山（西塔释迦）今在西方名弥陀者。中堂药师。五浊恶世名观音者。横川中堂观音。
    诫劝文云。此口决不可见他流人。虽为当流之仁。于田舍等者。不可令见闻之。冥众三宝。诸天护法。垂知见照览给。敬白澄豪（在判）。
    延文元年六月中旬之候。于江州安国寺授尧觉大德毕。虽为当流重书。为来叶弘通令护持之。佛子澄淳（在判）。
    明应三年六月七日。

