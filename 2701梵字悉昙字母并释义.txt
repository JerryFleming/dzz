No. 2701 梵字悉昙字母并释义

        　　　沙门空海撰


    夫梵字悉昙者印度之文书也。西域记云。梵天所制。五天竺国皆用此字。然因地随人稍有增减。语其骨体以此为本。劫初之时世无法教。梵王下来授以此悉昙章。根原四十七言流派余一万。世人不解元由谓梵王所作。若依大毗卢遮那经云。此是文字者自然道理之所作也。非如来所作。亦非梵王诸天之所作。若虽有能作者如来不随喜。诸佛如来以佛眼观察此法然之文字。即如实而说之利益众生。梵王等传受转教众生。世人但知彼字相。虽日用而未曾解其字义。如来说彼实义。若随字相而用之则世间之文字也。若解实义则出世间陀罗尼之文字也。所谓陀罗尼者梵语也。唐翻云总持。总者总摄持者任持。言于一字中总摄无量教文。于一法中任持一切法。于一义中摄持一切义。于一声中摄藏无量功德。故名无尽藏。此总持略有四种。一法陀罗尼。二义陀罗尼。三咒陀罗尼。四菩萨忍陀罗尼。第一法陀罗尼者。谓诸菩萨获得如是念慧力持。由此力持闻未曾闻言。未温习未善通利名句文身之所摄录无量经典。经无量时能持不忘。是名菩萨法陀罗尼。云何义陀罗尼。谓如前说。此差别者即于彼法无量义趣。心未温习未善通利。经无量时能持不忘。是名菩萨义陀罗尼。云何咒陀罗尼。谓诸菩萨获得如是等持自在。由此自在加被能除有情灾患。诸真言句令彼章句悉皆第一神验。无所唐捐能除种种灾患。是名菩萨咒陀罗尼。
    云何菩萨忍陀罗尼。谓诸菩萨成就自然坚固因行具足妙慧。乃至诸真言章句审谛思惟筹量观察。不从他闻自能通达一切法义。是名菩萨能得忍陀罗尼已上四种者瑜伽佛地等论且约人释。若据密藏义更有约法四种之释。一者此一字法能与诸法自作轨持。于一字中任持一切诸法。是名法陀罗尼。二者于此一字义中摄持一切教中义趣。是名义陀罗尼。三者诵此一字之时能除内外诸灾患。乃至得究竟安乐菩提之果。是名咒陀罗尼。四者若出家若在家若男若女。于日夜分中若一时二时乃至四时。观念诵习此一字时。能灭一切妄想烦恼业障等。顿证得本有菩提之智。是名能得忍陀罗尼。如一字者自余一切字义皆含如是义理。譬如易一爻中具含万象。龟十字上悉知三世。又有五种总持。谓一者闻持。二法持。三义持。四根持。五藏持。一闻持者。谓耳闻此一字声。具识五乘之法教及显教密教之差别。不漏不失即不妄听也。二法持者。谓念不生不忘流于蕴中三义持者。谓假实二法因缘性空。四根持者。谓六缘念更无余境。五藏持者。谓第九阿磨罗识即佛性净识是也。如是五种亦约人释。若约法释更有五种。恐繁不述是五种四种陀罗尼即明如来四智五智之德。佛地经等显教则但说四智。故佛地瑜伽等论说四种陀罗尼。若于大毗卢遮那及金刚顶经等秘密藏中。具说如来自受用五智等相应之趣。故说五种陀罗尼。如是五种智为根本。云何五智。谓一者大圆镜智。二者平等性智。三者妙观察智。四者成所作智。五者法界体性智。从此五智流出三十七智一百二十八智乃至十佛刹微尘数不可说不可说一切智智。如是无量智悉含一字中。一切众生皆悉具足如是无量佛智。然众生不觉不知。是故如来殷勤悲叹。悲哉众生去佛道甚近。然被无明客尘之所覆弊。不解宅中之宝藏。轮转三界沉溺四生。是故以种种身相种种方便。说种种法利诸众生。如涅槃经云。世间所有一切教法皆是如来之遗教。然则内外法教悉从如来而流出。如来虽具如是自在方便。而此字母等非如来所作。自然道理之所造。如来佛眼能观觉知如实闻演而已。昔后汉明帝梦见金人之后。摩腾竺兰等以此梵文来传振旦。字非篆隶语隔梵汉。弄玉难信案剑夜光。为诱童蒙随方翻说。从尔已还相承翻传。然梵字梵语于一字声含无量义。改曰唐言但得片玉。三隅则阙。故道安法师着五失之文。义净三藏兴不翻不叹。是故传真言之匠不空三藏等。教授密藏真言悉用梵字。然则此梵字者。亘三世而常恒。遍十方以不改。学之书之定得常住之佛智。诵之观之必证不坏之法身。诸教之根本诸智之父母。盖在此字母乎。所得功德不能缕说。具如华严般若大毗卢遮那金刚顶及涅槃等经广说
    ^H□悉^B□昙^H□啰^G□窣睹（二合）
    右四字题目。梵云悉昙啰窣睹。唐云成就吉祥章。
    ^B□音阿（上声呼）训无也不也非也。阿字者是一切法教之本。凡最初开口之音皆有阿声。若离阿声则无一切言说。故为众声之母。又为众字之根本。又一切诸法本不生义。内外诸教皆从此字而出生也。
    ^H□音阿（去声长引呼）  一切诸法寂静不可得义
    ^H□音伊（上声）  一切诸法根不可得义
    ^H□伊（去声引呼）  一切诸法灾祸不可得义
    ^H□坞  一切诸法譬喻不可得义
    ^H□污（长声）  一切诸法损减不可得义
    ^H□哩（弹舌呼）  一切诸法神通不可得义
    ^H□哩（弹舌去声引呼）  一切诸法类例不可得义
    ^H□鲁（弹舌上声）  一切诸法染不可得义
    ^H□嚧 （弹舌长声） 一切诸法沉没不可得义
    ^H□曀  一切诸法求不可得义
    ^H□爱  一切诸法自相不可得义
    ^H□污（长声） 一切诸法执瀑流不可得义
    ^H□奥（去声引） 一切诸法化生不可得义
    ^H□闇 一切诸法边际不可得义
    ^H□恶  一切诸法远离不可得义
    ^H□迦（上声引）  一切诸法离作业不可得义
    ^B□佉（上呼）  一切诸法等虚空不可得义
    ^B□哦（去引）  一切诸法行不可得义
    ^B□伽  一切诸法一合不可得义
    ^B□仰（鼻声呼）  一切诸法支分不可得义
    ^H□遮（上声）  一切诸法离一切迁变不可得义
    ^B□磋（上声）  一切诸法影像不可得义
    ^H□惹  一切诸法生不可得义
    ^E□酂（上声）  一切诸法战敌不可得义
    ^H□娘（上声）  一切诸法智不可得义
    ^B□吒（上声）  一切诸法慢不可得义
    ^H□吒（上）  一切诸法长养不可得义
    ^h□拏（上）  一切诸法怨对不可得义
    ^b□荼（去）  一切诸法执持不可得义
    ^h□拏（陀爽反仍鼻声呼）  一切诸法诤论不可得义
    ^b□多（上）  一切诸法如如不可得义
    ^b□他（上）  一切诸法住处不可得义
    ^b□娜  一切诸法施不可得义
    ^b□驮  一切诸法法界不可得义
    ^h□曩  一切诸法名不可得义
    ^h□跋  一切诸法第一义谛不可得义
    ^b□颇  一切诸法不坚如聚沫义
    ^h□闏  一切诸法缚不可得义
    ^b□婆（重上呼）  一切诸法有不可得义
    ^h□莽  一切诸法吾我不可得义
    ^b□野  一切诸法乘不可得义
    ^h□啰  一切诸法离诸尘染义
    ^b□逻（上）  一切诸法相不可得义
    ^h□□  一切诸法语言道断义
    ^h□舍  一切诸法本性寂义
    ^b□洒 一切诸法性钝义
    ^h□沙（上）  一切诸法谛不可得义
    ^h□洒  一切诸法因不可得义
    ^b□乞洒（二合）  一切诸法尽不可得义
    ^h□^b□^h□^h□^h□^h□^h□^h□^b□^h□^h□^b□
    迦迦祈鸡句句计盖句哠皓欠迦（入）
    右十二字者一个迦字之一转也。从此一迦字母门出生十二字。如是一一字母各各出生十二字。一转有四百八字。如是有二合三合四合转。都有一万三千八百七十二字。此悉昙章本有自然真实不变常住之字也。三世诸佛皆用此字说法。是名圣语。自余声字者是则凡语也。非法然之道理。皆随类之字语耳。若随顺彼言语。是名妄语。亦名无义语。若能随顺圣语即得无量功德。故大般若经五十三云。佛告善现言。善现。譬如虚空是一切物所归趣处。此诸字门亦复如是。诸法空义皆入此门方得显了善现。入此阿字等名入诸字门。善现。若菩萨摩诃萨。于如是入诸字门得善巧智。于诸言音所诠所表皆无挂碍。于一切法平等空性尽能证持。于众言音咸得善巧。善现。若菩萨摩诃萨能听如是入诸字门印相印句。闻已受持读诵通利。为他解说不贪名利。由此因缘得二十种殊胜功德。何等二十。谓一得强忆念。二得胜惭愧。三得坚固力。四得法旨趣。五得增上觉。六得殊胜惠。七得无碍辨。八得总持门。九得无疑惑。十得违顺语不生恚爱。十一得无高下平等而住。十二得于有情言音善巧。十三得蕴善巧处善巧界善巧。十四得缘起善巧因善巧缘善巧法善巧。十五得根胜劣智善巧他心智善巧。十六得观星历善巧十七得天耳智善巧宿住随念智善巧神境智善巧死生智善巧。十八得漏尽智善巧。十九得说处非处智善巧。二十得往来等威仪路善巧。善现。是为得二十种殊胜功德。善现。若菩萨摩诃萨修行般若波罗蜜多时。以无所得而为方便所得文字陀罗尼门。当知是为菩萨摩诃萨大乘相。若有人欲得不妄语常修实语。学如来真实之语。速证大觉常住之身应当学此实语字门。如来殷勤说此字门。是故聊为童蒙钞录斯记。好学同志代彼口实。

梵字悉昙字母并释义

　　^h□（音悉^h□音昙^h□音^g□啰音窣都）
    右四字题目。梵云悉昙啰窣都。唐云成就吉祥章。
    ^b□音阿（上声呼）训无也不也非也。阿字者是一切法教之本。凡最初开口之音皆有阿声。若离阿声则无一切言说。故为众声之母。又为众字根本。又一切诸法本不生义。内外诸教。皆从此字而出生也。

    ^h□音阿（去声长引呼）  一切诸法寂静不可得义
    ^h□音伊（上声）  一切诸法根不可得义
    ^h□音伊（去声长引呼）  一切诸法灾祸不可得义
    ^h□音坞（上声）  一切诸法譬喻不可得义
    ^h□音污（去声长引）  一切诸法损减不可得义
    ^h□音哩（上声弹舌呼）  一切诸法神通不可得义
    ^h□音哩（去声弹舌）  一切诸法类例不可得义
    ^h□音鲁（上声舌引）  一切诸法染不可得义
    ^h□音嚧（弹舌长引）  一切诸法沉没不可得义
    ^h□音噎（上）  一切诸法求不可得义
    ^h□音爱（去）  一切诸法自相不可得义
    ^h□音污（上长呼）  一切诸法执瀑流不可得义
    ^h□音奥（去长引）  一切诸法化生不可得义
    ^b□音闇（去）  一切诸法边际不可得义
    ^h□音恶（上）  一切诸法远离不可得义
    ^h□音迦（上声呼）  一切诸法离作业义
    ^b□音佉（上呼）  一切诸法等虚空不可得义
    ^b□音哦（上呼）  一切诸法行不可得义
    ^b□音伽（去重引）  一切诸法一合相不可得义
    ^h□音仰（鼻声呼）  一切诸法支分不可得义
    ^h□音遮（上声）  一切诸法离一切迁变义
    ^h□音磋（上）  一切诸法无影像义
    ^h□音惹  一切诸法生不可得义
    ^e□音酂（上重）  一切诸法离战敌义
    ^h□音壤（上）  一切诸法智不可得义
    ^b□音吒（上）  一切诸法离我慢义
    ^h□音吒（上）  一切法离长养义
    ^h□音拏（上）  一切法离怨对义
    ^b□音荼（去重）  一切法执持不可得义
    ^h□音拏（陀爽反鼻声呼）  一切法诤不可得义
    ^b□音多（上）  一切法如如义
    ^b□音他（上）  一切法离住处义
    ^b□音娜（上）  一切法离施义
    ^b□音驮（去重）  一切诸法法界不可得义
    ^h□音曩  一切诸法名不可得义
    ^h□音跋（上）  一切诸法第一义谛不可得义
    ^b□音颇（上）  诸法不坚如聚沫义
    ^h□音闏（上）  诸法离系缚义
    ^b□音婆（上重）  一切诸法诸有不可得义
    ^h□音莽  一切诸法吾我不可得义
    ^b□音野（上）  一切诸法一切乘不可得义
    ^h□音啰（上）  一切诸法离诸尘染义
    ^h□音逻（上）  一切法无相义
    ^h□音缚  一切诸法言语道断义
    ^h□音舍  一切法离寂义
    ^b□音洒（上）  诸法本性钝义
    ^b□音娑（上）  一切法谛不可得义
    ^h□音贺  诸法因不可得义
    ^h□音乞洒  一切诸法尽不可得义
    ^h□^b□^h□^h□^h□^h□^h□^h□^b□^h□^h□^b□
    迦迦祈鸡句句计盖句哠欠迦（入）

    本寂根灾祸  譬损神类例
    染沈求自相  流化边远离
    作等行合支  迁影生战智
    慢长怨执诤  如住施界名
    第不缚有我  乘尘相言性
    钝谛因尽等  皆入实相门

    八梵音  十住断结云。十梵音者。一不男音。二不女音。三不强音。四不耎音。五不清音。六不浊音。七不雄音。八不雌音。
    久寿二年六月二十七日。于金刚峰寺丈六堂院内书写了。
    沙门澄禅（悔焉）

梵字悉昙字母并释义
