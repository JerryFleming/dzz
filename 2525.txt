No. 2525 真言三密修行问答

          

    问。真言行者三密修行行相如何。答。真言行者。若欲修行本尊三密者。先须知三密实相也。若不相应实相。三业万行。皆虚相滓也。故大日经疏第十世间成就品云。当字字相应（私云。心念字字实相。云字字相应也。言实相者。所谓净菩提心也）句句相应（私云。句正诠实相之体故。心念句句实相。云句句相应也）如是作心想。念诵善住一洛叉（一洛叉者浅略数十万也。秘释云一洛又者。此是隐语也。梵音别意。即是一见义也。令心住字字句句实相。一见一缘不动不乱。以名住于一见。是即一洛叉义也。若住一缘。心中种种无量异相境界现前乱起。更不执境界相貌。唯观念此等异相境界即是净菩提心。一缘不动无有取舍。名住一见。若不如是者。虽经百年诵满千各叉。犹不得成就何况一洛叉耶云云）问。三密实相者。其示体是何物乎。
    答。三密实相者。净菩提心是也。问。净菩提心者。本源是何物乎。答。净菩提心本源者。无始无终本来常住一大法身。摩诃毗卢遮那心地法界也。问。毗卢遮那是遍法界举体。而十界十如性相体用善恶相分。如何名净菩提心。亦名实相乎。答。虽遍法界诸法本来毗卢遮那心王举体。迷者执见善恶性相。悟者体达一切平等。故毗卢遮那心地法界。从本以来远离一切妄想戏论。本性清净离诸妄想。寂灭无相究竟真实。亦名实相。寂灭无相。名净菩提心。亦名莲华三昧。实相都无始无终。十方法界所有诸法。皆悉净菩提心一法无穷回转。故净菩提心外更无别法故。净菩提心本不生。诸法亦同本不生也。净菩提心是实相故。诸法亦同实相也。若心不念净菩提心实相。三业所作皆是虚相不实。全不三密。问。法身内证诸尊三业。皆是三密也。今真言行者。傅受法身内证本尊三密。身结印。口诵明。意念本尊。是也。修行法身内证本尊三密故。设虽不观实相同可三密。而何。云若心不观三密实相。三业所行皆是虚相不实耶。答。本尊身语意三业。皆住实相。全无戏论妄想。三业所作皆悉秘密也。凡夫未证净菩提心如实相故。设虽修行法身内证三密。若不相应净菩提心时。身结本尊印。口诵本尊真言。意念本尊义理。不成真实三密。若人心安住净菩提心实相时。诸身业。诸意业。皆成三密。问。或安住净菩提心者。凡夫三业成三密者。唯观凡夫三业实相。可入真言法界。何必以法身内证三密方便。净凡夫三乘后入真言法界乎。答。法身内证诸尊三业。皆是一一身业所有微尘数量。皆悉佛部诸尊。一一语业。所有无尽声字。皆同结部诸尊。一一意业。所有无穷义理。皆足金刚部本尊。此三部诸尊。皆法然具足萨般若慧。五智无际智。一一三密无边功德。皆如天珠涉入。周遍虚空。重生无量数过刹尘。如是秘密曼罗。在缠出缠全无增减。然诸佛常恒安住净菩提心秘密曼荼罗。自受法乐无间断。利益众生无穷尽。众生念念熏习安想颠倒。全无自利利他功德。因兹一切众生。勤修本尊三密。观察净菩提心。速除无始三业罪垢。世间悉地成就。三业罪垢灭时本尊众相现前。名世间悉地成就。顿越三重妄执。应得出世悉地。超三妄执时。净菩提心生名得出世悉地。已净菩提心开发人。毗卢遮那佛现前。开佛知见。信解诸佛所行秘密。堪任秘密行阿阇梨。净菩提心开发以上。有十住地。皆通名信解地。亦名至修行地。若初入信解地行者所有功德。唯佛与佛乃能究尽。余人不能测量净菩提心初生名见道位。见道以后十地。皆是真言修道位也。第十一地名如来究竟一切智地也。

真言三密修行问答
