No. 2544
圣一国师语录

            

    佛唯说而已。不结集矣。结集者诸子之事也。我慧日祖说法可盈海藏焉。诸子之多宛如耆崛焉。然皆早敷化于四方。不遑结集矣。有忠首坐者。谓予曰。吾祖贯花无缀缉者。岁已半百。更加数年。恐微言之绝乎。师有意哉。予曰。兄与予共始厥也。我言结集者。诸子之事也。予岂敢乎。曰结集者谁曰妙德大龟及庆喜也。曰庆喜嗣阿谁。曰嗣大龟。曰宁非孙谋乎。曰似则似矣。是则未是也。曰若有似者。亦庶几焉。予不得而拒。篡集竟。告曰。今之所得者。蠹简残编也。岂能共收并畜乎。所谓仙官敕六丁。雷电下取将。流落人间者。太山一毫芒也耳矣。方今天下缇衣十袭惠日手泽者多矣。兄者遍参人也。或江或湖。剽闻切问糅此册焉。元德三年二月初五日。三圣孽孙敬序。

圣一国师语录
_
圣一国师住东福禅寺语录

      三圣嗣孙师炼校纂
            

    元旦上堂。禅非意想。立意乖宗。道绝功勋。建功失旨。新年消息。不动纤尘。应节纳祐。应无不宜。若作佛法商量。唤钟作瓮。若作世谛流布。平地吃交。大众还委悉^8□。孟春犹寒。归堂吃茶。
    无准忌拈香。我昔行脚。航海梯山。拖泥带水。遍历南方。当时五髻峰头。不觉撞着这老师。遭侬毒手。无回避处。眼上安眉。荡尽生涯。直至如今。无言可说。无理可伸。而今对众。尽底揭翻。举香云。劫石有消日。此恨几时休。
    浴佛上堂。悉达太子。法身示现。今日诞生。净饭王宫。九龙吐水。沐浴金躯。地涌金莲。捧承其足。普天匝地自矜伐。无端开口独称尊。具足大人相庄严。施作微妙大佛事。且作^8□是大佛事。良久云。下座普请露柱灯龙。同入如来香水海。助这老子。转大法轮。
    结夏小参。灵山密付。少林单传。机机相投。言言相契。以大圆觉。为我伽蓝。身心安居。平等性智。九旬禁足。三月护生。守蜡人冰。怜鹅护雪起大精进。发大 勇猛。秉智慧剑。一往直前。有学无学。一切皆杀。杀一切已。见山是山。见水是水。全体恁^8□来。全体恁^8□去。总无许多路布葛藤。正恁^8□时。呼作衲僧本分事得^8□。万忱悬崖须撒手。大千沙界现全身。
    复举德山示众云。老汉见处。佛也无。祖也无。达磨大师是老臊胡。十地菩萨是担屎汉。等妙二觉。是破戒凡夫。菩提涅槃。是系驴橛。十二分教。是鬼神薄拭疮疣纸。四果三贤。初心十地。是守古冢鬼。自救不了。拈云。德山得逸群用。明辨古今。提振纲宗。诱掖后进。拈□杖云。虽然如是。被老僧□杖子穿却鼻孔直得无出气处。众中莫有出气底^8□。卓一下云。具眼者辨取。
    结夏上堂。高超十地。不历僧祇。物我一如。身心平等。不与万法为侣。不与千圣同途。全提佛祖大机。独露人天正眼。直居孤峰顶上禁足。却向十字街头垂手。杀活自在。擒纵纵横。且道还有应圣制分也无。良久云。日用无回互。当机有卷舒。解夏小参。大机大用。自在纵横。不带千圣机关。不堕诸祖窠窟。净裸裸绝渗漏。亦洒洒无覆藏本地风光。本来面目。言发非声。和言击碎。色前不物。与物俱融。打开布袋口。击碎铁门关。提吹毛剑。南来北往。田地稳密。步步踏实。且道如何是踏实地底一句。不喜蜡人冰。何怜鹅护雪。
    复举文殊三处度夏。至自恣日。迦叶欲白槌摈出。才举槌。便见百千文殊。世尊问迦叶。汝欲摈那个文殊。迦叶茫然。拈云。三个老冻侬。一人圆陀陀地。一人曲弯弯地。一人黑漆漆地。子细点捡将来。一得一失。
    解夏上堂。举僧问云门。初秋夏末。前程若有人问。未审对他道什^8□。门云。大众退后。僧云。过在什^8□处门云。还我九十日饭钱来拈云。这僧用剑刃上事。云门具杀活手段。诸人还会^8□。良久云。不如无事好。便下座。
    开炉上堂。今朝应时节。东福开围炉。三世诸佛。四圣六凡。情与无情。尽向火焰里。。共转大法轮。有耳者闻。有眼者见。灰头土面。衲帔蒙头。照顾眉毛。归炭里坐。且道有为人处也无。若又不会。问取丹霞和尚。
    冬至小参。朕兆未分。虚空无背面。一气已动。万象自峥嵘。晷运推移。日南长至。向本分田地。拨转向上机。一段家风。辉腾今古。释迦弥勒。无路退身。临济德山。目瞪口呿。千里万里无片云。拟议不来三十棒。正恁^8□时。诸人还委悉^8□。群阴消剥尽。来日是书云。
    复举僧问疏山。如何是冬来事。山云。京师出大黄拈云。疏山明立信旗。密排阵敌。不犯锋铓。收放自在。虽然如是东福若有问冬来事。劈脊便捧。何故杀人刀。活人剑具眼底辨取。
    冬至上堂。寒暑变迁。一阳来复。百昌萌动。劫外开花。竖起□杖云。老僧□杖子长多少。良久云。一冬二冬。叉手当胸。
    腊八上堂。黄面老子。正觉山前。谩睹明星。打失眼睛。从古至今。承虚接响眼里撒沙。漏逗不少。毕竟作^8□生。各请上展炷香礼拜。宜着眼看黄面老子面皮厚多少。下座。
    除夜小参。一机未露。毗卢元是凡夫。万法摐然。普贤得其境界。遍界不曾隐改故换新。东村王老。爆竹烧钱。驱神逐鬼。千圣拱手。大魔潜踪。全体恁^8□来。全体恁^8□去。步步踏实地。句句透根源。通个安排。应个时节。蓦拈□杖卓一下云。还委悉^8□。一志雷发动。蛰户一时开。
    复举僧问香林。如何是衲衣下事。林云。腊月火烧山。拈云。香林拨转关捩。踏翻路头。这僧耀古腾今。归家稳坐。且道如何是归家一句。觌面若无宗正眼。回头只见翠山岩。
    上堂。十方佛土中。唯有一乘法。更唤作得禅道佛法^8□。若言作得。打失一双眼睛。若言不作得。千古下作人笑端本色行脚人。须具行脚眼始得。且道如何是行脚眼。行到水穷处。坐看云起时。
    上堂。棒头取证。落堑堕坑。喝下承当。承虚接响。向上向下。转更瞒顸。说妙说玄。和泥合水。正恁^8□时。行不动尘。语不动唇。直须到大休大歇大安乐之场。若也不会。问取当来弥勒慈尊。
    上堂。万机不到。千圣不携。把断要津。不通凡圣。虽然如是。不免放一线道。向第二义门。无言处演言。无相中现相。始终一贯。前后无差。恁^8□告报。诸人还甘^8□。三生六十劫。
    上堂。本色衲僧家。须具行脚眼。若未具行脚眼。落二落三了也。且道作^8□是行脚眼。良久云。朝看东南。暮观西北。
    上堂。举古德云。说得一丈。不如行取一尺。说得一尺不如行取一寸。虽然如是。东福不然。说也说不得。行也行不得。何故得意忘言。犹扬家丑。宁可截舌。不犯国讳。
    上堂灵山独付饮光。少室单传可祖。黄梅半夜授衣。临济临行付属。东福门下。无密传付属底事。今日普为诸人。直示这个事。且道与古人有优劣^8□。各宜着眼盾。
    上堂灵鹫峰前。白云霭霭。少室岩畔。白雪皑皑。蓦拈□杖卓一下云。瞿昙说不尽处。祖师提不起底。山僧对众。八字打开了。也诸人还见^8□。又卓一卓下座。
    上堂。举者峰示众云。举一不得举二。放过一着。落在第二。云门出众云。昨日有人从天台来。却往径山去。峰唤维那云。来日不得普请。拈云。干峰无阳地。露个消息。云门袖里藏金锤。高持祖印。头正尾正。始末相符。敢问大众。有这般底^8□。若无归堂吃茶。
    上堂。举僧问九峰。如何是不迁义。峰云。东生明月。西落金乌。僧云。非师不委。峰云。理当即行。僧礼拜。峰便打。僧云。仁义道中礼拜何咎。峰云。来处不明。须行严令。拈云。九峰以的夺机。严令当行。这僧向剑刃上。能辨曲直。互倾肝胆。各出毫芒。腾古出今。骑声盖色。大众还委悉^8□。试请辨别看。
    上堂。第一句下荐得。佛祖乞命。第二句下荐得。人天胆落。第三句下荐得。虎口横身。坐断毗卢顶不禀释迦文。不带声色。不落见闻。东福不敢囊藏被盖。八字打开了也。遂举拂子云。还见^8□。掷下云。分明记取。
    上堂。动弦别曲。叶落知秋。提向上钳锤。开作家炉鞁。德山棒无下手处。临济喝启口不得。正恁^8□时。如何通信去也。良久云。犵獠舌头三千里。壶中日月自分明。
    上堂。月生一。乾坤廓落。大方无外。月生二。师子奋迅。象王回旋。月生三。蟭螟眼里。大鹏翻身。所以道向上一路。千圣不传。学者劳形。如猿捉影。拈□杖卓一下云。有意气时添意气。不风流处也风流。
    上堂。妙性圆明。离诸名相。本来无有世界众生。因妄有生。因生有灭。生灭名妄。灭妄名真。喝一喝云。黄面老汉。当时若下得这一喝。免得许多漏逗。何故既是圆明离相。妄从何起。真从何生。若恁^8□见得彻去。山河大地。万象森罗。四圣六凡。情与无情。不消一捏。敢问大众。即今是什^8□时节。举拂子云。卢舍本身全体现。当机下下没纤毫。
    上堂。举金峰示众云。老僧二十年前有老婆心。二十年后无老婆心。时有僧出问。如何是二十年前有老婆心。峰云。问凡答凡。问圣答圣。僧云。如何是二十年后无老婆心。峰云。问凡不答凡。问圣不答圣。拈云。金峰显大机发大用。这僧玉转珠回流通正眼。虽然如是。东福不然。当时有恁^8□问。劈脊与一棒。何故达者先知。贤明早悟。久立珍重。
    上堂。不是目前法。亦非心外机。直下绝承法。当阳无向背。提持祖印。荷负宗乘。觌面相呈。更无余事。正恁^8□时作^8□生。拨开向上一窍。千圣齐立下风。
    上堂。孤峰顶上眠云。十字街头垂手。全机大用。触处见成。溢目清光。贯通今古。一尘含法界。一念遍十方。净裸裸无遗。赤洒洒全露。出没自在。不隔纤尘。虽然如是。更须挥金刚王宝剑。直截根源。当阳显露。不者也周由。正恁^8□时。不依倚一物一句如何道。万象之中独露身。百草头边着着亲。

法语

    示空明上人

    祖师直示。无殊方便。放下诸缘。休息万事。昼三夜三。守看鼻端。才涉境界差别之时。只举话头。不作佛法想。不作破除想。不用存心等解。不用情生疑殆。没理路。没滋味。如铁馒头。单刀直入。不涉异想。悠久岁月。自然恰如睡梦惺。如莲华开。正当恁^8□时。从前话头。只是扣门瓦子。抛下那边。却看祖佛机关语句。皆是止小儿啼耳。向上一路。更不通一线。截断凡圣要津。学者劳形如猿捉月。可谓忘却自身。向外驰求何日可求得耶。安坐蒲团上。昼夜求成佛。厌却生死。欲证菩提。皆如捉月猿。若欲真实相为处。只是无心是道。亦非木石。灵灵常知。了了分明。视听寻常。更无委曲。空明上座。昼夜面壁。求语为警策。不惜家风。信笔书之。文永四年月日。

示智禅上人

    祖师门下。直指人心。言说方便。特地乖张。不堕见闻。不从声色。百草头上纵横。万象堆里坐卧。出息不假尘缘。入息不系阴界。尽大地解脱门。总刹海真实法。通方作者。举着知归。初心晚学。云何凑泊。若未荐得。且向第二义门放一线道。无言处演言。无相中现相。如何是无言处演言。磨盘空里走。如何是无相中现相。西河弄师子。日用应缘差别境界时。不用破除想。不作玄妙会。没理路。没滋味。昼夜忘寝食看此话。若亦未荐得。更说第三头。说心说性。说玄说妙。一尘含法界。一念遍十方。故古者道。无边刹境。自他不隔毫端。十世古今。始终不离当念禅上人袖纸求语。信笔老草。一见后付丙丁。

示智目禅人

    佛祖以来。大凡接人有三种机。若是第一机。更无方便。没义理。难话会。若于此直下承当。则与庭前柏树子。麻三斤。一口吸尽西江水。更无差别。若是第二机。只是发起问端。随手点破。则如临济问黄^8□吃六十乌藤。若是第三。入泥入水。下个注脚。瞎人眼目。灭胡种族。只是真正衲子。直须拨却参活句不参死句。目上人。为人纯实。若能活句上荐得。堪与祖佛为师。老僧不惜家风。示三种机云。

示如上座

    佛佛授手不唯他。只是自己恩力处。方木投圆孔。十块洗泥里。祖祖相传。空谷答声。呼南作北。横三坚四。坐一走七。未免^8□讹。若又向一气未兆以前杳冥恍惚信得及。犹在第二头。何况更于混沌已分时获得去。落在第三机。自着眼去。直超佛祖理致机关。所谓超佛理致。过得荆棘林。越祖机关。透得银山铁壁。始知有向上本分。得坐披衣。为人解黏去缚。如上座在座下。积有年。而今归乡呼唤不回。罗笼不住。赤脚归去。故信笔书而送之。

示觉实上座

    祖师宗风。向上一着。具大丈夫气概。那边承当。随处自在。妙用无碍。挥金刚王宝剑。坐断诸讹。用杀活杖子。剿除是非。棒喝随时。坐一走七。是故黄面老师。三百余会。集四众八部。能为法王。于法自在。碧眼初祖。九年面壁。提谕后学。外息诸缘。内心无喘。心如墙壁可以入道。此等皆是始设方便。后自证知。诸缘放下。万事休息。是第一方便也。若滞此方便即不是。事不得已。老婆心。和泥合水。以楔拔楔。以机ＫＥ机。千变万化。七纵八横。若口头取则。随言生解。堕在阴界。犹不知方便况正宗哉。实上座禀性不凡。为人钝至。求语警策。故书与之。

示禅人

    顶□上。脚跟下。切须荐取。此中有一条通天大路。不立普贤行愿。不说文殊机智。把断毗卢。凡圣迹绝。然后大机大用。触处现成。百草头上。说权说实。声色堆里。立照立用。接手方便。自由自在。若使明眼人见。犹在半途。也是担枷过状。然虽如是须知有接手方便。一坐禅方便。二直示方便。坐禅者。大定也。直示者。大慧也。盖空劫以前。威音那畔。无师自发。无此等方便。达磨所示。潜付密证是也。空劫以后。有悟有迷。有问有答。有师有资。皆是接手方便也。佛祖出兴。有理致。有机关。有向上。有向下。明头来。暗头合。日面佛。月面佛。手执夜明符。提取金刚剑。作家眼目。应机钳锤。不用言诠。不用机境。利根上智。直下透达。可谓如天普盖。似地普擎。宽豁如虚空。遍照如日月。古人云。黄梅会中。七日高僧。皆是会佛法底。只有卢行者。一个不会佛法底。此是直示底样子也。若亦坐禅方便。某人已熟于此矣。不烦老僧舌头。适袖纸求语。信笔老草。
    
又

    空劫以前。无师自发。佛祖以来。因师打发。所谓自发打发。皆是接人方便也。盖从上佛祖相传。自在妙用。皆是机语投契耳。达磨大师。度海过江。面壁端坐。只履独归。又是机语投契边事也。上人欲投契。直须诛生死根株。破贤圣窠窟。净裸裸。赤洒洒。不依倚一物。始有小分相应。老僧与^8□说话。且道。有投契耶。无投契耶。若能检点得出。莫谓老僧为汝不说。
    
示藤丞相道家

    此段大事。彰自己脚下。净裸裸。赤洒洒。没可把。如水上放葫芦。拘牵他不得。惹绊他不得。具眼汉。设大炉鞁。百炼千煆。一棒一喝。七颠八倒。入净入秽。不碍不改。一一历试。方得这入头处。有少亲近分。纵能得之。难守之。守之难行之。须知此事。直是具决定志。向千差万别处。得为主宰。降此之外。毕竟作什^8□。参禅定殿下。访我于闲静处。或寻显密性相之原。波腾岳立。或问直指单提之妙。瓶泻云兴。余以二十年学力。仅能充其量。恣其饮耳。恁^8□迅笔。请自看取。
    
偈颂

    贺佛鉴老师生日

    才出胞胎步十方。远来斟海献香汤。莫嫌恶水蓦头灌。往昔毒龙毒最强。

    贺新命天王智长老

    夙债未酬真铁牛。横身负重入□市。脚头踏断六门关。无限清风随步趾。
  
    贺新命定慧圻长老

    春空春水起苍龙。飞上云衢步步通。风雨无私随处施。须知四海一雷同。
    
    和兰溪送^7□韵

    竹林无数出龙孙。隐约春深独闭门。惠意温和寄头角。可怜天性不知恩。

    和兀庵印最明平元帅韵
    
    大机大用大根人。鼻孔辽天独露身。凛凛威风行阃外。五湖四海一天真。

    奉和圆明藤丞相韵

    台星知是本文星。交照槐门家业荣。辅弼匪躬扶紫极权衡入手惠苍生。灵山付属固能记。双径宗风已与盟。驷马时时临梵宇。林泉自此乐清平。

    示藤丞相

    妙在佛祖不传处。高超理致去机关。去机关。兮没窠臼。水是水兮山是山。

    又

    五叶花开无根树。一阵香风天地宽。天地宽兮春万国。家门盛兮民物字。
    
    术士月潭求颂

    月潭无底逼人寒。本命元辰不自谩。淡薄家风随处乐。清贫生计只吾安。尤怜月魂照遥汉。且喜溪声度远滩。切忌随声仍逐色。直须北斗面南看。

    送天王

    处处丛林妖怪多。谩于平地起干戈。天王提起住山斧。南北东西奏凯歌。

    次子昙侍者韵

    绝学道人入帝寰。不随玩水与游山。具烹佛祖钳锤手。知是应时破铁关。

    悼率庵

    痴坐颓然解转身。鄮峰山畔变通新。千年琥珀玉埋土。半夜珊瑚月照人。
    送宁知客

    从来道地是苏州。五马知音笑点头。十字街头开铺席。直须高价莫轻酬。

    送尧知客

    当年掉臂出蓬瀛。秘畜还丹直至今。定慧门中出一粒。何忧黠铁不成金。
    
    剪梅花

    不假阴阳土地生。得心应手剪裁成。暗香虽缺些儿许。堪与松筠作弟兄。

    送僧

    秋空如水水如空。衲子兹时活路通。直向孤峰峰顶上。草庵盘结展家风。
佛祖赞

    达磨

    航海远来费筋力。梁王不动如磐石抹过长芦入少林。一花五叶甚狼藉。
    
    又
    
    折苇渡江人不知。少林九年空面壁。只履不归西竺干。大虚抹过入东国。
    
    又
  
    入草求人处。相逢断臂客。看他依位时。不足为标格。

    又

    祖归西来。少林一歇。天下衲僧。不拔之橛。

    鱼蓝

    这个女人。求鱼海滨。携蓝拾得。不用垂纶。
    
    寒山拾得

    路头拾得族亲无。直下指空在半途。剔起眉毛相看笑。寒山归去没工夫。
      
    达磨

    祖师西来。一字不说。声前语句。红炉点雪
    
    自赞

    东山长老请

    老汉百丑千拙举动辄要勘过。看毗卢华藏海。鼓起几许风波。
    
    藏山长老请

    生前面目。非色非心。手里竹篦。能纵能擒。搅动龙渊水。波涛扬万等。
    辨雅长老请

    万象堆中现半身。当阳验尽作家人。要知机语相投处垂下鼻头重万钧。

    智侃侍者请

    觌面全提栗棘蓬。应缘投契振宗风。等闲喷嚏乾坤动。十世古今尽透通。

    任渊上座请

    老汉一生坐曲床。乌藤拈起没商量。机前毫发不存处。倜傥分明独自彰。
    孝仙请

    手把无毛之拂子。寥寥宇宙起清风。照今鉴。古顶门眼。天下悉知草本同。
    三林长老请

    普门禅寺长老。信口胡说乱道。谁知惯打葛藤终不随人所好。
    
    然奇山请

    吾侬一段风。佛祖可难通。无端垂手处。天下草木同。
    
    显正堂请

    尽大地是般若光。光未发时无生佛。形容才露此道传。舌本澜翻口如沸。

    张四纲请

    久能门下。无法与人。握篦据座。近前便礥。
  
    明辨庵主请

    秉拂应缘说。神仙有妙诀。佛祖无性心。不是守途辙。

    又

    本命元神教外传。临机投契那边先。须知竹篦手头主。问着随时月上天。

    和南东福堂头长老。印上人来收书并前一书及宝塔。一一领得。甚感不忘。第相去阻远。无由即答。且知自崇福迁东福。住四名刹。安众行道。殊慰老怀。但恁^8□操守。力弘此道。使一枝佛法流布于日本。真不忝为宗乘中人也。长老禅教兼通。又能践履。不患不殊胜。只贵始终一节介然不改耳。此老僧所望。余无他祝。多多为大法自爱。不一一。
    
宋径山住持圆照老僧书复日本东。
      福堂头尔长老
    和南手白承天堂头长老。向曾收书。已尝回答。就有锦法衣壹顶附去。乃是从上来请知识所传者。以表付授不妄。且知长老还故国。缘法殊胜。所至响合。更宜以此道力行。使吾祖之教。在在处处。炽然而兴。此为至祝也。便风聊复眷眷之意。未闻切宜为大法保爱。余不一一。和南手白承天堂头长老。
   顿首再拜。上覆东福堂上禅师法兄大和尚即日春事告阑。共惟尊候有相万福。了窃审。以道福住山。五臣赞护。声称奕奕。远被中夏。乃知先师左券全归老手矣。钦羡钦羡。切乞为师门益加珍护。以永真风不宣。

大宋宝祐乙卯三月二十五日。天童嗣祖比丘顿首再拜
    了顿首再拜。上覆建仁堂上圣一贤属禅师。即日仲夏之月。共惟尊候动止。纳神龙冥相之祝囊因大国回舶。尝布尺书。并以正续蒙施经石刻附纳。相望万里。莫知登彻几格否。每见神足元空二兄传诵提唱妙语。凛然有老圆照气味。使人毛骨森耸。中间且闻移锡名刹。恨不得亲临法会。但能斫额东望也兹因风便。不可无字。但客邸无物见芹倚。需复状。未闻万告。为地大法为后学强复。不宣顿首再拜上覆右语录以国师年谱再刑助之余资。重刻者也。
    
    元和六年庚申腊月下浣见东福集云叟守藤记之。

    惠日国师振起杨岐一宗。流传双径正脉。提唱语录旧刻漫漶。重加厘整刊行流通。南谷一众抽衣资。置板于常乐禅庵。伏愿佛种不断世世。建光明幢。祖印亲传。人人开无藏文正己丑十月济北劣孙令村识。

圣一国师语录
_
