大正藏 No. 0249 佛说帝释般若波罗蜜多心经
　　宋 施护译


　　1卷


　　　　佛说帝释般若波罗蜜多心经

　　　　西天译经三藏朝散大夫试鸿胪卿传法大师臣施护奉　诏译
　　如是我闻：
　　一时，佛在王舍城鹫峰山中，有无数大苾刍众，复十俱胝童子相菩萨摩诃萨。
　　尔时，世尊告帝释天主：“憍尸迦！此般若波罗蜜，其义甚深。非一非异，非相非无相，非取非舍，非增非损，非有烦恼非无烦恼，非舍非不舍，非住非不住，非相应非不相应，非烦恼非不烦恼，非缘非不缘，非实非不实，非法非不法，非有所归非无所归，非实际非不实际。
　　“憍尸迦！如是一切法平等，般若波罗蜜亦平等；一切法寂静，般若波罗蜜亦寂静；一切法不动，般若波罗蜜亦不动；一切法分别，般若波罗蜜亦分别；一切法怖畏，般若波罗蜜亦怖畏；一切法了知，般若波罗蜜亦了知；一切法一味，般若波罗蜜亦一味；一切法不生，般若波罗蜜亦不生；一切法不灭，般若波罗蜜亦不灭；一切法虚空妄想，般若波罗蜜亦虚空妄想；色无边，般若波罗蜜亦无边，如是受、想、行、识无边，般若波罗蜜亦无边；地界无边，般若波罗蜜亦无边，如是水界、火界、风界、空界、识界无边，般若波罗蜜亦无边；金刚平等，般若波罗蜜亦平等；一切法不坏，般若波罗蜜亦不坏；一切法性不可得，般若波罗蜜亦不可得；一切法性平等，般若波罗蜜亦平等；一切法无性，般若波罗蜜亦无性；一切法不思议，般若波罗蜜亦不思议；如是布施波罗蜜、持戒波罗蜜、忍辱波罗蜜、精进波罗蜜、禅定波罗蜜、方便波罗蜜、愿波罗蜜力波罗蜜、智波罗蜜亦不可思议；三业清净，般若波罗蜜亦清净。如是般若波罗蜜，其义无边。
　　“复次，憍尸迦！所有十八空。何等十八空？内空、外空、内外空、空空、大空、胜义空、有为空、无为空、无际空、无变异空、无始空、本性空、自相空、无相空、无性空、自性空、无性自性空、一切法空。颂曰：
　　“如星如灯、翳，　　梦、幻及泡、露，
　　如电亦如云，　　应作如是观。
　　我今略说此，　　般若波罗蜜，
　　不生亦不灭，　　不断亦不常，
　　非一非多义，　　非来亦非去，
　　如是十二缘，　　止息令寂静，
　　正等正觉说。　　恭信最上师，
　　归依十方佛，　　过现及未来，
　　三宝波罗蜜。　　无量功德海，
　　供养诸如来，　　大明真秘密。

　　“真言曰：
　　“怛你也(二合)他(引)　钵啰(二合)倪钵啰(二合)倪　摩贺(引)钵啰(二合)倪钵啰(二合)倪嚩婆(引)细　钵啰(二合)倪鲁迦迦哩(引)阿倪也(二合)曩尾驮摩你(去)　悉提(引)　苏悉提　悉[亭*夜](切身)睹[牟*含]婆誐嚩帝　萨哩鑁(二合、引)誐逊那哩(去)　跋讫帝(二合)晚娑隶(引)　钵啰(二合)娑(引)哩多贺悉帝(二合、引)三摩(引)娑嚩(二合)娑迦哩　悉[亭*夜](切身)悉[亭*夜](切身)　没[亭*夜]没[亭*夜]　剑波剑波　左攞左攞　啰(引)嚩啰(引)嚩　阿(引)誐蹉阿(引)誐蹉　婆誐嚩帝摩(引)尾攞　莎娑嚩(二合、引)贺(引)
　　“曩谟达哩谟(二合)捺誐(二合)多写冒地萨埵写　摩贺(引)萨埵写　摩贺(引)迦噜尼迦写　曩谟娑那(引)钵啰(二合)噜祢怛写冒地萨埵写　摩贺(引)萨埵写　摩贺(引)迦噜尼迦写　曩谟(入)钵啰(二合)倪也(二合)波(引)啰弥多(引)曳(引)怛你也(二合)他牟你达哩弥(二合、引)　僧誐啰(二合)贺达哩弥(二合)　阿努誐啰(二合)贺达哩弥(二合)　尾目讫多(二合)达哩弥(二合)萨埵(引)努誐啰(二合)贺达哩弥(二合)　吠室啰(二合)嚩拏达哩弥(二合)　三满多(引)努波哩嚩哩多(二合)曩达哩弥(二合、引)虞拏誐啰(二合)贺僧誐啰(二合)贺达哩弥(二合、引)　萨哩嚩(二合)怛啰(二合、引)努誐多达哩弥(二合、引)　萨哩嚩(二合)迦(引)罗波哩钵啰(二合、引)波拏达哩弥(二合、引)　娑嚩(二合、引)贺(引)　钵啰(二合)倪也(二合)波(引)啰弥多(引)　曳(引)怛你也(二合)他(引)　阿佉你曩佉你阿佉曩你佉你阿嚩罗晚驮你半那你半那你钵捺哩　娑嚩(二合、引)贺(引)
　　“曩谟钵啰(二合)倪也(二合)波(引)啰弥多(引)　曳(引)怛你也(二合)他(引)昂誐(引)昂誐(引)曩帝啰(引)昂誐(引)曩帝曩(引)嚩婆(引)娑昂誐(引)娑嚩(二合、引)贺
　　“曩谟钵啰(二合)倪也(二合)波(引)啰弥多(引)　曳怛你也(二合)他(引)　室哩(二合)曳(引)室哩(二合)曳(引)　牟你室哩(二合)曳(引)　牟你室哩(二合)野细　娑嚩(二合、引)贺(引)　钵啰(二合)倪也(二合)波(引)啰弥多(引)　曳(引)怛你也(二合)他　唵(引)　嚩[口*(曰/羅)](二合)　未隶(引)　娑嚩(二合、引)贺(引)
　　“曩谟钵啰(二合)倪也(二合)波(引)啰祢多(引)曳(引)怛你也(二合)他(引)唵纥凌(二合)室凌(二合)特凌(二合)室噜(二合)帝特哩(二合)帝娑蜜哩(二合)誐帝尾曳(引)惹娑嚩(二合、引)贺(引)
　　“曩谟钵啰(二合)倪也(二合)波(引)啰弥多(引)曳怛你也(二合)他(引)鑁嚩哩鑁嚩哩摩贺(引)鑁嚩哩度噜度噜摩贺(引)度噜娑嚩(二合、引)贺(引)
　　“曩谟钵啰(二合)倪也(二合)波(引)啰弥多(引)曳(引)怛你也(二合)他(引)虎帝虎帝虎多(引)设你萨哩嚩(二合)迦哩摩(二合)嚩啰拏你娑嚩(二合、引)贺(引)
　　“曩谟钵啰(二合)倪也(二合)波(引)啰弥多(引)曳(引)怛你也(二合)他(引)唵(引)阿噜黎迦娑嚩(二合、引)贺(引)
　　“曩谟钵啰倪也(二合)波(引)啰弥多(引)曳(引)怛你也(二合)他(引)唵(引)萨哩嚩(二合)尾睹(入声)娑嚩(二合、引)贺(引)
　　“曩谟钵啰(二合)倪也(二合)波(引)啰弥多(引)曳怛你也(二合)他(引)誐帝誐帝波(引)囕誐帝波(引)啰僧誐帝冒地娑嚩(二合、引)贺”
　　尔时，世尊说此经已，帝释天主及诸菩萨摩诃萨、天、人、乾闼婆、阿修罗等，一切大众，闻佛所说，皆大欢喜，信受奉行。

　　　　佛说帝释般若波罗蜜多心经


