No. 2466 高雄口诀



条目

    温室洗浴法  ^e□^h□二字义
    上堂法  入厕秽所
    洗漱等法  二种沐浴义
    礼佛法  食时法
    奉献供具法  六种供养义
    四种五种两部修法色法差别义
    珠数法  四种念诵义
    四种萨埵义五佛所坐义
    四礼法  归命义
    奉请奉还解结等义  献佛菩萨物法
    加持饮食法阿梨陀印法
    消恶梦诸怪法  劫波三义
    余教佛果未入真言门义
    二种释义  大自在义
    三劫成佛义  求上摄下义
    万劫修威仪义  佛菩萨梵语义
    五乘一异义  佛菩萨梵语义
　　五乘一异义　二种成就义
    声音文字同异义  梵汉文字种类义
    句逗义  五部梵语诸印真言
    ^h□字十二转义
    四菩萨方位配属四重九识
    观音当大悲证菩萨义
    醯醯童子义  阿兰若义
    二手两目配当义  准提经字义
    止观俱行义  月轮观四种三昧义
    明妃明王等分别义  五种法内外义
    五种坛样义  五种法真言义
    一真言具四摄义  五种法始行时分义
    五部忿怒尊义  五种法互具义
    供物置坛法  置供物方处义
    四种曼荼义  五类天义
    香水加持通别义  不动剑印义
    四曼本修义  阏伽水义
    撅墙纲  烧香表示义

高雄口诀
高雄口诀



    以天长七年十月十五日戌时始承曼荼罗次第法。
    一。最初教温室洗浴行事。即教词云。天竺国法。于浴池中沐浴。更无浴室（云云）初入浴室即扫净彼室内。洒香水烧香。次以灰土等净洗汤船了。即令入汤也。次未入汤船前就座。则用三部护身被甲加持自身已。次可结界（可用结界咒）脱衣但着净衫内衣至汤船所。即以阿罗牟字先观彼汤（即是火光三昧也）观烧失诸秽恶等物。即从牟彼字涌涌出净汤入满船中。作右手三指印。以枳利枳罗真言加持一百八遍了。明曰。唵枳利岐罗缚萨罗哞发吒。次作前印诵唵阿弥利帝哞发吒真言。亦同加持了。次作阏伽印掬取其汤。向本尊所住方捧持。先以百字真言加持之。次以本尊真言加持。复以阏伽真言加持了。即以二大指弹散也。奉供本尊十方诸佛念。临将沐浴时。观置本尊等曼荼罗。亦观置己身中。次设三三九丸土若澡豆。即用真言。加持。明曰。唵枳利枳利发吒。了即脱内衣。以三丸浴从腰以下。次以三丸从颈以下。后以三丸浴颈以上也。其浴中间及至迄浴竟。不余念而一心诵真言。明曰。唵佉佉梨临发吒次则七万反观其浴汤。于忉利天欢喜池中沐浴（此且据事也。不极旨之理。谓曼荼罗中沐浴也）其天有须弥顶。此须弥者。据真言门。约因云菩提。若约果者称法身也。所以尔者。其山七宝所严故。又不动义故云尔也。浴毕持净香汤。作阏伽印。掬取其汤。献我本尊始十方诸佛等了。次洗已身了。思先所观置汤中曼荼罗。皆遍入我身中。念了则就座。被着衣服解前结界也。三部护身了。次理须参入堂。然随宜方入房了。若堂若室。当还归时。左右不顾直进。则以其我足念蹈莲华往。
    然^e□字有三意。谓声·字·实相。声字尘垢之义。实相一切诸法无尘垢之义了。^h□字有二义。一字相。二字义。言字相者。言说可得之义。言字义者。言说不可得之义也。
    十六日夜所受法。
    入到厕并秽所时。及上堂时行法事。
    一。初欲进厕时。住乌瑟紫^8□三摩地（汉云坏斫金刚三摩地）到彼厕所已。二手作莲华拳印。以左手拳捻心侧。以右手拳先印额诵咒。咒曰。唵俱路那曩哞惹一遍了。次印右肩。次左肩。次心。次喉（合五处各诵印一遍了）次脱衣服等了。次则正入厕秽所已。先以^e□字观烧净厕粪秽等物了。自身亦观为^e□字。字顶一点为己头。次横一点为左右肩。次垂点为胸腹腰。最下点为足等了。交其所烧净厕下渠。观宝渠。于中有金银宝器。其内下入自粪秽。而施与粪秽。难得饿鬼之类令得饱满也。乃至遍法界无分饿鬼之辈。皆施与令饱亦复如是。观念已了。其事已还。还出到洗手处。用九丸土（三丸洗手。三丸洗瓶。三丸洗足。唯此洗足者不宜）其中间犹前坏斫金刚三摩地也。至房了调被衣裳已。还至房中更用净瓶水洗净手已。若无净瓶者。用净器盛设净水也。洗手装束已。三部护身等了。
    一。次进参于于堂时。住金刚萨埵三摩地。亦住本尊三摩地。即自身成本尊。随步莲华承足。到向堂前念。堂是金刚法界道场。次则弹指（以左大指捻右大指。以右中指。弹令有声三返了）次住无能胜三摩地。即作印加持自身也。二手大指各入掌。则以二中指二无名指二小指握之。二头指直竖。以左手印捻心。以右手印先着额云^h□^h□。次着右肩云吽。次着左肩云吽。次着心云吽。次着咽喉云^h□。次以此印左转三遍（即为辟除每返云吽）次右转亦三遍（为结界每返云吽）次观左右二目。右目置日种子字（即^8□字）左目观月种子字（即怛字）即成日月目。右目即慧。左目定也。次开堂户以日月二目奉见堂内诸尊时。诸魔皆随遁避。诸尊皆现。
　  一。据沐浴有二种。一事沐浴二理沐浴。言事沐浴者。今现以水汤所浴也。言现沐浴者。有六种浴。一者香水沐浴。二者忏悔沐浴。三者持戒沐浴。四者真言沐浴。五者第一义沐浴。六者三摩地沐浴也。言香水沐浴者。加持香水入手。少饮复洒顶也。忏悔沐浴者。至心忏悔无始轮回所有住等。是现在十方界等亦是也。持戒沐浴者。断恶修善清凉寂静等是也。言真言沐浴者。以净三业真言加持等是也。第一义沐浴者。一切诸法本性清净。我亦清净是也。三摩地沐浴者。以^e□字净除身尘垢等是也。
    一。洗手漱口洗目洗面法。
    先观二手。奢摩他·毗钵舍那（左手奢摩他。右手毗钵舍那）十指者观十波罗蜜十法界也。即念洗净是也。问。何故言洗净彼十波罗蜜耶。答。但檀而非波罗蜜。戒而非波罗蜜等。所以云洗净耳。次漱口时。以右手大指头指入口。左右磨洗。即其洗诵金刚喜真言咒曰。唵缚日罗萨都萨娑婆呵。以此真言漱口时。其口清净。所出音声和雅。令人乐闻也。出言之时。人皆欢喜赞叹。次洗目时。以佛眼真言加持洗之。咒曰。曩莫三满多勃多南旃陀婆卢舍那娑婆呵。以此真言加持水洗目时。目眼无病。所见分明。遂得见十方尊等也。次洗面时。以金刚笑真言加持洗之。咒曰。唵缚日罗呵萨觉。以此真言加持水洗面时。其面清洁鲜白等也。已上洗法可置前洗汤行事之次也。
    一食。时作法行事（食作平等观。毗卢舍那如来凞怡微笑等略不记意）向食物时。先入火光三摩地烧净其食。次以金刚药叉真言加持了。即念此食成清净无毒平等大般涅槃之食。次作食偈诵即云。食欲嗔恚痴。是世界中毒。佛能有异法。除一切毒（依婆罗门奉毒佛说颂文也）次念所食之物大涅槃平等之义。我为本尊食此平等食。并奉供自他诸尊。离主念大福德也。就浅略义。食入于口嚼齿时。思嚼未食了食者。云供多了。三波罗佉多者平等食。乞洒者食尽之义。食尽烦恼也。次随所见之物作观。且见器凹穴隙时成威德何者。诸穴中大大海。大海不凹者。水盐等不集。依凹有水盐有鱼等物。是大海之德。如此于己身方作威德。凹物。物至有聚。高幢之顶等。物无至留。威德之时万善自集。高慢之时功德难聚等思之。食义略了。
    一。参入金刚道场宝殿礼佛行事。
    初起立坚心合掌。稍低头拟敬佛部诸尊。次莲花合掌。亦低头拟敬莲花部诸尊。次金刚合掌。亦低头拟敬金刚部尊了。次以右手所著袈裟揩夹于左胁。以左右手当前裳揩上方。长脆普礼真言诵一遍。礼拜十方诸尊。四遍或五遍（各诵真言。五轮着地）向坛四方作礼。若不尔者。当一方回心作礼耶当礼拜时作金刚合掌。即名归命合掌也。此归命合掌相。又意者。此十指者为十波罗蜜十法界也。而今净三业真言者就一义说。又云。清净三业真言也。此真言有十六字。是即十六诸尊也。此十六诸尊与一切十方诸尊相摄相入。是即礼法也。今我合掌相叉。亦是礼法。所以此合掌礼拜四曼荼罗尊法界诸尊也。
    又律中接足者。亦是礼法耶。
    一。虽至贫人作六供养。一阏伽。二涂香。三华。四烧香。五饮食。六灯是也。此即配六波罗蜜也。然水是相成滋养之义。是当檀也。香是防非清凉之义。此当戒也。余准之。
    一。入堂设种种供了。其香虽他人设奉已。而自观以手奉供。是承仕法故。初诵净三业真言。次三部护身并被甲洗身了。次诵普礼真言。次诵普贤行愿。次诵四无量真言。次诵金刚轮陀罗尼。次金刚橛。次金刚墙。
    息灾（白）增益（黄）调伏·钩召·敬爱（并赤）降伏（黑）白黄赤黑。西中东南北。
    息灾（佛南面。行者面北）增益（佛西面。行者向东）调伏（佛北面。行者向南）敬爱（佛东面。行者西向）钩召（一切处随宜也）
    已上一往临时法式。
    金刚部（佛东面。行者西向）胎藏（佛西面。行者东向）
    已上常法式了。
    今准提·如意轮两法者。依金刚部行之。佛东面。人西面耳。
    一。珠数法。二母珠为无量寿佛。其绪为观音。百八珠为位地。次一母珠。以左大指捻缠其指了移右手掌。珠以右手薰香。即左右掌相合内入珠。以^e□字净。闪以唵阿缚日罗真言加持二十一遍。次以本尊真言加持七遍。次额心三遍上下了（祈愿）次以右手引三遍（六回）次以左右无名指大指四寸许相去当心右回。其珠片方五十四位。数二十一丸着为一绪一遍上。是流义。是求上之义（即智慧）一下是摄下之义（即利他）残片方是不流之义。其珠段段丸者。是断证之义。片方五十四者。充五十四位了。
    约念诵法有四种。一三摩地念诵。二莲华念佛。三金刚念诵。四音声念诵。言三摩地念诵者。置月轮于自心中。自相自义顺逆观也。言莲花念诵者。动口起音。但自耳闻。他不令闻诵念。金刚念诵者。不动唇口亦不出音声。动舌而念诵也。音声者。举音长短分明自他俱闻也。于中莲华金刚二念诵好耳。然始念诵时。
    一。授萨埵有四种。谓愚萨埵（凡夫）识萨埵（二乘）金刚萨埵（菩萨）智萨埵（佛）。
    一。毗卢舍那佛与文殊师利以师子为座。阿□以象为座。宝生佛以马为座。无量寿佛以孔雀为座。不空成就佛以迦楼罗为座。又以师子为座者。四方置师子为座耳。又莲花之色亦随方用青黄赤白黑之色（云云）。
    四礼法。
    一。初金刚合掌。身并两足悉横伏地。举身手啼俱舒展。其头低。自心观哞字。则我身在五股金刚杵。此即成金刚萨埵。一一身分皆记法界恭敬礼拜。二方诸佛思。诵真言。以心作礼。
    一。次二足并身引屈。头亦底。而作金刚合掌当喉间了。次额观多罗文字。我身成如意珠。此即成虚空藏菩萨（密号云金刚藏）一一身分遍往十方界诸佛所。其佛灌顶于我。我亦灌顶彼诸佛念诵真言。以额作礼。
    一。次舒举身。以二手置顶上。作金刚合掌即口置^h□字。我身成八叶莲华。此即成观自在菩萨（密号云金刚法）一一身分遍十方界奉请十方诸佛转法轮。我亦转法轮念诵真言。以口作礼。
    一。次身形如第二句作之。顶置于^h□字。即我身作羯磨身（密号云金刚业菩萨）一一身分遍十方界出微妙供具。恭敬供养。十方诸佛念。诵真言。以顶作礼。
    次□跪作金刚部印当顶。诵普礼真言即作舞印。左服右乳左颊右顶合掌。如是等名舍身礼。即普礼真言曰。唵钵娜磨（二合）微微（去二反）□日罗怛他揭多迦耶（牟）婆只斯他波那摩那南迦鲁弭（比以反）归命毗卢舍那佛身口遍虚空演说如来三密门金刚一乘甚深教。归鸽有三义。如先闻也。然阿字为命。故经云。阿字第一义遍满情非情。
　  一。坐于他方佛奉请至等弟子等（云云）用至奉还等者。皆是就事。即浅略之意也。今就深秘意者。本觉遍满法界无去无来也。然解结得。是归于解脱也。言结界还宫等者。是归本觉也。
    一。解结界时仪式。
    先未解结之前。献阏伽即诵偈颂文。须马头墙网火院。次正诵还本宫真言也。须本尊印。但普贤行愿前后诵耳（又更委曲问之）
    一。献佛菩萨于一切物时。必用普供养真言加持之。
    一。向食饮时。先以被甲本尊真言加持已。诵十力明等也。
    一。若有障缘阙念诵时。向朝日以足蹈丁字。常持诵真言满一百八遍了。是名阿梨陀之印也。
    一。恶梦种种怪等现时。即云迦那王莫嗔。明日以酒食奉供等也。明日即庭中作水坛。设酒食等奉供之。然所现恶梦相等者。皆毗那夜迦所为故也。
    一。余宗所云至极道理绝诸戏论寂静安乐等者是为止戏论外尘等故所演说之。未显说无尽庄严藏（此毗卢舍那经意也）即余教至究竟位佛名为一切义成就菩萨。则真言门佛惊觉彼菩萨宣。汝莫以所得一道清净而为究竟等。则其菩萨答云。我未得基理。愿示悟我。即旨宣。汝满足法界智方则可为大觉等（云云　毗卢舍那经并金刚顶等意也）
    一。劫者。具言劫波也。劫有三义。一者时分义。二者执着义。三者差别义。言时分义者。如三无数劫等也。言执着义者。经一劫成佛。经二劫成佛等。是真言为遣彼执着意。一时一坐则成佛等（云云　意如此）言差别义者。以身业显佛部曼茶罗。以口业显莲华部曼茶罗。以间业显金刚部曼茶罗等（云云）。
    一。据真言宗用浅略深秘二释。
    一。摩醯修罗智处者。翻大自在。今真言意。心王名摩醯修罗。心王有大自在故。
    问。经三阿僧祇劫修行六度等了成佛者。其意如何。答。阿阇梨宣。为降伏大慢众生。云经三僧祇成佛也问。为降伏大慢众生意何耶。答。魔王以己有自在力与佛相诤。佛即宣。汝但经一劫修为自在势力。我即经三无数大劫难行苦行方成佛道。何辄欲竞耶。即自在魔王云。以何证知尔耶（云云）则佛舒御手按大地时。忽然地神踊出相证其事是实。即时魔王降伏也。是故云为大慢众生经三大劫成佛也。
    一。华严宗论宗义时。立向上去向下来。今真言宗亦求上摄下也。
    一。璎珞经云。满十地行将成佛时。经万劫修习威仪之行。常云经百劫修相好业。先意甚奇外俗云（威仪三千曲礼三百）
    一。菩提者。具云菩地萨都。普图者佛也。
    一。浅略者。五众其宗各别等也。言深秘者。此诸教其宗各别总为一（略意）又真言之道。得成就有二种。一者假依余物以得成就。二者修练内心以得成就等（云云）。
    一。声与音何别。声者（如常）音者。声上下成。又问。文与字何别。答。文即是字（云云）又云。不尔。文与字也。所以文即是字者。文近字故云然也。今意者。名者生有三月目。字者名于年二十时人也。号者至生长时嘉彼才德。朝延所名也。谥者死后所目也。
    一。约文字有六体。像形·指事·会意·形声·转字·雅作（未明正字）言像形者。随物形作字。于此皆单字也。日月二字合即成一明字。是即字也。所以文与字别也。
    一。据汉字。二合三合字乃至五六合字。但将梵字极四合字不登五六合字也。下切物皆有阿字。言阿者是诸法本不生义也。约字四十九字。又四十二字。问。其四十九字者何。
    一。句与逗差别何。答。言所留云句。足所留云逗也。言句者。梵云谈钵（未知正字）此云所住处也。
    一。钵娜^8□者。佛部云没驮。莲花部云钵娜摩。金刚部云番奢罗。宝部云。怛他^8□多。羯磨部云迦罗摩也。
    唵□日啰惹梨（金刚掌真言）。
    唵□日啰满驮（金刚缚）。
    唵□日啰满驮多罗吒（开心）。
    唵□日啰昧捻恶（入智）。
    唵跋日罗母瑟致□（圆心）。
    唵三^8□地钵头迷（二合）纥里（无色心三昧）。
    唵质多钵罗（二合）底味邓迦噜弥（通达）。
    唵冒地质多母怛波（二合）娜夜弥（三昧身）。
    唵底瑟□（二合）□日啰。
    唵萨颇（二合）啰□日啰（二合）。
    唵僧贺□日啰（三敛金刚）。
    唵□日啰（二合）怛^8□（二合）俱憾（四证金刚）。
    唵野他（引）萨□怛他（引）哦多萨怛（二合）他唅（佛身圆满）。
    唵阿婆曳钵娜^8□迦缚制满驮啰讫晒（二合）□吽唅。
    唵钵娜^8□使谷（引）。
    一。^□字有十二转。谓萨·左·师·此·苏·走·制·西·秀·早·三·作。
    一。经云。西北弥勒。东北观音。今正云。西北观音。东北弥勒。东南普贤。西南文殊。
　  言四无量时。慈无量弥勒。悲无量观音。喜无量文殊。舍无量普贤也。
  　若配九识者。观音（眼识）弥勒（耳识）文殊（鼻识）普贤（舌识）阿□（身识）宝生（意识）无量寿（第七识）不空成就（第八识）央壹佛（第九阿摩罗识）。
    一。约诸宗有因行证入义。观音是悲。又证义醯醯童子（已知已知）。
  　一。阿兰若者（常云城内牛声可闻许处云云）今云。寺内寂处亦寂室内名阿兰惹也。又云。我内心亦名然（云云）。
    一。福（左手）智（右手）止（左）观（右）定（左）慧（右）日（右）月（左）。
    一。经说字义所云。无相义等者三十二相也。好者八十种也。无等觉者。等者平等之义。名曰等觉也。无取舍者坛也。平等无言说者。平等者平等义即^h□字也。无言说者无言说义即^h□字也。无因者无因义。即无因者即寂静。寂静者即涅槃。或云。无因寂静无言说义。问。何相与好言无等耶。答。一切人皆悉证得相好。既是平等。以谁为无耶。故云无相好等。余句思准。
    一。初观字相者是止也。观字义者是观也。是名曰止观俱行也。次观月轮观。即月轮遍十方法界放光。上赞叹诸佛。下拔救一切众生众苦等（观念）次住无分别念。此时现得电光三昧。次住微尘三昧。次住伏起三昧。流注三昧。约义得记。如是观者名为摩地也。
    天长九年二月十一日夜闻习。
    一。母明妃息灾。明王增益。辨事·忿怒·调伏（云云）。
    一。息灾·增益·调伏·敬爱·钩召。此五法则具一真言。亦就内心者。除我贪嗔等诸烦恼。是息灾也。因此诸烦恼除。定慧等诸功德增长。是增益也。因此诸功德增长断无明等。是调伏也。因此调伏无诸违隔事。是敬爱也。因无违隔相顺从诸善集生。是钩召也。若为国家修法时。国家诸灾除是息灾也。诸福增长是增益也。无诸灾难是调伏也。已无相违相诤等是敬爱也。诸善集生是钩召也（云云）。
  　一。据坛者。息灾之坛增益之坛调伏之（三角）坛敬爱之坛（莲华形）钩召之坛（双股金刚形也）
    一。息灾初云唵竟云^h□^h□也。增益初竟俱云曩□也。调伏初竟云^h□^h□^b□也。敬爱始终云^h□也。钩召。始竟云^h□^h□也。
    一。一真言具四摄方索也。
    唵□曰罗游晒吽惹恶婆斛。此四摄之种子也。延命则惹恶钩也。吽锁也。斛铃也。
    一。若修息灾法时。息灾为主。余四法亦具。修增益法时。亦具余。皆思准。若修息灾法时。其真言之始若有曩□字者。除此云^h□。余三法准此知之。若修增益法时者。若有^h□字。改云曩□也。
    一。佛部忿怒尊（不动尊）莲华部忿怒尊（马头）金刚部忿怒尊（军荼利）宝部忿怒尊（降三世）羯磨部忿怒尊（无能胜尊）。
    一。始法之时。若依毗卢舍那经者。息灾日出时始。增益初夜。调伏半夜。敬爱后夜。若依金刚顶经者。息灾初夜。增益日出。调伏日中。半夜。敬爱后夜。但钩召遍一切时也。
　　一。坛物奉置法。初立金刚橛。次置瓶。次阏伽水。次涂香。次华。次烧香。次饮食。次灯也。即配六度置之。水施。涂戒。华忍。烧精进。食禅。灯慧也据饮食中。初置粥。次薄饼。次羹饮。次果子等。最后即灯。
    一。从何处始置其供养者。若随方次第者。从东北角始之。若随观法次第者。若向东方坐人者。从其所坐左方角始之。余三方亦准之可知。谓据自左约佛右故（二月二十三日了）
    一。问。四种曼荼罗者何答。大曼荼罗。三摩耶曼荼罗。法曼荼罗。羯磨曼荼罗。言大曼荼罗者。坛铺曼荼罗也。五大所成故。三摩耶者。诸三摩耶形也。法曼荼罗者。□□□。羯磨曼荼罗者。木刻作所成诸尊也。事业威仪故也。又云。其色名大曼荼罗。所持标炽威仪等名三摩耶曼荼罗。诸种子名法曼荼罗。成事业威仪名羯磨曼荼罗也。此四种曼荼罗各互具足。大曼荼罗所具余三。又法曼荼罗所具余三曼荼罗。问。且法曼荼罗所具余三曼荼罗方何。答。且就^h□字者。是其字大曼荼罗也。此有平等义。是三摩耶曼荼罗。其法然种子名法曼荼罗。竖横有文是羯磨曼荼罗也。
    一。五类天者。色无色界名上界天。炎天以上名虚空天。日月名游虚空天。帝释四王等名地居天。下界诸神等名地下天也。
    一。香水加持方有通有别。先以支利支罗真言加持一切物皆尔。若加持土涂等物了时。不起瓦砾等物之想也。其印者。以大指抑小指甲。余三指舒加持也。别即以各各忿怒尊真言加持。若佛部者用不动尊真言。若莲华部者用马头真言等（云云）。
    一。作不动尊印契方。左手以大指抑无名指小指二甲上。即屈头指中指但舒。右手亦尔。即左手置左膝上。以右手印契刺入左手印契中了。然渐拔出。二手俱左右攀上了。以右手印先左方三遍周。次右方周。后刺四方。次四角。次上下刺了。后以右手印置二眉间。渐渐方解言。左者其手低。右者仰可知。问。用此不动尊真言印契意如何。答。若就显教者。欲献佛物。一切天魔鬼神等秽污。以此不净食物献佛时。佛都不受故无利益。以是以此真言等先加持耳。若就真言宗者。无明妄想所生一切恶业。以真言力既净护献佛。然后显法界体性所显诸功德藏。所以先用此真言契等耳（略意可知）又以此真言印契加持佛供。亦余一切事每日所取亦同加持之。
    问。四曼荼罗。法然具足四种曼陀。若前后具足耶。答。同时具足。亦云前后。问。其意如何。答。元来四种曼荼罗之理备有故。云同时具足四也。若据行者观心者。前后故云尔。即诵此四种曼荼罗颂。

    六大无碍常瑜伽  四种曼荼各不离
    三密加持速疾显  重重帝纲名即身
    法然具足萨般若  心数心王过刹尘
    各具五智无际智  圆镜力故实觉知

    一。问。何故余物一种奉献之。以阏伽水坛上二杯置意何。答。初洗御手后更洗故置二杯。如世人初洗手后亦澡漱也（是其意）即此水是布施也。水遍一切物有故喻檀也。
    一。橛是菩提心也。故其橛立时。观金刚轮际彻立也。墙是四摄也。网者四无量也。香是精进也。即信不断也。何故置第四者。此香高上阏伽·涂香·华三故置第四也。
    依私法大师口决^h□^h□^h□^h□记之。
    真笔草本在华藏院经藏（云云）。
    以三月三日始。唵会伽那婆苏泥萨婆诃。
    已上里书之文也。
    端入到厕并秽所事里书云。
    进到厕穴门户。右手入瓶水。以佉罗佉罗□曰罗吽发吒真言加持散洒戴秽所三遍也。一洒一咒了。
    端虽至贫人所里书云。
    奉阏伽水时。念非但我独献。诸天女等俱捧持奉供。
    仁安二年三月十三日于理趣院书了一交了。
    范杲之本

高雄口诀
