No. 2591 义云和尚语录卷上

        　　  
　　　　　　　
　　　　　  　
　　　　　  　

义云和尚语录序

    或云。拈华微笑默露真宗。面壁立雪密证玄旨。言语道断心行处灭。只后之来者不守本分。鼓动桦唇说禅说道。所以真宗玄旨殆将拂地。不亦怨乎。予云。实如所说。然未可概而言。夫佛祖宗旨专在妙悟。不必拘语默。茍及到妙悟田地。语也默也同归性源始无两般。昔者黄面老子演出一大藏教。天上人间龙宫海中无处不流通。而于末杪头自告示云。我四十余年未曾说一字。又我永平高祖云。言语道断者。谓一切言语也。心行处灭者。谓一切心行也。佛佛祖祖亲言亲口。譬如食蜜中边皆甜。谁一味上妄分浓淡。义云禅师者寂圆嫡子。知见高一时。道声轰千古。初补宝庆之法席。妙续先师脉。后坐永平之棠阴。能兴高祖道。当时四方推称洞上中兴。可谓杰然老宗匠也。二会语录幸未磨灭。我门光辉岂不怡悦。宝庆今之住山龙堂和尚。远寄一本乞山僧序以梓行。盛意不谫谫。我不得而辞。开卷目耕。不觉终编。句句发默露之真宗。文文吐密证之玄旨。古人云。佛语心为宗。无门为法门。是独楞伽云乎。漫染秃笔为之序云维时正德乙未季夏祥旦。卍山老衲钦序于洛北鹰峰之草堂。

义云和尚语录目次

    序
    宝庆语
    上堂
    永平语
    上堂
    小参
    法语
    赞
    小佛事
    偈颂
    跋

目次（终）

义云和尚住越州荐福山宝庆禅寺语录

        侍者圆宗空寂编

    师于正安元年己亥十一月二十一日。就当山开堂。拈香祝圣罢。
    上堂云。百川向大海而到。到了无异名。一心随万境而转。转后住本位。将镜铸像。鉴照不得。将像铸镜。光明自新。主不出阃外招遍身之手接往来。宾受用途中活通身之眼鉴今古。且道大众如宾主相对具什^8□手眼。还会^8□。觌面难呈向上机。家风万古为人施上堂。廓尔而灵。本光自照。寂然而应大用现前。木马嘶风不运今时之步。泥牛出海耕破空劫之春。诸人相委悉^8□。玉人招手处。复妙在回途。
    半夏上堂。身似浮云。心如清风。眼看无影树。耳听没弦琴。半夏已过。过来底身而今在什^8□处。兄弟但如堕见闻去。则向第二义门作模样。作^8□生是第一义谛。良久云。翡翠踏翻荷叶雨鹭鹚冲破竹林烟。
    上堂。世尊有密语。迦叶不覆藏。死中有活。不被空碍。活中有死。不被物碍。有不是有。无不是无。芭蕉和尚道。你有□杖子。我与你□杖子。你无□杖子。我夺你□杖子。毕竟作^8□生。心地含诸种。普雨悉皆生。既悟华情已。菩提果自成。
    中秋上堂。开乾坤眼更无当眼之境。放水天光终作应物之照。船子垂丝纶直下钓得载船归。云喦擎扫帚蓦头拈起对空拂。竖起拂子云。而今将来在云上座手里。还是拂什^8□物。大众要委悉^8□。本来无一物。何处拂尘埃。
    开炉上堂。举。永平初祖云。火炉今日大开口。广说诸经次第文。炼得寒灰与铁汉。心心片片日前殷。师云。深拨冷灰看小火。蓦头开示转真文。点炭添柴似无意。陜府铁牛炼得殷。
    上堂。朝打三千。佛祖不证。暮打八百。狸奴悉知。顺行也。达磨西来九年面壁。逆行也。庭前柏树枝叶成堆。一念万年。如以镜铸像。万年一念。似以像铸镜。为甚恁^8□。大众还会^8□。良久云。丙丁童子来求火。天上斗星廓照空。
    佛涅槃上堂。常寂而照。无功中辨位。显赫而灵。自位中立功。绵密密处回互傍参。明历历时孤圆绝迹。诸禅德但如释迦老子至今日半夜入般涅槃。还有出没应变底道理^8□。良久云。唯一坚密身一切尘中现。
    上堂。虚空包容。万像无溃散。大地突出。一心不覆藏。一只眼睛明历历于尽十方界。无量宝刹露堂堂于一微尘里。本地风光不曾缺少。非情识计较之所及。所以南岳磨塼东平破镜。可谓无功之时立功。无位之处排位。大众要会如是手段^8□。良久云。三级浪高鱼化龙。痴人犹戽夜塘水。
    佛生日上堂。处尘不曾染尘。以水如何洗水。一性本然绝来去。万德圆成合诸缘。所以现降神诞生之身示灌沐清净之体。七步周行步步不迷方。天上天下巍巍独称尊。诸禅德作^8□生是我佛降生灌沐底道理。良久云。摩耶漆桶忽然脱。难陀鼻头蓦地穿。
    解夏上堂。一也不住。个个圆成。异也无间。法法无碍。把定则凡圣人畜同居。如成一拳。放行则东西南北分位。似竖五指。兄弟孟夏构窟笼初秋开布袋。中间九旬作^8□生履践。还有奇特事^8□。良久云。坐卧经行非我事。清风明月自相宜。
　　上堂。磨塼作镜。魔则作佛。以镜铸像。光归何处。拈来尽界坐蒲团上。放下蒲团挂尽虚空。记得严阳尊者问赵州。一物不将来时如何。州云。放下着。尊者曰。一物既不将来。放下个甚^8□。州云。恁^8□即担取去。师曰。要委悉这个道理^8□。佛子住此地。则是佛受用。经行若坐卧。常在于其中。
    上堂。登山须到其顶。不到不知宇宙之宽。入海须彻其底。不彻不测沧溟之深。诸兄弟入法须辨其通塞。不辨不得脱落之道。记得洞山问僧。什^8□处来。僧云。游山来。山曰。还到顶否。僧云。到。山曰。顶上还有人否。僧云。无人。山曰。住^8□即阇梨不到顶。僧云。若不到顶。争知无人。山曰。阇梨何不且住。僧云。某甲不辞住。西天有人不肯。师曰。这个道理要委悉^8□。一片白云横谷口。几多归鸟尽迷巢。
    上堂。永平初祖云。吾佛谓诸弟子曰。吾有四念处。所谓观身是不净。观受是苦。观心是无常。观法是无我。永平亦有四念处。观身是皮袋。观受是钵盂。观心是墙壁瓦砾。观法是张公吃酒李翁醉。师曰。不同释迦老子。不同永平师翁。山僧有四念处。且道大众作^8□生是身念处。尽十方世界真实人体。作^8□生是受念处。大海元不辞众流。作^8□生是心念处。山河大地日月星辰。作^8□生是法念处。说似一物即不中不涉诸心数。向上一句又作^8□生。良久云。一念无念念念不住。参。
    上堂。一毫穿众穴。大地无遮栏。古今本无向背。纵夺更不休歇。或时游佛土。或时入魔宫。或时过平坦路上。或时卧荆棘林中。且道现前大众而今卓立之处是平坦路^8□。是荆棘林^8□。试道看。若会得。许汝一只行脚眼。若不然者。有寒暑促君寿。有鬼神妒君福。
    上堂。隔山见烟知是火。隔墙看角知是牛。春自百花明明。谁疑本来心。秋自清风飒飒。须悟祖师道。虚空是根。森罗是境。根与境犹如镜上痕。明镜元无瑕。毕竟作^8□生体悉。良久云。万古碧潭空界月。再三捞漉始应知。
    闭炉上堂。有时开口吐炎热。有时覆顶图寒灰。如世界阔。同古镜量。且道大众而今现成什^8□图。良久云。夜半穿靴去。天明戴帽归。
    上堂。槁木之质死灰之心。眼睛霹雳鼻孔累垂。把定万象无象。放行全手无手。动静二相了然不生。既得恁^8□无生。为甚诸人而今上堂立地听得个什^8□法证契个什^8□心。还要委悉^8□。良久云。动容扬古路。不堕悄然机。
    佛涅槃上堂。向上二千余白。花萎风悲。直下一念万年。云惨水咽。不传一路千圣不奈何。付嘱有在。诸人得便宜。所以道。若道灭度非弟子眷属。谓非灭度非弟子眷属。大众要与释迦老子相见^8□。竖拂子云。相见了也。毕竟作^8□生。良久云。迦叶曾礼双足。
    结夏上堂。九旬绳墨非长短。曲直纵横功业新。木马泥牛混杂处。嘶风吼月力耕亲。诸禅德。摩竭掩室少林面壁有什^8□意旨。良久云。一粒在荒田。不耘苗自秀。
    上堂。无诸圣可慕。无己灵可重。虚空即是色。大地却非尘。如薰风生林岳梅雨滴檐头。却为色尘耶。却为虚空耶。古人云。雨从何来。风作何色。大众试断。看。若道不得。□杖子代一转语。卓一下云。色空而今在什^8□处。
    谢新旧维那上堂。钳槌转掌握中摧有摧无。佛祖来举唱处作模作样。朝打三千进前成功。暮打八百退后就位虽然恁^8□。新旧绝待前后际断。为甚有个通路。良久云。遍正不曾离本位。无生那涉语因缘。
    上堂。松自直^8□自曲。日暖销霜月冷结露。一灵常住性于什^8□处见得。是法平等无有高下。是心一齐有何曲直。诸禅德。要委悉者个道理^8□。良久云。深山大小石头滑。绿水白云流不流。
    上堂。心非觉知。荡荡乎如大虚。法离见闻。巍巍乎无伦匹。高而不可穷。深而也难到。虽然恁^8□。把则不出掌握中。放则遍于尘刹外。大众要体悉者个道理。^8□。良久云。无影树下合同船。琉璃殿上无知识。
    冬至上堂。浮虚境上晷运推移。枯木岩前龙吟忽起。阳曲初报。蛰类密动。虽然如是。实际理地不受一尘。建化门头作模作样。毕竟如何体取。良久云。死中得活。
    因雪上堂。蹈断千差岐路方得直下承当。瞒他一点不得。游践自己家乡。当恁^8□时。法法不离位。步步不迷方。彼此同开烁迦罗眼。自他等具知见香。既得到恁^8□田地。还有同见同般底证据也否。良久云。莫谓吾家无宝贝。满床尽撒雪珍珠。
    佛成道上堂。举。古德云。瞿昙打失眼睛时。雪里梅花只一枝。而今到处成荆棘。却笑春风缭乱吹。师云。梅树岁寒自有时。芳心偷绽旧年枝。先春漏泄阳春曲。黄面自横铁笛吹。
    岁旦上堂。举。宏智禅师云。岁朝坐禅。万事自然。心心绝待。佛佛现前。清白十分江上雪。谢即满意钓鱼船。师云。年朝会禅。衲子泰然。万物有庆。十方目前。山上同看梅与雪。江边载月谢郎船。
    谢新旧两班上堂。寻常用一面古镜。胡汉现来曾不妨。宾主旧新无异辙。蓦头相见各承当。
    上堂。青皇令极。绿阴花尚香。赤帝位新。薰风气含火。时节不言恁^8□代谢。且问大众。空劫已前公案子恁^8□改转也无。莫向声色边着眼。岂不见风穴和尚。因念真二上座俱诣方丈。穴问真曰。如何是世尊不说说。真云。鹁鸠树头鸣。穴曰。汝作许多痴福何用。乃顾念曰。云何。念云。动容扬古路。不堕悄然机。穴谓真曰。闻渠语乎。师云。大众要会首山契风穴底意旨^8□。良久云。□中虽有隐形术。争似全身入帝乡。
    结夏上堂。我住则汝同住。我行亦汝共行。打得诸佛要机而结制。拈提祖师心印而护生。山高不碍云倚。如父如子。谷虚有应声响。为弟为兄。既得恁^8□和同。还有什^8□行履。良久云。琼树寸寸宝。栴檀片片馨。
    上堂。父母非我亲。诸佛非我道。要识个中意。父少而子老。记得南泉云。王老师十八上解作活计。赵州云。老僧十八上解破家散宅。师曰。父子二老解处如何辨取。南泉臂长衫袖短。被鬼神觑见。赵州身贫心俭。无卓锥处。荐福不然。十八上已前发心发足。十八上已后大悟放行。正当十八上解一切智智。且问大众古人解处荐福悟处是同是别。试断看。拈弄拂子云。如今荐福手里有一箭。欲向诸人十八上发。还要的当^8□。竖起拂子又掷下云。射虎未了便射石。
    上堂。万机休罢。千圣不携。一言相契。古今一揆。暗中着眼。明里藏身。借位明功。体在用处。借功明位。用在体处。所以道君临臣位犹带凝然。子就父时尚存孝养。玉关未透正迷一色。宝印全提露那文彩。还要委悉^8□。傍观者哂。当局者迷。
    上堂。众流投大海。咸淡味同。四夷归一朝君臣道合。所以四种分主宾。五位列偏正。虽然如是。立正则正外无偏。五位俱正中来。立偏则偏外无正。万物各偏中至。不见道我逢人则便不出。出则便为人。我逢人则便出。出则便不为人。良久云。偏正不曾离本位。无生那涉语因缘。
    上堂。白云以山而为父。明月假水而为家。未审衲僧以何而为父假何而为家。不见道从佛口生从法化生。既得恁^8□。为甚^8□道。返本还源事转差。本来无住不名家。毕竟如何。十二时中不依倚一物。
    上堂。感应道交。山呼谷响。因果绝待。果熟花开。菩提本无树。明镜亦非台。每常行异类。又且好轮回。不见古德道。烦恼海中为雨露。无明山上作云雷。于此荐得。镬汤炉炭吹教灭。剑树刀山喝令摧。
    上堂。春来弄薝卜之花。冬至吟银碗之雪。古德云。心随万境转。转处实能幽。随流认得性。无喜亦无忧。入山不畏虎兕猎夫之勇。入水不避蛟龙渔者之勇。白刃临前见死如生将军之勇。如何是衲僧之勇。寒时寒杀阇梨。热时热杀阇梨。还有游戏自在处也无。百尺竿头进一步退一步。
    上堂。十五日已前。月吞却万像。琢成一颗宝珠。十五日已后。月吐却万像。铸得几多明镜。古德道。心月孤圆。光吞万像。光非照境。境亦非存。光境俱忘。复是何物。师曰。大众当光境俱忘时。如何领略。净智圆明智外无冥智之境。心境绝待境外无照境之智。又不见道。宾主存时全是妄。君臣合处正中邪。还要委悉^8□。木马嘶泰山顶。泥牛耕海上田。参。
    当山初祖三十三回忌升座（师此时在永平赴斋当山）拈香云。此一瓣香从胸襟拈出。欲酬恩恩还如怨。欲报怨怨亦似恩。超恩越怨是一本分。上为日月星辰作光彩。下为万木百草作灵根。爇向炉中供献先师当山初祖用酬法乳之恩。就座乃云。万机休罢。一物长灵。太虚寂尔。霹雳轰轰。未审先师平生是甚^8□心行。使吉祥孤云岭之风月排荐福深岳林之严扉。此风随西来三周掉而满。此月逐南海一苇船而来。正恁^8□时不涉去来路。阿谁敢拾遗。举。先师曾在永平时。问二祖云。如何是师子吼一音。祖曰。更不外出。师云。为甚不出。祖曰。百兽脑裂。师云。恁^8□太似无益。祖曰。无一人不承思。师云。某甲会得百兽皆作师子吼。祖曰。如何恁^8□会。师云。万曲是一声。祖印曰。汝能达观音入理门。师作礼拂袖而啸去。颂云。师子吼时众兽丧。死中得活却和同。一声奏出新丰曲。观自在门从此通。
    上堂。心心无异心。一心一切法。念念非异念。一念是万年。

宝庆禅寺语录（终）

吉祥山永平禅寺语录

          侍者昙希编
    
    师于正和三年甲寅十二月初二日入院。
    山门。金鸡报晓。解脱门开。依然引步。脚下风雷。
    佛殿。世尊有密语。长舌不离唇。迦叶不覆藏。家国从兹富。安乐兜率。左方右边。
    据室。一丈水一丈波。于中能唱巴歌。勘破毗耶小神通了。如许闲座今在什^8□。纵横不容拟议。亦是葛藤旧窠。
    升座。祝圣罢又拈香云。此香穿凿佛佛鼻孔。通混沌未分之灵薰。包容祖祖髓皮。全儿孙繁茂之根蔕。爇向炉中。供养荐福开山圆和尚大禅师。用酬法乳之恩。
    提网纲（问答不录）半路作新丰吟。蓦头转空劫身。谷含应声之响。山属爱寂之人。脑后继踵温故。目前亡对知新。孤轮高耀。寰中不夜。五叶不凋。劫外逢春。若又于此荐取。怀瓮之愚非是外。桔^8□之巧不必亲。动容不出本来地。谁向清空拂客尘。祖祖于此作大佛事。佛佛于此转大法轮。山僧于此开堂演法。作^8□生与佛祖相见。明月满空天水净。弟兄俱在合同船。复举。百丈因僧问。如何是奇特事。丈云。独坐大雄峰。天童净和尚拈曰。大众不动着。且教坐杀者汉。今日忽有人问净上座如何是奇特事。只向他道。有甚奇特。毕竟如何。净慈钵盂移过天童吃饭。师曰。即今有人问山僧奇特事。对他道。一枝藤打人有力。一瓶水受用无穷。
    上堂。十方无壁落。从来绝遮栏。四面亦无门。这里是入处。瞎却眼睛而与七佛诸祖相见。分明言理而与灯笼露柱谈论。当恁^8□时顽石点头。草木现瑞。不见僧问仰山曰。法身还解说法也无。山云。我说不得。别有人说得。僧曰。说得底人在甚处。山乃推出枕子。沩山闻乃云。寂子用剑刃上事。且道永平门下还恁^8□说得恁^8□闻得^8□。良久云。越山日暮少林客。应听子规深夜啼。
    上堂。当山初祖示众云。向上一路玲珑八面。当阳要机全身担来。是乃金□难掩。非乃玉石俱焚。拟议不进尽界粉碎。总不恁^8□又且如何。良久云。是非不挂娘生口。自有傍观论短长。大众要会初祖道处^8□。一条□杖□天地更使阿谁论短长。
    上堂。一物长灵。万户俱透。百草本明明。祖意自了了。天普覆兮。人人顶相圆。地普载兮。个个脚跟平。于此荐得。一也不是。二也不成。向什^8□处鼓唇皮。还会^8□。良久云。风月寒清古渡头。夜船拨转琉璃地。复举。云门示众云。你若未得个入处。三世诸佛在汝脚跟下。一代藏教在汝舌头上。且向葛藤处会取。师曰。韶阳老汉虽恁^8□道。未免认奴为郎。永平门下有者活路在。你若实未得个入处。更买草鞋行脚好。
    上堂。举。曹山因僧问。眉与目还相识也无。山云。不相识。僧曰。为甚不相识。山云。为同在一处。僧曰。恁^8□即不分也。山云。眉且不是目。僧曰。如何是目。山云。端的去。僧曰。如何是眉。山云。曹山却疑。僧曰。和尚为什^8□却疑。山云。若不疑。即端的去也。师颂曰。弟兄本是一家儿。着眼青峦展两眉。谁识曹山端的处。经行坐卧不相疑。
    上堂。目前机肘后印。曾无间隔即今分明。虽然恁^8□。扬眉眴目则被眉目热瞒。谈玄说妙亦被玄妙污染。若又住寂寂还缚通身。解空空自作窠窟。大众。作^8□生行履得不堕恁^8□偏坑去。还会^8□。良久云。动容扬古路。不堕悄然机。复举。曹山因僧问。时节恁^8□热。向什^8□处回避。山云。镬汤炉炭里回避。僧曰。镬汤炉炭里如何得回避。山云。众苦不能到。师曰。漕山虽恁^8□道。未免向外驰走。若有人问。永平时节恁^8□热向什^8□处。回避。对他道须向日下回避。又问炎炎日下如何得回避。良久云。时节若至。佛性现前。
    上堂真说不对机。真机不待说。所以大人具大用。大机具大智。且道诸禅德毕竟作^8□生是大人大机底作略。还委悉^8□。灵羊挂角绝迹亡踪。复举。当山初祖曰。古人拈起扇子云。任你千般巧。终无两样风。山僧即不然。任你千般巧。更看万样风。师曰。云上座欲加半句补古人亏阙处。任你千般巧。终无两样风。招凉兼玩月。只在一轮中。
    结夏上堂。尽乾坤大法界。是我一个身便能禁足。遍尘刹诸有情是我真个汉方解护生。禁足也步步不妄移。护生也心心不妄动。所以道以大圆觉为我伽蓝身心安居平等性智。佛佛到此同归。人人住此法尔。还要委悉^8□。一输皎月大圆觉。刹海三千铁一团。步步点空无朕迹。人人唤为我伽蓝。
    上堂。途中相过倾盖。直下回头阻关。向去从兹普请去。却来自此悉来端。拈□杖划一划云。过去诸如来此门已成就。现在诸菩萨今觉入圆明。未来众学人当依如是法。所以道湘之南潭之北。中有黄金充一国。无影树下合同船。琉璃殿上无知识。复举。世尊一日与阿难行。次见一塔庙便作礼。阿难问曰。是何人塔庙。佛言。是过去诸佛塔庙。阿难曰。过去诸佛是谁弟子。佛言。过去诸佛是我弟子。阿难曰。应当如是。侍从便行。师云。逢佛则拜佛。骑牛更觅牛。还委悉^8□。过桥村酒美。隔岸野花香。水向竹边绿。月当松顶凉。
    上堂。鹤自长。截之非鹤。凫自短。续之非凫。须信十方佛土中唯有一乘法。若复拟议。是法住法位世间相常住。
    上堂。性海澄澄清彻底。一波才动万波随。龙鱼活路更无外。里许不曾宿死尸。
    谢监寺上堂。如虚空无边际覆大方。似日月转光明分日夜。只是触事无私。何更有物不辨。进致将军太平。退解师子返掷。玄则丙丁因缘杨岐挟路相见。亦是非分外。良久云。金绳拽转泥牛鼻。半夜驰来海上耕。上堂。虚空不自知虚空边量。大地不自测大地广狭。自己三昧非是自己之所觉。他人灵性岂落他人之心机。虽然恁^8□。鱼在水得命。鸟游空保身。且问大众衲僧在什^8□处保持身心去。良久云。百尺竿头一进一退。
    上堂。本际智非是隐显。空劫身不属因缘。虽然恁^8□。有时为一头两角水牯牛。有时作八臂三目上天子。青黯黯处穿靴去。明历历时戴帽来。恁^8□消息未免往来机。作^8□生是本来一段光明。良久云。鸟栖无影树。花发不萌枝。复举玄沙因僧问三乘十二分教则不要。如何是祖师西来意。沙云。三乘十二分教总不要。师曰。且问大众这一则公案作^8□生领略。若就三乘十二分教内觅。金屑虽贵落眼成翳。若向三乘十二分教外求。野鹿临渴逐阳焰走。有人问永平三乘十二分教则不要如何是祖师西来意。对他道只这三乘十二分教总非三乘十二分教。
    正旦上堂。乾坤出入衲僧鼻孔而平稳。日月抉出佛祖眼睛而清明。所以道天地与我同根万物与我一体。亿万斯年于今日成。百千国土在是处现。释迦老子于此说一乘法。达磨大师于此敷五叶春。诸人还看^8□元正启祚。万物咸新。
    上堂。记得卧龙因问了院主。先师云。尽十方世界是个真实人体。你还见僧堂^8□。主曰。和尚莫眼花。龙云。先师迁化肉犹暖在。永平聊向第二义门下注脚。先师道。尽十方世界是个是真实人体。还见僧堂^8□。竖拂子云。这个是永平拂子。那个是真实体。和尚莫眼花。眼里无筋一世贫。先师迁化肉犹暖在。水自竹边流出绿。风从花里过来香。
    上堂。举。青原谓石头云。人人尽道。曹溪有消息。头曰。有人不道曹溪有消息。原云。大藏小藏从何得来。头曰。尽从这里去。诸事总不阙。师曰。青原只知大家日月照不觉自己眼睛明。石头虽见家里宝贝贵争识昆仑灵玉多。大底大小底小。者里是什^8□处在。说阙说不阙。身久云。一夜落花雨。满城流水香。
    上堂。举。僧问首山。一切诸佛及诸佛阿耨多罗三藐三菩提法皆从此经出。如何是此经。山云。低声低声。僧曰。如何受持。山云。莫染污。宏智禅师拈曰。来问此经。低声低声。大千卷自尘中出。三世佛从口里生。天得一以清。地得一以宁。空无依兮谷不盈。摩诃般若波罗蜜。落日渔樵歌太平。师曰。永平不借二老舌头欲重宣此义。良久云。舌相广大转此经。近闻溪涧水无声。百千妙义许谁解。风入梧桐秋始成。
    上堂。处天地之间而先天先地。是什^8□物。禀佛祖之气而超佛越祖。是什^8□人。插一杖子建宝王刹。坐一微尘转大法轮。当恁^8□时。微尘是非小。大千不是大。所以教中云。是法平等无有高下。大众还会^8□。竖起拂子云。是什^8□法。
    上堂。本性一灵之光明与时发起。通身回互之手眼触处相宜。眼处闻声而明历历。耳处见色而净裸裸。石人似汝兮能唱巴歌。汝似石人兮须和雪曲。尘尘发清净智。处处入普门境。诸人要委悉这个道理^8□。古渡风清一片秋。月色江光冷相照。
    三月旦上堂。召大众云。时有常催人。人岂虚度时。或水中亡躯。或火里失命。刃刀割肠。箭锋透骨。病患不择老少。阎主宁问贵贱。刚质微纤罪犯供以铁床洋铜。依宿生善种得个人身。答般若良因投祖师门下。今日若空过。几劫又相逢。寒气已去热时未来。辨道时最宜。莫空度光阴。
    上堂。举。僧问九峰。祖祖相传当得何事。峰云。释迦悭迦叶富。僧曰。如何是释迦悭。峰云。无物与人。僧曰。如何是迦叶富。峰云。国内孟尝君。僧曰。未审相传底事如何。峰云。百岁老儿分夜灯。师曰。妙明田地纤尘难点。闹市门头不妨相逢。暗里转身平坦路。明中覆顶等闲人。大众还体悉^8□。涅融飞燕子。沙暖睡鸳鸯。
    解夏上堂。缚解不到处大解脱门开。从听炎暑去。谁碍冷风来。未曾存轨则。何更用安排。于此荐取。木马奔迭石牛怀胎。还委悉^8□。转身透出竹竿路。开眼掀翻瓮里天。
    谢知事上堂。执丛林辅弼之柄树大家平稳之功。事事圆通观自在尊。把手行门门不隔。香积如来送供到。虽然如是。未假杨岐挟路相见。何用毗耶城野狐通。还要委悉^8□。良久云。庐陵米价高。
    中秋上堂。薄团功就起三昧。大用现前照世间。夜半正明。望之被光碍。天晓不露。觑之被眼瞒。直得开沙门一只眼睛子活神境通彻大机关。到恁^8□田地还有奇特^8□。良久云。鲸吞海水尽露出珊瑚枝。
    九月朔上堂。明历历处匿迹。稳密密间转身。天不言而日往月运。地不言而山高海深。衲僧不言而超凡越圣。□杖不言而与夺纵横。只如树凋叶落体露金风。是言不言。良久云。桥流水不流。
    上堂。举。僧问雪峰。声闻人见性如夜见月。菩萨人见性如昼见日。未审和尚见性如何。峰打三下。其僧后问岩头。头打三掌。雪豆拈云。应病设药。且与三下。若据令而行。合打几多。师曰。永平见性不同声闻。不同菩萨。不同三大老汉。诸人着眼见取。卓□杖三下乃下座。
    □月旦上堂。乾坤之内宇宙之间。中有一宝秘在形山。肇法师虽然恁^8□道。只解话月指月。未能指话俱忘。永平不然。乾坤宇宙一拶拶破教具眼人无疑猜。卓□杖一下云。还见^8□。梅花与白雪同色不同香。
    上堂。是法非计较所到。吾心不被净秽碍。细而无间隙。大而绝方隅。毫厘差之不应律吕。直下承当本无奴婢。但知有故狸奴白牯进修行地。以不知有三世诸佛迷法王城。若于此论胜负。万里望崖洲。正当恁^8□时如何着手去。良久云。聊将□杖搅沧溟。令鱼龙知水为命。

永平寺语录终
小参

    宝庆冬至小参。阴也无去处。阳也没来由。不涉短长时劫。岂拘始终罗笼。你莫怪于我。风凛凛破竹。吾无隐乎你。雪皑皑厌松。所以道时节若至其理自彰。竖起拂子云。者个是三祇劫之本际一刹那之中央。其或拟议隔劫在。毕竟如何。良久云。夜半乌儿头戴雪。天明哑子抱头归。
    除夜小参。廓尔而灵本来光明。自照寂然而应特地。大用现前向去底泥牛入海没消息。却来底木鸡唱晓发元枢。前后际断兮古今住无诤三昧。来去无踪兮风烟横古渡头边。如残腊已极新岁未到。中间如何措足。还委悉^8□。千光不照空王殿。夜半乌鸡带雪飞。复举。赵洲因僧问。两镜相向。那个最明。州云。汝眼皮盖须弥山。当山初祖拈曰。或有人问永平两镜相向那个最明。为他拈□杖道。者个是□杖子。他又道此是长连床上学得底佛祖向上道什^8□。掷下□杖下座。师曰。今夜问山僧两镜相向那个最明。即道一段光明照古今。
    永平入院小参。法随法而行。法幢随处建。一出六出药山师子。异类同类青原麒麟。拈提自家钥子打开向上玄关。当恁^8□时祖宗炉鞁炼魔炼佛兮。镬汤消融。本分键锤锻自锻他兮。面目俨尔。既得恁^8□手段作^8□生的当。莫道鲲鲸无羽翼。今日亲从鸟道回。复举。药山因僧问。祖师未到此土。此土有祖师意也否。山云。有。僧曰。已有祖师意。又来作什^8□山云。为有所以来。师颂曰。劫前消息属谁人。五叶聊芳花馥新。要识少林真妙诀。一声铁笛奏阳春。
    结夏小参。擘破虚空构九旬窠窟。打开圆觉接大地有情。驱马牛而耕自己一片田地。会凡圣而张空劫已前规纲。所以道十方同聚会个个学无为。此是选佛场心空及第归。且问。庞老者里不立阶梯及第底是什^8□。若又不证心地本来空。争安居平等性智。于此荐得。许你及第。虽然如是。同共一法中何更作拣择。还委悉^8□。争之不足。让之有余。记得当山初祖结夏小参举。慈航禅师道。参禅人第一鼻孔端正。次眼目清明。其后贵宗说俱到。祖云。大众要会鼻孔端正之道理^8□。若也会得。穿破鼻孔了也。要会眼目清明^8□。便是被傍观人换却木□子了也。要会宗说俱到^8□。以拂子击禅床一下云。宗也到说也到。向上又有方便在。慈航又云。九十长期明日始。莫将绳墨外边行。永平今夜续此两句为禁足规绳。九十长期明日始。莫将绳墨外边行。草鞋□杖都虑脱。但爱瞿昙活眼睛。师曰。山僧续尊韵而重宣此义。祖宗机要正分明。绳墨为规只^8□行。云倚青山子归父。豁开铁眼与铜睛。
    解夏小参。大功转处解缚去黏。三期满时担起□杖。不从人传教谁慕千圣。非是自得。何更重己灵。一叶翻空林岳体露。大洋涵月珊瑚映光。正恁^8□时九十日饭钱还了也未。若未还了。夺你□杖子。若又还了。与你本分草料。恁^8□相应得。时不虚度。触处自由。还体悉^8□。满头白发离岩谷。羊夜穿云入市□。复举。归宗因僧辞。宗云。向什^8□处去。僧曰。诸方学五味禅去。宗云。吾者里只有一味禅。僧曰。如何是和尚一味禅。宗便打。师曰。这个一橛子如何透得去。打凡打圣家风显示。一片打成禅本无味。
  
法语
示禅人

    受生于佛法流布处。听法于祖师单传门。广大劫际最稀也。此生不可空过。是法岂不开明耶。就中坐禅一行三昧中王三昧也。祖师西来不务余事面壁打坐而已。你直须亡回光返照底之智翻迷头认影底之愚始得。不见道三级浪高鱼化龙。痴人犹戽夜塘水。于此荐取。不爱世人爱处。不望诸圣证阶。不混尘中。举威音世外之步。超越凡圣。弄从上祖宗之风焉。勉旃勉旃。
    
同

    吾胸中宛如虚碧。更无语句可与人。逢饭吃饭。逢粥吃粥。困来合眼。健则经行。其或要文字。如如文字显露万象上。其或求心要。祖祖心要全在你动静。既在那边担荷恁^8□事却来这里履践恁^8□道者也。名也不得。状也不得。所以道从来共住不知名。任运相将只^8□行。自古上贤犹不识。造次凡流岂可明。圣谛尚不为。何况世谛耶。洞山示众云。在千人万人中不向一人不背一人底是什^8□人。云居出众云。某甲参堂去。此则吾家家珍。勿谩抛却。朝往西天而参取去。暮归东土而问着来。问来参去月深年久。却来者里须得相逢洞山云居去。若又不得相逢。长连床上三二十年。着心于墙壁辨取矣。
    
佛祖赞
    
观音
  
    随流点脚跟蹈断几烟云。海岛碧岩里快占入理门。童子莫艰百城步。大千春在个花园。瓶中莲莲底水。涅不染搅不浑。
    
布袋
  
    乌藤担起大千界。行则同行休共休。兜率法音成喷地。这边那畔放优游。

永平初祖

    揵俊奇相博大心量。吸尽曹溪渊源而湛性海。夺取太白□杖而返扶桑。鼻孔端有冲天气。眼瞳重具射人光。一花五叶春日暖。岭月洞风秋夜凉。

永平二祖

    肝胆彰眉目。乾坤敛寸心。湛洞水派兮。眼睛如碧海。继吉祥踵兮。顶毛似雪林。若宝鉴含万象。同虚空不挂针。闪电威光舒又卷。俨居猊座震雷音。

宝庆初祖

    全相之妙通身之照。夺得洞山顶上眼睛。透彻吉祥堂奥心要。据于尘尘三昧座床。畅于刹刹常说曲调。拈弄拂柄兮殃及儿孙。打云打水兮好一场笑。

自赞

    圣也不慕凡也不疏。曲彔倚身未涉个言路。龟毛横握能质卦爻图。衣薄洞峰风彻骨。年迈嵩岳雪侵颅。堪攀铁树注红血。倦处天堂爱妙娱。朝三千暮八百。吃粥了洗钵盂。
    
同

    面容丑受彼欺瞒。一世贫无物与人。拂子毫头眼睛绽。佛魔验了绝齐邻。吉祥峰月孤耀。薝卜林花累春。
  
  小佛事

戒善大姊起龛

    离有离无以戒为心地。非男非女以善为庄严。既离有无越男女。其间有生灭也无。生与大地共来。死与虚空同去。所以道生也不道死也不道。为甚恁^8□。从来生死不相于。而今向什^8□处去。足下云生。
 
戒智大姊下火  

    无相大戒为皮肉。不思量智为心肝。本是一如何涉内外。六十七年夕电收影。一灵真性老蚌含珠。要趣向那边真常门去。先须相见丙丁童子了。相见底道理作^8□生。忽地本无第二人。尽空俱是烟云迹。
    
思达上座下火

    思忖绝时达寂灭之本路。根尘脱处开圆通之妙楼。风吹花自馥。水涵月自流。杳杳借路鸟道。紧紧转身里头（以火打圆相云）者里是好便宜。祖佛不曾回避。不回避底事又作^8□生。尘尘入个性火三昧。
  
慈元侍者下火

    慈门广大开闭有时。虚空大地是为本元。所以道万法归一一归何处（某人）梦中受生梦中归灭。脱却平生闲皮袋撞入涅槃一路门。与诸佛把臂而行。与列祖连袂而去。要见恁^8□行履处^8□（以火打圆相云）未脱得这个火聚了。须看优钵罗花开敷（掷下火云）开敷了也。

宽海塔主下火

    天阔绝涯畔。海枯看底难。珊瑚撑着月。波浪拍天翻。生也全生。花开满树红。死也全死。花落树还空。且道本分性命在什^8□处（以火打圆相云）只在这里（掷下火云）涅槃路通。
    
长乐开山圆机和尚下火
    
    超凡越圣个中人。入佛入魔绝疏亲。百骸俱溃散一灵镇常真。着破襕衫回途移步。脱娘生裤本路翻身。快便难逢。丙丁童子为半途饯（以火打圆相云）火中芬馥一茎莲。

祥荣侍者入骨

    晓风拂拂夺春荣。还是空华从地生。欲买无门。什^8□价。红炉百炼见金精（某人）保凌雪经霜岁寒操。修碎身粉骨坚密行。玄机一拨曾来此际。大命俄零已归无生。无生一路如何履践。尘尘一齐入金刚定。

偈颂
山居二首

    吉祥峰头不人间。莫作四时迁变看。兀坐寥寥无对待。青山深处白云闲。
    林下幽闲一切贫。无由向外问疏亲。清风白月宾兼主。去就平常不诳人。

冰

    寒风吹结千江浪。识得元来水不流。两岸相连铁桥滑。行人颠倒起还休。

和雪韵

    一夜换来世界新。山河大地绝埃尘。无阴阳地转身看。花发少林千古春。

佛涅槃

    瞿昙半夜贼身露。天晓追来驷叵追。踪迹至今无觅处。黄莺声滑绿杨枝。

送宗规西堂归关西

    结夏来兮解夏归。结来解去似云飞。道无方所到家看。西北一天月一规。

送僧

    同气相通玄牝门。毫端不隔一乾坤。任他万里回途步。足下无云月吐痕。
    师正庆二年癸酉十月十二日辞世颂曰毁教谤禅八十一年。天崩地裂没火里泉。

义云和尚语录（终）

　　时
    延文丁酉受菩萨戒弟子宝庆大檀那野州太守藤原朝臣知冬发愿开版矣。所集鸿福上报四恩下资三有者。
    助缘奉行比丘瑞雄维那
    刊字奉行比丘等理藏主
    洛阳永兴比丘宏心书字
    住持永平兼宝庆法嗣比丘昙希校勘

跋

    云禅师。霹雳乎千古未发之道于句后声前。而顿俾尽大地苏息一番焉。宜哉当时盛乎永平中兴之道誉矣。今日此录再行于世。国之运也。人之幸也。虽然若欲向卷中相见犹隔山之在。呵呵。
　　正德第五龙次乙未秋九月旦

城州穷谷小衲愚中拜撰
义云和尚语录卷下

        　　  
　　　　　　　
　　　　　  　
　　　　　  　

拾遗义云和尚语录序

    自非宗眼悬日月而豁妙辨倾江河而泻者。安能晃烛乎长夜而津润乎枯焦哉。惟夫云曩祖幼掀翻教海长挑起宗灯。智光烜赫慧泽森茫。暨其当祖庭衰晚之日奋然出董永平者。实俾积闇顿朗干丛忽苏。可谓回复祖道策勋于百代焉。芝灵石赞师影谓。阐洞上宗风得宝庆密意振逸格机弘大法施。是为中兴永平之第一世者亦不敢诬也。然其语录先雕不存。后学憾焉。今逢鹰峰老和尚为序重刑谁不感喜哉。仍搜我山之室内又拾其遗篇。辑为一卷同寿梓焉。是时节因缘之所以现成也。希冀与前录交辉而照临同源而流通。
    惟时正德第五岁在乙未孟秋谷旦。远孙嗣祖比丘龙堂叟（即门）盥沐焚香九拜龚题于越前州宝庆练若之含光室中。

拾遗义云和尚语录目次

    序
    永平语
    上堂
    小参
    赞
    偈
    铭
    正法眼藏品目颂
    义云和尚传（附录）
    跋
 
目次（终）

拾遗义云和尚永平禅寺语录

        远孙宝庆住持比丘龙堂辑

    岁朝上堂。青天得一以清。白日得一以明。年得一以稔。月得一以盈。人得一康乐。国得一太平。以何为验。雨含一味润。土吐万物荣。复举宏智古佛岁朝上堂。师续韵曰。擘破三千二仪廓然。春含浩劫古今在前。蜂舞不崩枝上蕊。人歌无影树头船。
    上元上堂。我家有个无尽灯。亘古腾今非增减。不假定光尊授记。岂从饮光佛处分。灵山拈花眴目。少室得髓安心。黄梅夜半密传。石头住山斧子。皆是一灯下风流而已。不见道尽十方世界在自己光明里。还要知恁^8□光明^8□。良久云。韶风新雪自为祥。一片彤霞和发光。古佛谁言过去久。然灯半夜挑朝阳。
    涅槃会上堂。憺怕内无摇廓然外不乱。黄阁楼前帘垂枢掩。紫罗帐里敛气饮声。本明不隐如大虚月。寂照有灵似空谷神。影转体前白云就青山之父。光分顶后新雪作枯木之英。四十九年一字不说。末后句义有谁论量。藏山泽藏舟壑。释迦老子何处藏身。良久云。刹刹尘尘。颂云。半夜钟声转咽霜。焂然双树变春荣。白毫轮里自休歇。遗荫峥嵘柳絮馨。
    由西堂遗书到上堂。汲派投源斯道翁。离亭折柳约春风。遗书藏刃愁肠断。闪电卷光汲碧空。鸟道无涯飞腾杳杳。云程不定来去纵纵。碧潭彻底清。浮沫更无外。大众却来底事则不碍。向去底人向什^8□处去。还委悉^8□。花落风犹馥。鸟啼山更幽。
    上堂。拈□杖云。拈来□天□地黑漫漫。放下化虎化龙闹聒聒。一枝花绽灵山眴目绵绵。五叶芳联少室髓皮密密。本性湛圆。心地瑞光发耀。六根互用。通身手眼随宜。直得眼处闻声悟道。耳处见色明心。所以道石人似汝解唱巴歌。汝似石人须和雪曲。于此荐取。毗卢揖立下风。舜若窥不见顶。毕竟无依独脱时如何。卓□杖一下下座为由西堂上堂。春风飘拂夺老梅荣去。胧月依俙和岭头雪投。玄玄去而无去迹。密密来而绝来由。横身旷古空处。借伴十字街头。拨转也。长潮乘疾风激云外。休罢也。怒涛沉湛海饮众流。其或未然。日自照昼。月自含秋。复举。干峰和尚云。十方缚伽梵一路涅槃门。未审路头在什^8□处。以□杖划一划云。在这里。师云。虽然如是。干峰老汉既被□杖谩。永平门下还有不被谩底^8□。拈□杖卓一下下座。
    上堂。非色聚受个身。上天下地离识知有本智。超暗越明。若又论此事。如明珠在掌。胡来胡现。十万八千。汉来汉现。一念万年。荐则恁^8□荐。如朝日影。退则恁^8□退。似水月光。遮莫岳高四面雪消缓。只看雨下一底草自青。勾芒德振万国际。东帝改成一朵花。正与^8□时如何辨道中事。良久云。龙吟枯木。云起半天。
    上堂。当山初祖举。梁武帝问达磨。如何是圣谛第一义。磨曰。廓然无圣。帝云。对朕者谁磨曰。不识。祖曰。要知达磨不识^8□。廓然无圣不识汝得皮肉骨髓。有人更问如何。教伊三拜依位。山僧有一颂。少林消息无人识。残雪和风稍入髓。胡汉何间古镜中。依前偏正在当位。
    晖首座遗书到上堂。绝消息处焂忽通消息。当举扬时冷淡懒举扬。月落兮明晖彻潭底。风行兮虚碧没踪方。半座巍巍倚缁林大位。全身堂堂入如幻三昧。正与^8□时还有入理深谈分^8□。良久云。泥牛吼水月。木马嘶春风。
    上堂。山应四运现不动身。水到大洋饮众流响。事事虚通不涉缘。心心绝待见佛性。宗本绝去来路。门未障出入人。大众孰是入门人。诸人须知。诸圣虽俱从万行门得入。佛佛祖祖亲所面授坐禅是正门。所以达磨西来不务余行不讲经论。只在少林九年面壁而已。实知坐禅则正法眼藏涅槃妙心。又是传法救迷情之直路。兄弟须惜光阴坐禅辨道。古人云。如人驾车。车若不行。打车即是打牛即是。大众如何受持。良久云。如是如是。
    为晖首座上堂。吉祥云白山林为瑞。洞水派分性海收澜。东关丛席座头唱大。北陆戏场合杀筵寒。玉兔怀胎走碧空。驷马追不及。金乌抱卵落潭底。俊鹰觑不看。石女抛杼拭泪。木人失友迷肝。晖座元已收脚足行脚。还蹈断生死关也未。欲向那边避影影弥露。拟来这里窥体体还虚。不见道藏身处没踪迹。没踪迹处莫藏身。没踪迹处且致。如何是莫藏身处。良久云。雪覆四山。云斯一抹。
    闭炉上堂。桃花开时与灵云合头。赤心片片火炉闭处。个里无高下行地平平。亘古腾今桃红柳绿。诸人见处与灵云是同是别。若道同直至如今更不疑。若道别几回叶落又抽枝。于此明得。生死根源便坐得断。本来家业正现在前。还委悉^8□。主山高崄崄。案山翠青青。
    上堂。雨洒四山春色媚。黄莺啼断绿杨枝。为怜岁月蹉跎去。难复壮年改老衰。诸仁者直须与道仔细相应。不可虚度时光。此生莫强爱惜。转一息则来生。况又相逢佛祖正法稀于优昙花开。须救头然辨道。应知坐禅一门便直指人心见性成佛之西来意也。劝君寻常坐蒲团上身心脱落。兄弟须知外道二乘营坐禅在。虽然与佛祖之单传天地悬隔。外道以我我所执故有邪见着味之过。二乘以自调自度故有涅槃择灭之病。所以道尽属情所计。六十二见本为甚。折伏二乘外道趣向佛祖正路。不见六祖云。一切善恶都莫思量。自然得入清净心体。坦然常寂妙用恒沙。还委悉^8□。良久云。利剑不截死汉。
    上堂。七佛宗风今犹未息。向上关^8□谁敢打开。快便难空过。随处建法幢。有时孤峰顶上盘结草庵呵佛骂祖。有时荒村里中放身游逸合水和泥。上之不登虚空界。下之不沈尘泥底。所以道于一毫端建宝王刹坐微尘里转大法轮。为甚恁^8□。过桥村酒美。隔岸野华香。
    佛生会上堂。赃既指点贼身露。宇宙称尊还自瞒。一杓热汤蓦头洒。矜夸涤尽见芳颜。韶阳老棒头迅雷狂狗逐土块。遵布衲杓中香水□儿在玉盘。且问布衲浴得者。个则且致。把将什^8□物来。良久云。不因一事无达一智。
    结夏上堂。应时号令难回避。旷古规绳成大方。不许行云游岭外。珠转金盘发灵光。百川駃駃同派。大海洋洋涵天。三月护生行无生道。十虚教谁禁神足通。筒中履践毕竟如何。莫行难上岸。鸟飞不出空。
    上堂。混沌未分早有此土。三世诸佛于此降魔军成正觉。于大千界转妙法轮。诸代祖师于此领不阴阳地。坐无影树头开千圣不传底向上一门演诸佛未说底秘要大义。所以道吾本来兹土传法救迷情。传法救迷情且致。什^8□处是兹土。以□杖划一划云。于此拟议。十万八千。如何是向上一门。卓□杖云。者杖子跳上筑着帝释鼻孔。还要听秘要大义^8□。卓□杖一下云。莫逢人举似。
    上堂。尺璧非财。抱璞楚庭刖足。寸块不贱。供沙金轮得台。昨日说定法天豁达地安宁。今朝说不定法。风鸣条雨破块。拈□杖卓一下云。这里是什^8□处在。说定说不定者一杖子。半□天半□地。既有两头分付。一分奉地下释迦。一分奉天上弥勒。且现前大众以什^8□奉献。良久云。脚下是黄金。
    上堂。胡种族道。木人把劫前印印泥水印虚空。石女分肘后符护贼军护家子。一人化大开恩泽。万国妥怙歌太平。于此蹉过。声前会肯犹滞顾鉴之端。言下契宗未出情识之际。只是梦中说梦。记得舍利弗问须菩提。梦中说六波罗蜜。与觉时是同是别。须菩提云。此义幽深。我不能解。此会在弥勒大士。汝往问彼。雪窦拈云。当时若不放过。随后与一劄。谁名弥勒。谁是弥勒者。便见冰消瓦解。大众。雪窦虽有恁^8□伎俩。未免随他脚跟后。永平不然。当舍利弗问梦中说六波罗蜜与觉时是同是别。代须菩提道。可怜去日颜如玉。却叹归时鬓似霜。须菩提为甚道。此义幽深我不能解。此会在弥勒大士。汝往问彼。索短不构深泉。丝长便垂巨浸。毕竟作^8□生。争之不足。让之有余。
    上堂非师子儿不能师子窟游戏。非虚空者争得与虚空对谈。地平擎千峰千峦之泰山。石鲁含无等无价之宝玉。古人为甚要磨塼为镜。是古镜耶是明镜耶。若道两镜相照于中无一点尘。何用揩磨手段。诸人试断看。若不得断。坐经三生六十劫。只是小伎野狐精。当兀坐时碧眼胡僧于汝掌中藏身开眼在。惭愧惭愧。
    端午上堂。梅雨霖。霪。斯一味甘露洽然生万丛翳病除差。眼里空花何瞒目瞳。外都无鬼魅之怪。家谁用白泽之图。虽然如是。拈一茎药草分生杀。与七尺铁棒驱佛魔。还有不费茎草不假棒力底对治^8□。良久云。看怪不怪。其怪自除。
    上堂。道若虚空无内外。虽无遮障到人稀。里头更不用弹指。楼阁风推月启扉。记得当山初祖云。昔唐虞有人犯法仅画其衣服耳。然无人犯法。所以重法也。后来虽行五刑辛法而多人犯法。是所以不重法也。我傥幸遇不可比唐虞之佛正法。纵不画衣服。岂犯法者乎。若又犯之。不重佛法也。苦哉。复举。南泉问黄檗。什^8□处去。檗云。择菜去。泉曰。将什^8□择。孽竖起刀子。泉曰。只解作客不解作主。祖拈云。若大佛当黄檗竖起刀子时代南泉道。我王库内无如是刀。大佛门下又且如何。剑去久矣。莫敢刻船。师曰。为甚如是道。良久曰。陶壁灵梭起云吐雾。
    上堂。举。曹山因僧问。真佛出世也否。山曰。不出世。僧云。争奈真佛何。山曰。琉璃瓶子口。僧无语。宏智古佛拈曰。通身及尽彻底无依。撒手与来。随处得用。还识曹山老汉^8□。当户无影迹。遍界不曾藏。师拈曰。者僧看烟怪火。曹山只解藏身不觉露角。宏智恐犹涉多岐。永平分上又且如何。周体清虚不涉缘。元来心月自孤圆谁臻。这里论存没。色聚头边看普贤。
    上堂长剑高挥惊龙蛇阵。师子一吼伏象虎憍。不见达磨大师踢倒六宗关锁大通正路。抽开五叶瑞英永兴祖林。直得龙吟云起虎啸风随。记得临济云。夫出家人见解真正。辨佛辨魔辨凡辨圣辨真辨伪辨正辨邪。佛魔未辨邪正未辨。出一家入一家。唤作造业众生。不是真出家。诸人已离父母家乡得入佛祖屋里。岂还可成造业众生乎。但是因贪利耽名爱生憎死是自非他而已。生死事大无常迅速。古责在之面前一团子莫虚令落地。为甚如是良久曰。正理人无曲断。
    上堂。具十方通彻眼底人。不能针眼里藏身。扬四域照辉光底月。未免深渊水沉没。一出一入半合半开。龙泉与^8□斧同铁利钝悬殊。驼驴与骅骝一途迟速大别。为甚如是。先行不到。末后太过。虽然恁^8□。我者里不然。良久曰。行时同步。卧时一床。
    中夏上堂。法王令下诈还作。莫半路追阳焰休。有意气时添意气。不风流处也风流。记得琅琊云。奇哉十方佛。元是眼中花。欲识眼中花。元是十方佛。欲识十方佛。不是眼中花。欲识眼中花。不是十方佛。于此明得。过在十方佛。若不明得。声闻作舞缘觉临妆。大众要委悉恁^8□道理^8□。水自朝东。星皆拱北。
    上堂。炎炎火景布横纵。忽地为警一叶风。始信热寒不臻处。芦花带雪玉玲珑。马猿叫月露涵虚碧。老鹤舞阴雏出银笼。为甚道。上无攀仰下绝己躬。仰之弥高。梵王不窥。得佛顶相。闻之稍远。目连终无穷梵音声。为甚如是。不入虎窟。争得虎子。大众要看佛顶相^8□。竖起拂子云。螺发右旋。要闻梵音声^8□。以拂柄击禅床云。舌不出口上堂。丙丁童子来自求火尽地蒸砂天际蒸云。须弥外铁围内。罏鞁宛然发开。诸佛及众生炼得也未。调达处中乐三禅天。其或未然。一柄扇子动容作秋。复举。麻谷摇扇次僧便问。风性常住无处不周。为甚和尚更摇扇。谷曰。汝只知风性常住不知无处不周。僧云。如何是无处不周底道理。谷乃摇扇。师曰。大众还要体悉摇扇底道理^8□。任教千般巧。但怜一样风。
    上堂。虎啸悬岩风动山也动。人过桥上。桥流水不流。海大无让滴水。为甚底不宿死尸。山高不厌尘泥。为甚顶难置雨水。心万法根。犀玩月纹成角。境一心作。珠承色更无痕。根尘不到处还有人合头^8□。记得枯木示众云。知有佛祖向上事方有说话分。诸禅德且道。作^8□生是佛祖向上事。有个人家儿子。六根不具七识不全。是大阐提无佛种性。逢佛杀佛逢祖杀祖。天堂收不得。地狱接无门。大众还知是人^8□。良久云。对面不仙陀。睡多饶寐语。大众要看是人^8□。拈出□杖云。高着眼要听这汉寐语^8□。卓□杖一下云。梦中说梦。
    上堂。五岳不是高。须弥自入芥子。微尘非是小。涓滴能吞月宫。应尽大千证无相毗卢正体。宣一句子开八万陀罗尼门。当恁^8□时。尘刹说虚空说有情说无情说。更令生灭说终无间断。举。当山初祖云。夫佛祖向上参学。先须观无常迅速。莫敢以忘若忘无常生灭者。职由常颠倒也。三世十方诸佛诸祖之法。元不在凡夫之常颠倒中也。兄弟须知。生生死死轮回之迹无穷。卓卓的的参学之机不昧。白云倚山而以山为父。个中之功至无功。明月栖水而以水为家。直下之住无所住。离见闻觉知而有智。非生灭之心。离地水火风而有身。非和合之相。所以道四大性自复如子得其母。兄弟作^8□生得恁^8□会。良久曰。霜天月落夜将半。谁与澄潭照影寒。师曰。大众初祖开示如何领会。颂曰。岭松老带岁寒色。天月零洋流水漪。遮莫青山常运步。抛梭石女夜生儿。
    解夏上堂。林蝉叶底作清吟。聚散有时岭上云。可惜三期残影少。蜡人屡诫入精魂。时光疾于箭。贼过勿张弓。露命难系风。花落何望朵。莫眼花莫眼花。
    上堂。吉祥峰顶不人间。笑月一声何作关。青叶髻春楼至晚。家林昙蕊自班班。瑞凤娟娟常栖梧竹。明珠辘辘稍转金盘。莫动着动着辜负先圣。勿休止。休止丧我儿孙。为什^8□道。逼塞太虚空赤心常片片。片片底是什^8□。荷叶团团团似镜。菱角尖尖尖似锥。还委悉^8□。良久曰。水泄不通。
    上堂。纷扰扰中住那伽定。安闲闲处游化戏场。十字街头更多知己。佛祖屋里是甚怨仇。一拶拶破野狐妖怪。大方漏泄从上祖风。不见道。若立一尘家国丧亡。不立一尘野老妥帖。于此见得彻。动静二相了然不生。复举。玄沙因僧问。承和尚有言。尽十方世界是一颗明珠。学人如何会得。沙云。尽十方世界是一颗明珠。用会作^8□沙来日还问其僧。尽十方世界是一颗明珠。汝作^8□生会。僧曰。尽十方世界是一颗明珠。用会作^8□。沙云。知汝向黑山鬼窟里作活计。师颂曰。石含皓玉本无类。泥水染莲莲却鲜。莫怪黑山鬼窟计。鸡鸣旸谷日轮圆。
    上堂佛祖儿孙专须勘辨道邪正乘大小。认楚鸡为丹凤握燕石为玉珍底是多。一度落在邪坑小岐。历劫难出。西天竺国正像法时。犹有解脱坚固禅定坚固斗诤坚固。况于像季末法耶。又况于边地远^7□耶。虽然如是。进则得到。退则弥远。佛言。上上因缘故生于南洲。既受上上人身幸值的的祖道。不可虚度光阴。就中当山初祖。遥航万里旷海。亲见天童净和尚。倒却谩幢身心脱落。佛祖宗风始通扶桑国。国之运也。人之幸也。其恩如山。其德如海。欲酬其恩德。不可漏失祖师家业。然则当门弟子莫以那里间消息乱自家古风流。善星比丘于今在阿鼻底。不可忘者欤。复举。僧问文殊。达磨是祖也不。殊曰。不是祖。僧云。既不祖何用西来。殊曰。为汝不荐祖。僧云。荐后如何。殊曰。方知不是祖。师曰。唤为祖则触。唤不为祖则背。超触越背。如何商量。颂曰。佛佛命根藤倚树人人心地月开池。春过百鸟不来处。风馥残梅彻笑枝。
    开炉上堂。火起地坑焰遍天方。金佛不曾能经过处。木佛是为涅槃道场。贪舍利丹霞令人属暖。落眉须院主教自招殃。既有得失。还有不落是非底^8□。四大性自复。如子得其母。复举。雪峰示众云。世界阔一丈。古镜阔一丈。玄沙指火炉云。火炉阔多少。峰云。如古镜阔。师曰。这炉边事如何商量。颂曰。寒风吹火着炉中。猛焰亘天遍界红。个里纵横如古镜。勿疑星向紫彻宫。上堂。雪布大地银擎千峰。枯林呈浩春之瑞。人物迷一色之功。可谓弥勒下生之先兆普贤发机之道风。既得八面玲珑。谁滞千差岐路。毕竟作^8□生。复举。长髭上曹溪礼祖塔回参石头。头问。什^8□处来。髭云。岭南来。头曰。岭南一铺功德成就也未。髭云。成就久矣。但缺点眼在。头曰。汝莫要点眼^8□。髭云。便请。头垂一足。髭便礼拜。头曰。汝见什^8□道理礼拜。髭云。据某甲所见。如洪炉上一点雪。师曰。者一段因缘如何透得。颂曰。洪炉一点雪。腊月水心莲。双手承垂足。烁迦罗眼圆。
    上堂。拈□杖云。拈来浑身卓立黑漫漫。放下分外抽枝蒙郁郁。三世诸佛历代祖师。借者杖子薰力出世度生现身说法。大地有情草木国土。承者杖子处分各在自位现瑞放光。卓□杖一下云。恁^8□也得。不恁^8□也得。又卓一下云。恁^8□也不得。不恁^8□也不得。诸人杖子归者杖子用在体处。老僧杖子混诸人杖子体在用处。虽然与^8□。诸人杖子撞墙撞壁。许多有力。老僧杖子周体钝置。不直半文。
    上堂。一蹊平坦无差路。蹰躇又还滞半途。莫向龙门怪三级。月蟾不觉上珊瑚。慈航和尚云。参禅人第一鼻孔端正。次眼目清明。其后要宗说俱通。诚夫鼻孔若不端。争辨他香臭。猎犬何知灵羊踪迹。眼目若不明。争得见色明心。谁知灵云见桃花悟道。若宗说不俱通。争得为人垂手。□杖拂子亦难携。如何是鼻孔端正底。鼻与脐对不背前后不倾在右。出息入息不短不长。如何是眼目清明底。目须对见鼻头不闭不瞬不张不微。如何是宗说俱通底。以拂子打圆相又击禅床右边云。此宗本自非促延。一句了然超百亿。
    冬到上堂。天关掀动日月相从。地轴拨旋海山共转。阴阳头尾雪埋路。长短交量线不藏。文彩未彰文彩还显。买贵卖贱。贱买贵卖。一任汝斗半量达磨杓舀释迦。毕竟如何。皓玉不瑕琢磨显德。颂曰。寒风和雪扣松堂。石女点头舒线芒。万类翻身蛰龙动。梅唇潜笑大方香。
    上堂。禅衲心地耕犁如虚空无内外雷鸣电走一点没痕。天地不为一人覆载。日月非为一人发明。人人自有分。忽地须荐取。复举。赵州问僧什^8□处来。僧云。雪峰来。州云。雪峰近日有何言句僧云。雪峰道尽大地是沙门一只眼。诸人向什^8□处屙。州云。汝若过岭。附个锹子去。雪窦云。者僧不从雪峰来。可惜赵州锹子。师曰。三大祖师虽有出格商量。永平欲质之。雪峰是则是。眼里生翳。赵州老婆应病施药。雪窦忘客贫处妒他施物。永平分上又且如何。遮莫云和明月白。只看松竹雪中青。
    腊八上堂。三祗非是长远。打成一片刹那孰言短促。直须万年。大功无待赏。兔径象何游。眉间蛛网系得何物。顶上鹊巢啐啄同时。不登山争逢猛虎。入水便能见长人。叵耐明星瞎却瞿昙老正法眼。为甚情非情与释迦老子同参。要会^8□。竖起拂子曰。者毫头建宝王刹。若涉疑着。试举。看。僧问忠国师。教中只见有情作佛。未见无情授记。贤劫千佛孰是无情佛耶。师曰。如皇太子未即位时但一身耳。即位后国土山河尽皆属王。有情受记作佛时无情作佛。何有无情别得受记。宏智古佛拈云。刹中之佛处处现身。佛中之刹尘尘皆尔。又云。六国自清纷扰事。一人独恣太平基。永平门下又且如何。一轮自转十虚明。破镜无台重不照。今朝成道底又作^8□生。颂云。兀兀静中鼻息高。风刀快断葛藤巢。晓星落失眼睛里。忽地出头舒白毫。
    断臂上堂。顺行三千。泥龙吟潭玉马步雪。逆行八百。乌龟向火水老皱眉。达磨不来东土面壁九年。二祖不往西天得髓三拜。波澜起平地。势高滔碧天举。震旦第二祖。昨夜立埋腰寒雪。今朝逢断臂快刀。当看庭雪痛切断肠。昧旦初祖问。汝久立雪中。当求何事。二祖云。愿和尚开甘露门广度群品。初祖云。诸佛妙道旷劫精勤难行。苦行非忍能忍。岂以小德小智慢心痴心欲求真乘。徒劳勤苦。尔时二祖潜把利刀断左臂置于初祖前。初祖知是法器便许人室。改名曰慧可。可便问。某甲心未安。乞和尚与安。初祖云。将心来。与汝安。可思惟云。觅心了不可得。初祖云与汝安了。大众须知。相逢真善知识古之难今之难禀受无上大乘实火里冰腊月莲也。纵使初祖航海西来。二祖不断臂得髓佛正法争得传今日。其恩如山。儿孙可报谢者欤。古人酬法恩或舍国城妻子或舍头目髓脑。但约衲僧门下。着手心头辨道点足实地行李。是则报谢本分。还要委悉^8□。颂曰。雪试岭头松。梅娟雪里容。定乾坤底眼。坐断六门踪。
    上堂。贼智胜君子。三更过铁门。忠言还截舌。好事不如无。若又了达自心本际。何有瞒自瞒他。萝葛倚松千寻外吐丹雘。明月印水九折底涵碧天。既得彻顶彻底。何更关是关非。诸兄弟此日如矢命亦难留。鱼迫少水。人曷放游。年光自极。新春自萌。白发老人谁复壮年。于此退步子细看。白云自静长空。何烦四山运转。还相应履践^8□。莫怪当初没腰雪。至今梅蕊自娟娟。
    上堂学道如大虚清廓不得边量。似大地坚牢生长万物。上山须到岳顶。不到不识宇宙宽荒。入海须究沙底。不究争测沧溟深广。到与不到只是由猛烈与钝滞。然则诸人莫强爱惜浮世之身命。须百尺竿头进一步。不可求觅空花之佛果。金屑虽贵落眼成翳。于此荐取有什^8□难。入山不畏虎兕猎者勇。入水不避蛟龙渔夫勇。白刃临前见死如生将军勇。作^8□生是衲僧勇。良久曰。晓天吃粥。午时吃饭。
    上堂。修竹不知带冲天绿。矮松何悟有凌雪操。塞壑填沟是法无高下。穿岭夷岳大道方坦然。复举。调达以逆堕狱。因佛令阿难传说。汝在地狱安否。达云。虽在地狱如三禅乐。佛又令问汝欲出否。达云。待佛入来我便可出。阿难云。佛是三界慈父。岂有入地狱分。达云。佛无入狱分。我岂有出狱分。师颂曰。杲日未零地。落花难上枝。珊瑚撑着月。香饵引鱼龟。
    上堂。清白传家。启窗山月朗。功业施外。隔岸野花香。虽然如是。差之毫厘天地悬隔。于此荐取。偏界不曾藏。举。仰山到东寺。寺问。什^8□处来。仰云。广南来。寺曰。承闻广南有镇海明珠。是否。仰云。是寺曰。作何形段。仰云。白月则隐。黑月则现。寺曰。还将得来。仰云将得来。寺曰。何不呈示老僧仰云。昨到沩山被索此珠。直得无言可对无理可伸。寺曰。真师子儿大师子吼。当山初祖拈曰。这个因缘丛林唤为呈珠话。作^8□生是珠。以拂子打一圆相云。不是这个^8□。这个且致那里是呈珠处。乃云。饭足粥足。诸人日用着力处。直饶索到珠在处。大佛与你三十□杖。师曰。初祖提唱是则是。犹用拂子力借□杖功在。山僧欲对诸人颂出明珠曰。圆如皓月点清虚。非是缺还无有余。罔象端然进前处。元来黄帝不遗珠。
    
小参

    结夏小参。九旬守制自安闲。雪白月明照碧峦。圆觉一轮非广狭。十方通会。我伽蓝以法为界。何限涯畔。是为本分道场。以道为心。岂涉思量。是名平等性智。摩竭正令犹如披沙拣金。毗耶默然只似守株待兔。于此荐取。驱陜府牛不阴阳地耕种。与谢三郎无影树头同船。还委悉^8□。行到水穷处。坐看云起时。兄弟成恁^8□事但在时节因缘。虽然恁^8□。是非促延。三月安居仪则千佛所护念也。以古佛道为今人心。以今人心通古佛道。所以道道无心合人人无心合道。要识个中意。一老一不老。道与心既相合。老与不老如何甄穷。白云倚青山。为父为子。家业不可失坠。松风拂明月。为主为宾。相见威仪须亲。僧问古德。洞山有三路学。如何是鸟道。德云。应处无踪迹。丝毫不碍身。问。如何是玄路。云。圆同大虚。无缺无余。问。如何是展手。云。当机的的用。的的用当机。永平老汉如何拈领。飞腾有路足下无丝。未着边际阿谁敢窥。即是鸟道十方无壁落。四面绝门阃上未作攀仰。下亦绝己躬即是玄路。拈来也遍身手眼不曾当。放下也手眼通身又多许。是法住法位。世间相常然。即是展手还有不涉三路向上一路^8□。仰之高。钻之坚珍重。
    冬夜小参。尘尘悉三昧门。何动何静。法法是一心性。越境越人。外不见黑闇女。家谁用白泽图。阴极而非去留。月面佛表里佥照。阳生而无来谕。日面佛应节舒光。于此荐得。日驱石牛耕一片不阴阳地。还植铁树看少室五叶花春。进前移步底作^8□生不许夜行。复云。林下禅衲子先须鼻孔端直。若得恁^8□端直。终不敢欺诳于人。方知直下非两段。所以道不涉二边更无向背。又道在千人万人中不向一人不背一人。又道说阿罗汉有三毒。不说如来有二种语。诸佛与众生元来同性。为甚成诸佛。为甚作众生。触处不曾诳人。言端语直。故曰诸佛。逐物自诳落有落无。故曰众生。以何为同性。地是坚牢。钻之弥坚。所以道尽大地是一个解脱门。水自湿冷。搅之不浑。所以道水清月不现。火方焰热。炼铁锻金。所以道三世诸佛在火焰里转大法轮。风常动摇。罥之不系。故云风性常住无处不周。诸佛与此性相应。诸人不曾缺此性。玄沙曰。绎迦老子与我同参。诸仁者。今夜六阴已极。来朝一阳来复。阖国人合力推也今夜不可到来朝。千铁牛同身牵也来朝不可来今夜。是知阴也实不去。阳也实不来。名之为如来。亦名观自在。譬如沧溟上客泛兰舟于月渚烟波随情放旷。记得药山一夜无灯烛。示众云。我有一句子。待犊牛生儿便向汝道。于时有僧出云。犊牛生儿也。自是和尚不道。山曰。把灯来。其僧便归众。师曰。药山曩祖心灯已朗。为什^8□更索灯。者僧未把灯来。为甚便归众。明中有暗。勿以暗相逢。暗中有明。勿以明相睹。明暗各相对。比如前后步。超明越暗如何运步。良久云。步步不迷方。夜深久立珍重。
    除夜小参。万机休罢千圣不携。云横谷口归鸟迷栖。年穷岁尽虚空老倒。月迫影收玉兔怀胎。云中木马嘶风去。夜半乌鸡带雪飞。当恁^8□究尽时。条条无尽无尽条条。年也无尽。太岁在癸亥。月也无尽。端月是甲寅。日也无尽。朔旦三朝。还委悉^8□。宗非促延。一念万年无在不在。十方目前。个里家训是甚消息。佛言。欲知佛性义。当观时节因缘。时节若至。其理自彰。过去已云。未来未至。现在不住。观个什^8□时节。只惜寸阴分阴不虚度时光。是则时节当观也。十世古今不出当念。今时则空劫本基。然则面前一着子勿乱放舍。一时不浪蹉过。十二时中不虚过。一年始终十二月既过。腊月小尽二十九则穷。旧年既往新岁未来。头尾未分时如何措足。欲向黑帝问。庭际雪消没迹。欲向青皇问。檐外梅笑流芳。是知前后际绝古今无间。不见古人云。十二时中不依倚一物。然则物物不依倚底一物。超长超短非色非空。时时不依倚底一时。非昼非夜越阴越阳。三世诸佛住此一时转八万藏之法。诸代祖师将是一物兴五叶花之春。是非人天识智之所及。况又利名荣辱之所关乎。船子和尚属夹山云。云莫住城邑聚落。于深山里钁头边接得一个半个嗣续我道。是则避名利于山谷里植道种于钁头边底谓欤。僧问云居。僧家毕竟如何。居云。居山好。僧礼拜起。居云。你作^8□生会。僧云。僧家毕竟居山。于善恶生死逆顺境界其心如山不动。居打一棒云。辜负先圣丧吾儿孙。居又问傍僧。汝作^8□生会。其僧云。僧家毕竟居山。眼不见玄黄色。耳不闻丝竹声。居又打一棒云。辜负先圣丧吾儿孙。拈云。二僧见处已辜负。永平门下如何相应行履。居山好居山好。从上祖宗皆一样。谁识丁丁伐木声。青原斧子振深奥。夜深久立珍重。

云居膺和尚赞

    郁芳鹫岭拈华瑞。端的新丰珍曲吟。渡河会水波曾不湿。烧庵毋一法措胸襟。独坐经年而天供更无缺日。得旨以后而通眼窥不容针。性洁蔑如碧潭秋月。脚尖蹈断尽地黄金。知见俱忘灭命脉连于今。

谢监寺偈

    胡乱已来通是事。不亏盐酱几余香。任他梦里语刀子。库内一灵雪上霜。
    
永平禅寺钟铭并序

    夫永平者佛法东渐之历号扶桑创建之祖踪。鹫岳之一枝于是密密。少林之五叶至今芬芬。薙草以降年序几乎一百。栋甍粗列楼钟空乎。大家劝诱宏道者林禅人去岁孟夏发化。方以远近缁素助力今秋酉月成矣。开山和尚在日。钟声许多鸣山奥。今夏结制后朝。梵忽勿尔响岭头。先兆冥符可贵者乎。昔青叶髻于竺土造青石大钟。化佛逐日放光。今二禅人在吉祥铸青铜宝器。祖宗与时护念者也。往时与今日函盖乾坤。不疑洪韵继劫前劫后。作铭曰。
    此吉祥山方外深峦。帝都云隔崚岭雪寒。受曹源派湛洞水潭。殿堂年旧楼台未安。以他化功得个梵钟。槌发有则声扬无穷。千佛同风一音是从。前后际断紧漫相交。迎临栏月送度林风。债鱼业净化蝶梦回。邪定床斡烧煮镬摧。宝珠辉顶长鲸吼胎。神诺空谷响及当来。
    
永平正法眼藏品目颂并序

    正法眼藏密传密付。古之与今嫡佛嫡祖。永平元祖入宋穿凿五叶之根蔕。归朝能为一天之荫凉。忒杀婆心以和字柔汉语。奇妙善巧令入不累文言。如石含玉似地擎山。聊缀卑语述其大旨耳。后昆此八字不打开。妙心源未通彻。一大藏教少林妙诀。梦也未见在矣。嘉历四年中夏。曾孙义云和南拜书。

第一现成公案  是什^8□

    面前一着莫蹉过。空劫春容此早梅。一字入公门内了。九年尽力挽无回。
    
第二摩诃般若  照了绵密

    智灯照彻解阴空。什^8□处人居暗室。遍界不藏谁敢疑。摩诃般若波罗蜜。 
    
第三佛性  达彼达此

    威音世界非幽远。直至今其理自彰。本分性光莫疑怪。大千界日出扶桑。
    
第四身心学道  翻巾斗

    玄豹雾融毛彩变。灵犀月朗角纹成。朝参暮请甚阶级。旷古风流非缺盈。

第五即心是佛  将错就错

    江西直说透波心。从此大梅卜绝岑。三十年来人不识。香风馥馥在而今。

第六行佛威仪  佛眼难窥

    了了无灵知可了。左旋右转是风流。脚跟点处没踪迹。何向佛边得逗留。

第七一颗明珠  不染不磷

    圆陀陀八面玲龙。转辘辘不留朕踪。叵耐竞头驰赤水。进前罔象□皇风。

第八三时业  雨过云一抹
    
    现生后报谁疑着。犹若夜轮浮水中。照用灵灵绝三际。为怜松竹引清风。

第九古佛心  撞墙撞壁

    山河大地星辰宿。空劫已前自己心。一念仅萌瑕作镜无为道人在溪林。
  
第十大悟  遍界不藏

    世尊密语无人会。迦叶当初不覆藏。山岳连天常吐绿。溪深和月转流光。

第十一坐禅仪  枯木花开

    兀兀寥寥倚蒲团。龙吟云起黑漫漫。个中消息绝思议。刹海三千只一般。
    
第十二法华转法华  被月照玩月

    明月一轮吞万象。却还万象发蟾华。任他顺逆迷悟类。只是法华转法华。

    头尾不相诤。龙蛇互契科。虚空与万象。法华转法华。

第十三海印三昧  波波绝待

    重渊游泳得三昧。龟印印破彻底清。万派湛潮没增减。前波未到后波盟。
    
第十四空华  死水里龙吟

    虚空树上瑞华发。恁地起风飞乱零。莫语眼中着金屑。少林五叶至今灵。

第十五光明  明暗不到

    明明照用敢谁藏。日自热焉月自凉。亘古辉今绝疑怪。山门佛殿及僧堂。

第十六七行持  超佛越祖

    顺转未休逆行臻。道先规矩与时新。觉雄斫额烟村外。十地三贤非比邻。

第十八观音  六耳不同谋

    遍身斯手臂。通身是眼睛。更无物当着。何更待精明。
    趯倒天堂与宝刹。剑树刀山是都城。到处亡知所。入门不犯名。
    
第十九古镜    呼则易遣则难

    觌面孤圆绝点埃。任他胡汉现形来。雪峰曾背猕猴脊。个个眼睛于此开。
第二十有时  昨日定今日不定

    时节因缘谁爱憎。春松秋菊任腾腾。高玩巍巍岭头月。还挑深深海底灯。脚边云霭霭。溪涧水澄澄。
  
第二十一授记  与夺随时

    虚空授记森罗受。大地有情绽眼皮。于此保持劫前事空王佛禀是令嗣。
  
第二十二都机  明中隐暗里显

    圆前圆后吞兼吐。本分灵明非缺盈。影印千江秋自普。一轮光里地天清。

第二十三全机  机先事作^8□生

    尽乾坤里露全身。人物会通方乃亲。不动万机一机稳。个中阿谁着根尘。

第二十四画饼  饥不择食

    甘辛苦涩不关舌。王膳画成何息饥。诗客不饱风月味。数经便路拾于遗。

第二十五溪声山色  超见越闻

    广长舌滑碧溪中。螺发翠浓山顶松。八万法蕴甚章句。文言绝待超宗风。

第二十六佛向上  千圣不携

    仰之高矣钻之坚。佛祖依前曾不传。滴水非涓纳天月。大千界外几三千。
    
第二十七梦中说梦  睡多饶谵语

    黑漫漫明历历。睡里诸梦睡里成。胡蝶逍遥齐物事。王库刀子是何形。

第二十八四摄法  锦上添花

    大施门启九天富。口绝爱憎是法轮。利物同风千里外。无根树上四时春。

第二十九恁^8□  直趣

    我如是汝亦如是。此土西天云与水。鹫岭月光少林蕊。恁^8□人作恁^8□事。

第三十看经  遮眼

    出息不曾随外境。却知入息不居蕴。从他对月弄花底。卢老闻经弃世恩。

第三十一诸恶莫作  风吹不动

    贪爱嗔痴非定相。土块握是作黄金。水中谁更着炎火。藉汝不容官一针。

第三十二三界唯心。竹木椅子。

    禅界从来无欲界。华藏尘刹一心地。莫将计较更拟议。四海八埏归帝里。

第三十三道得  虾^8□啼蚯蚓鸣

    言前荐得非奇特。正与^8□时宗说通。四十余年不说说。胡僧话尽古今风。

第三十四发菩提心  透顶彻底

    神光立雪甚心行。断臂献师作^8□生。无心体得无心道。云自白焉水自清。
    
第三十五神通  朝三千暮八百

    侍从左右每常事。巾在架头水在瓶。勿将野狐通作妙。沩仰曾昔振希声。
    
第三十六罗汉  破的破尘

    眼睛鼻孔不贪染。犹若明珠绝翳尘。钵等大虚日应供。眉长骨瘠道方亲。
    
第三十七遍参  云^7□月运

    云倚山矣水归海。鸟不离空鱼泳潭。达磨不了来东土。二祖未曾往竺干。

第三十八葛藤  命脉如丝

    西天四七一枝种。东土二三五叶花。非爱甜瓜憎苦瓠。金轮转处布金沙。

第三十九四马  舟行岸移

    铁鞭举处彻毛骨。趯倒四山坦路通。调御婆心谁测度。履空走地快追风。
    
第四十柏树子  寒林带春

    西来祖意向谁问。柏树庭前只一株。超境越人耸宇宙。赵州枝上叶枝抽。

第四十一袈裟功德  非色非空

    灵山付嘱线连金。火不曾烧提不起。此土西天何隔针。古今苗秀福田地。
　　第四十二钵盂  超圆越方非铁非瓦吞尽虚空全无底。二时受用未曾亏。明公尽力空手去。从此衲僧命若丝。

第四十三家常  亘古亘今

    吃饭着衣斯日用。更无余事敢应求。阿谁向火里望水。蓦地难论亲与仇。
    
第四十四眼睛  人人有光明在

    通身一只眼睛里。坐卧经行非外方。往日洞山就师乞。髑髅遍野发灵光。

第四十五十方  举与措

    十方头头入兹方。一个闲人占道场。刹界三千向谁问。朝阳先必照扶桑。

第四十六无情说法  龙吟枯木

    无心能语无心道。谁识是经自低声。山唤谷应甚分别。宗风不阻大千清。
    
第四十七见佛  有无俱亡

    麈积为山山不尘。莫疑清净本来身。法轮常转响溪谷。妙声真音触处新。

第四十八法性  万境归心

    心心法法是同性。鬼窟宝山我旧乡。始信善财百城友。逢春自识野林香。

第四十九陀罗尼  右转左旋

    朝暮三千兼八百。陀罗尼一门中打。龙吟则振半天雷。日出大家关不锁。

第五十洗面  水不洗水

    海面无尘波洗浪。山毛而腻绿冲天。清风琢磨乾坤净。雪上加霜明月前。

第五十一龙吟  是什^8□章句

    吟曲不曾落五音。花开枯木带春心。宫商角羽同和处。此引调高谁敢侵。

第五十二祖师西来意。落草面壁

    百尺竿头高进步。蓦头回首见胡僧蒲团恁地含春气。五叶丽华自任腾。

第五十三发无上心  木石含心

    毫端建立法王刹。便自老婆心底成。茎草拈来看丈六。放开瓦砾发光明。

第五十四优昙花  希有希有

    瞿昙手里曾芳郁。直至如今口绵密。为甚人天不得窥。饮光微笑是何必。

第五十五如来全身  体中玄

    尘刹与时转法轮。句中开眼露真身。青山绿水能知否。大地乾坤归个人。
    
第五十六虚空  电走雷轰

    为人天解说斯法。万象森罗立地闻。般若以何为自体。依旧长空不嫉云。

第五十七安居  莲逢夏开

    年年三月构窠窟。切忌水云游外边。守制宗风不休处。鹫山大会自俨然。

第五十八出家功德  珠走盘

    出入无难俗与真。穿云明月绝疏亲。相逢尽道休官去。林下不曾遇一人。

第五十九供养诸佛  尘尘刹刹

    一片香烟覆大清。直穿千佛鼻头长。不知深夜落花雨。开户满城流水香。

第六十归依三宝  大方无外

    超凡越圣福田僧。法佛连袂语旧朋。广为人天施德惠。柔如水乳冷如冰。

拾遗义云和尚语录（终）

义云和尚略传

        远孙宝庆住持比丘龙堂撰

    师讳义云。以建长五年癸丑之腊月产于洛阳缙绅之家（近世僧史载于师传皆曰师太宋国人随道元和尚之归朝而来者非也。师建长五年产焉。是元祖示寂之年。而相后于归朝殆乎二十有七年也。况前随逐而来之事哉。失考可知）幼而英奇异乎常童。始投洛之教院薙染。专习华严法华之疏。年垂三八。自叹云。金鳞合化龙。曷烦拘教网乎。奋起更衣。参寂圆和尚于越之荐福而服膺。圆常孤坐。渊默不屑诲励。学者无有合其机者。师自制发愿文告其志于圆。其略曰。伏惟生死轮转之间生人间甚难。佛法流布之代遇正法最稀。浮木非喻。昙华争比。然而适投正嫡之室直修无上之道。闻未曾闻行未曾行。岂不欢喜哉。是非小缘。正是大因缘也。乃至常啼东寻善财南访。古尚如斯。今可容易哉。欢之兮断臂非难。念之兮烧身何辞。仰愿此誓约不杇至无尽未来际。乃侍左右采薪汲水苦行辛修殆乎二十年。遂证契堂奥之密旨。永仁三年乙未四月二十日入室得法。正安改元己亥九月十三日圆入寂。师禀遗嘱董后席。同年十一月二十一日开堂演法。一住十有六岁玄侣辐辏。正和之初永平义演禅师戢化。祖灯渐微丛规荒凉。大檀那云州太守藤通贞请师补席。乃应请进山开堂嗣香供寂圆。实正和三年甲寅腊月初二日也。时师六十有二岁。槌拂之下颇不减千众。家风峭峻诸方惮之。任住十有余年。大兴颓废润色鸿业。时称为永平之中兴。晚命嗣子昙希让席移榻于东堂而颐老。正庆二年癸酉十月十二日无疾沐浴。更衣书偈云。毁教谤禅八十一年。天崩地裂没火里泉。掷笔而化。世寿八十有一。僧腊六十有五。塔全身于吉祥山。号曰灵梅。师之在日参徒宗可描肖像持之。入宋灵石芝灵隐朋共为语赞焉。师曾在宝庆日。揭乎山门境致一十六处而安题。所谓银碗峰宝镜池虎头岩虹影桥安禅石卧龙池三曲路万杉关紫蕨岭乘云峰长鲸桥般若岭法华峰假山林灵鹫峰薝卜林是也。嗣其法者只昙希一人耳。

     鼓吹身心脱落之道。欲和大雅于永平者。不为不多。然至能审其音响节奏而和得奇绝。则惟灵梅云和尚耳。今古未见有匹俦。故其提唱之发越也。木人方歌石女起舞焉。呜呼俾彼金色头陀特地猖狂亦胡独在乾闼婆王之妙指而已也哉。
正德乙未菊月良晨。
　　竹斯肥后沙门瑞方谨跋

义云和尚语录卷下
