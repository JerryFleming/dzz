No.2226
三十卷教王经文次第上

    

金刚界品

    金刚界大曼荼罗
    金刚秘密曼荼罗
    金刚智法曼荼罗
    金刚事业曼荼罗
    四印曼荼罗
    
三十卷教王经（施护三藏译）文次第上

    金刚顶瑜伽经有十万偈十八会。初会名一切如来真实摄大乘现证三昧大教王。其梵本有四千颂。译之以为三十卷。于中有四大品。表如来四智印。

第一金刚界品（十八会指归诸部要目明六曼荼罗此经说五曼荼罗）
经第一（自经初至金刚王菩萨段）
    
    金刚界大曼拏罗广大仪轨分第一之一当分大有二段。初序分。于中有二。一通序（如是我闻下）二别序（复有殑伽下）后正宗。于中有四。大三法羯是也。一大漫荼罗（成身会也）自五相成身（经第一尔时具德大菩提心下）至陈三昧耶（经第五此三摩耶萨怛鍐等三颂是也）二三昧耶漫荼罗。三法漫荼罗。此有二。初总说（经第五复次我说羯磨法等十七颂也。此颂说三十七尊相应功能。法三虽异同行者所作事业故云羯磨法）后别说。先三昧耶漫荼罗（三昧耶会也。经第六复次今说一切如来金刚三昧印智法门下）次法漫荼罗（羯磨会也。同卷复次今说诸羯磨印成结仪则下）四羯磨漫荼罗（同卷复次今说一切印相都结仪则下）也。
    已上总科一分大意讫。自下就正宗文示其次第。序分虽有多文且略之。
    说五相成身文。（尔时具德大菩提心普贤大菩萨下）
    说加持现证文。（向一切如来遍顶礼已下四智如来入金刚界如来身作加持现证矣）
    说四佛还出文。（时诸如来下）
    说往诣须弥文。（咸诣须弥山顶下）
    说互相加持文。（是时金刚界如来下。初大日加持四佛。后四佛加持大日。如文思之）
    说不久现证文。（尔时世尊大毗卢遮那如来下）
    说普贤大菩萨出现相文。（即入一切如来普贤大菩萨下）
    自此以下说自受用佛从心流出之相。三十七尊中五佛属能现。三十二尊为所现。所谓四波罗蜜并外四供者四佛所现。自余者皆大日所现也。凡当段经文依义诀意。大分为四段。一诸佛普贤心（即入一切如来心下）二秘密神变相（才出一切如来心下）三亲承普教示（示现一切如来下）四授五菩提智（即以一切如来成就金刚杵下）第一句有四。一举报。二显体。三明行。四护念。第二句有十二。一依因。二显本。三应实。四显相。五显力。六还源。七显智。八示相。九明德。十显实。十一普现。十二感应。第三句有六。一摄相。二还源。三现请。四念应。五现法。六显益。第四句授五菩提智者。以五钴杵授普贤双手。是灌顶之仪也。王菩萨以下皆以此四句可科释之。但于后后文者。举报显体依因显本等相具不说之。多略而合明之。于四波罗蜜以下者。第四句全阙之。皆得意可加释之。
    说不空王大菩萨文。
    
经第二（自金刚爱菩萨至金刚法菩萨）
金刚界大曼拏罗广大仪轨分第一之二

    说摩罗大菩萨文。（摩罗此翻杀者）
    说欢喜王大菩萨文。
    说虚空藏大菩萨文。
    说大威光大菩萨文。
    说宝幢大菩萨文。
    说常欢喜根大菩萨文。
    说观自在大菩萨文。
    
经第三（自金刚利菩萨至法波罗蜜）
金刚界大曼拏罗广大仪轨分第一之三

    说妙吉祥大菩萨文。
    说起平等心转法轮大菩萨文。（亦名才发心转法轮大菩萨）
    说无言大菩萨文。（无戏论言故名无言说秘密语故名语菩萨）
    不空所译三卷教王经第一终于当段矣说一切如来巧业大菩萨文。
    说极难敌精进大菩萨文。
    说摧诸魔大菩萨文。（亦名摧一切魔大菩萨）
    说一切如来拳大菩萨文。
    已上十六大菩萨。
    说金刚波罗蜜文。（阿□所入）
    说宝波罗蜜文。（宝生所入）
    说法波罗蜜文。（观自在王所入）

经第四（自羯磨波罗蜜至百八名赞）
金刚界大曼拏罗广大仪轨分第一之四

    说羯磨波罗蜜文。（不空成就所入）
    已上四波罗蜜。
    说一切如来悦乐供养三昧文。
    说一切如来宝鬘灌顶三昧文。
    说一切如来妙歌三昧文。
    说一切如来舞供养三昧文。
    已上内四供大日如来为供养四佛入此三昧。
    说一切如来大笑三昧文。（阿□所入。圣位经云。由金刚焚香菩萨加持故得如来悦意舞碍智香文）
    说一切如来宝庄严供养三昧文。（宝生所入）
    说一切如来灯供养三昧文。（观自在所入）
    说一切如来涂香供养三昧文。（不空成就所入）
    已上外四供四佛为供养大日入此三昧。
    说钩大士三昧文。
    说引入大士三昧文。
    说锁大士三昧文。
    说遍入大士三昧文。
    已上四摄。
    如上三十二尊各说真言。是羯磨会明也。但彼会真言终加一字心种子。当段不说之。
    说弹指相文。（复次世尊大毗卢遮那如来下）
    说普礼相文。（至世尊大毗卢遮那如来下）
    说所来集会佛菩萨混入大日如来身文。（作是说已下）
    说各各出现相文。（复次一切如来心下一切佛菩萨自世尊身出说清净一佛性偈）
    说所来集会利益文。（尔时十方一切世界下）
    说百八名赞文。（时诸如来咸共劝请下）
    诸如来以百八名称赞大持金刚。劝请说金刚界大漫荼罗及引入弟子仪轨。四十帖第二十一云。大日如来现二种金刚萨埵。一大持金刚（白色也）如金刚顶经说曼荼罗。时所现身也。一萨菩萨（青色）即东方阿□前正为他现身处月轮也。他受用也。（云云文）
    
经第五（白金刚界大曼荼罗至羯磨法）
金刚界大曼拏罗广大仪轨分第一之五

    说金刚界大漫荼罗文。（尔时具德持金刚者下）
    三卷教王经第二终于当段。此中有二十五偈。同说金刚界大曼荼罗相。自此已下说所有弟子入坛法等广大仪轨而已。
    说弟子种类文。（今先说彼弟子入曼荼罗仪下）
    说四方礼文。（复次宣说礼敬仪轨下）
    说覆面投华文。（然后金刚阿阇梨令金刚弟子下）
    说香水灌顶文。（然后金刚阿阇梨以金刚加持宝瓶下）
    说金刚名号文。（次当授与弟子金刚灌顶名下）
    如上说入一切曼荼罗广大仪轨。
    说悉地印智文。（复次问弟子言下）
    此中说四种悉地印智。一义利成辨悉地印智。二神通成辨悉地印智。三持明成辨悉地印智。四一切如来最上成辨悉地印智。如文思知之。
    说秘密总持堪忍法门文。（复次宣说秘密总持下）
    说秘密成就文。（复次宣说秘密成就下）
    说一切如来现证菩提印文。（复次宣说一切如来下）
    说金刚萨埵成就大印文。（次说结金刚萨埵成就大印下）
    说大印成就文。（复说大印成就下此中现智身见智身四明陈三昧耶如次说也）
    结文云。由彼萨埵大印故观想己身耶彼身（说金刚萨埵成就大印功能）以金刚语妙成就即一切印皆成（说现智身见智身功能）若诵惹吽鍐呼明即能遍入一切佛（说四明功能）起如善意妙相应即得广大胜成就（说陈三昧耶功能）
    已上成身会。（与金刚界仪轨并圣位略出等所说大同也）
    说羯磨法文。（复次我说羯磨法下此中说三十七尊相应功能也）

经第六（自三昧印智至金刚秘密曼拏罗广大仪轨分第二说内四供养真言）
金刚界大曼拏罗广大仪轨分第一之六

    说金刚三昧印智法门文。（复次今说一切如来金刚三昧印智法门下此中说三昧耶会印及功能）
    说一切法印文。（复次宣说一切法印下此中说三昧耶会真言并功能）
    已上三昧耶会。（与金刚界仪轨并略出经所说即明同也）
    说羯磨印文。（复次今说诸羯磨印成结仪则下。此中说羯磨会印并功能而不说明。成身会所说明可通用之故别不说欤）
    已上羯磨会。（与金刚界仪轨并略出经所说即同也）
    说一切印相都结仪则文。（复次宣说一切印相都结仪则下。此中说开心入智普贤三昧耶印明）
    说都成就仪文。（复次宣说都成就仪下。此中结自印诵三摩踰（引）□（一句）是观自身萨埵自印者陈三昧耶印欤）
    说诸成就仪文。（复次宣说诸成就仪下）
    此中有四成就。一义利成就。二神通成就。三持明成就。四最上成就也。如文思知矣。
    说一切印众通用法仪文。（复次宣说一切印众通用法仪下。此中说金刚部百字明）
    说一切印都解仪则文。（复次宣说彼一切印都解仪则下。此中说□日罗（二合）穆（一句）明。金刚界仪轨以之为解羯磨明也）
    说宝印文。（然后从自心起下）
    说拍掌文。（然后解此甲胄下）
    说四种秘密胜供养事文。（复次宣说四种秘密下。四智赞等也）
    说授金刚禁戒文。（引弟子入即授弟子下）
    说奉送印明文。（作用事已下。此中萨埵金刚印者二羽金刚缚忍愿如莲叶指端安时花诵此真言奉送圣众）
    三卷教王经第三终于当段矣。
    已上羯磨漫荼罗也。虽未见先德判释。凡金刚顶经以四曼为大宗。以成身三昧耶羯磨三会已为大三法三曼荼罗。次所说一切印相都结都解成就供养等事业尤当羯磨曼荼罗欤。仍以金刚界大漫荼罗一分所配释四种漫荼罗也。
    十八会指归云。金刚界大曼荼罗并说毗卢遮那佛受用身以五相现成等正觉。（五相者所谓通达本心。修菩提心。成金刚心。证金刚身。佛身圆满。此则五智通达）成佛后以金刚三摩地现发生三十七智。广说曼荼罗仪则为弟子受速证菩萨地法。
    私云。以五相现成等正觉者指经第一（三卷教王经同在第一）一切义成就菩萨五相成身不久现证文。发生三十七智者指经第一乃至第四（三卷经第一第二）所说三十七尊发生文。曼荼罗仪则者指经第五（三卷经第二终第三初）所说金刚界大曼荼罗并引入弟子仪。为弟子受速证菩萨地法者指经第五第六（三卷经第三）悉地印等文矣。
    已上第一曼拏罗毕。
    同卷。

金刚秘密曼拏罗广大仪轨分第二（十八会指归名陀罗尼曼荼罗诸部要目名三昧耶曼荼罗）

    说金刚手出现相文。（尔时世尊大毗卢遮那下）
    此中有三段。初尔时世尊下示世尊入定相。次于是三摩地下示秘密神变相。后乃现一切下说示作明妃相。总意云。大日如来入金刚总持三昧。成具德金刚手。于一切世界现神变已。现一切如来智印形像。安立金刚界大曼荼法用。住净月轮中。智印形像者明妃相也。次颂云由斯示作明妃相故也。明妃相者入定相也。十八会指归说此曼荼罗。此中圣众皆住波罗蜜形。金刚般若开题云。波罗蜜形者所谓入定相可思之。金刚界大曼荼罗法用者非第一曼荼罗指第二曼荼罗欤。金刚界者金刚界品称。通六曼荼罗。故第二曼荼罗又名金刚界。大曼荼罗者经第七云。尔时具德金刚手菩萨摩诃萨复说秘密大曼荼罗。是正指第二曼荼罗也。金刚手欲说此曼荼罗故示明妃相。心安立此曼荼罗所用法。故云安立一切如来金刚界大曼荼罗法用也。
    说大日真言文。（是时世尊大毗卢遮那下大日所说）
    说阿□真言文。（尔时世尊阿□下阿□所说）
    说宝生真言文。（尔时世尊宝生下宝生所说）
    说无量寿真言文。（尔时世尊无量寿无量寿所说）
    说不空成就真言文。（尔时世尊不空成就下不空成就所说）
    说金刚总持四明文。（尔时金刚手下已下诸明皆金刚手所说也）
    四明者。普贤（萨）如来钩（王）欲乐（爱）善哉（喜）四真言也。
    说宝总持四明文。（复次四明曰下）
    四明者。宝上（宝）宝光明（光）胜幡璎珞（幢）大笑（笑）也。
    说法总持四明文。（复次四明曰下）
    四明者。金刚云生（法）阿陀罗尼（利）一切轮（因）转大千（语）也。转大千明者旋转念珠明也。正念诵时用此语菩萨明。尤有其谓矣。
    说众总持四明文。（复次四明曰下）
    四明者。胜成就。（业）一切护（护）伏威光（牙）总持印（拳）也。
    已上十六大菩萨名一切如来大总持三昧印。
    说四波罗蜜文。（尔时金刚手下）
    此四波罗蜜名一切如来金刚秘密三昧印说内四供文。（复次金刚手下）
    此四供名一切如来秘密供养三昧印。
    已上五佛十六大菩萨四波罗蜜内四供二十九尊明说之。外四供并四摄明不说之。若脱落欤。可考他本矣。

经第七（自）
金刚秘密曼拏罗广大仪轨分第二之二

    说秘密曼荼罗文。（尔时具德金刚手下）
    此中有十一偈。所说曼荼罗者三十七尊三昧耶形也。现图九会曼荼罗中三昧耶会三十七尊三摩耶形自此中图出欤对勘可知。三昧耶者翻等持。义诀云。三昧耶者正翻为等持。谓遍一切处等持自智即入一切如来智也。陀罗尼翻总持。总与等名异意同。是故指归名陀罗尼曼荼罗。要目号三昧耶曼荼罗也。又此经名秘密曼荼罗。秘密者密摄密合等义。是陀罗尼异名也。
    颂文中方安处加趺相者中方也。六卷略出经第四窣堵波。金刚加趺金刚相才东方也。略出云。莲花座上画横金刚杵形。横杵上有半月。月中有竖跋折罗。彼金刚宝加趺相者南方宝珠也。金刚莲花加趺相者西方也。略出云。轮中画横跋折罗。上画莲花。羯磨金刚加趺相者北方羯磨也（已上文加扶者何义乎可寻之）座中应画金刚杵者金刚萨埵五钴也。及金刚钩而起立者。略出经云。画二跋折啰竖而相并上下一股互相钩交画二金刚相相合者爱菩萨也。略出云。画二跋折啰其形如箭。王爱二尊三摩耶形当经说与现图符合。与略出经相违也。大师御笔三十七尊三摩耶形金刚王图像符合当经说。彼图爱菩萨三形符合略出文。依之安然和尚对受记意以彼略出经文相配金刚爱菩萨也。虽然略出经文更说爱三形云其形如箭。何可重出乎。二手作拳善哉相者。略出云。次画善哉作拳如弹指像。复画宝聚有炽焰者宝菩萨宝珠也。日光轮印亦复然者。略出云。金刚日轮像。胜幢炽盛光围绕者宝幢也。诸齿行列金刚笑者。略出云。横画跋折啰中有口现齿像。金刚中画莲花相者法菩萨也。略出云。次画跋折罗腰有莲花。利剑炽焰亦复然者金刚剑也。复画金刚大火轮者轮像也。辐端三角故云火轮欤。及画舌相具光焰者舌像也。诸处遍画金刚杵者业菩萨也。略出云。以有羯磨金刚像。三股金刚杵遍四方故云诸处遍画也。应画金刚甲胄相者。略出云。次甲胄像领袖有半杵形。依法次画金刚牙者。略出云。次画横杵上置二牙像。二手拳印如应画者。略出云。次画横杵上有二金刚拳。萨埵金刚等随画等者四波罗也。金刚戏等坛中画者内四供也。于外坛中如仪轨等者外四供并四摄也。慈氏菩萨等亦然者贤劫十六尊也。略出云。线道之中置十六大菩萨。所谓弥勒。次不空见。次能舍一切恶趣。次乐摧一切黑闇忧恼。次香象。次勇猛。次虚空藏。次智幢。次无量光。次月光。次贤护。次光网。次金刚藏。次无尽意。次辨积。次大光明。
    说入曼荼罗仪文。（复次宣说入金刚秘密曼荼罗仪下）
    当段文。乃令金刚弟子依金刚界大曼拏罗法用如次而入者。推之指第一曼荼罗云金刚界大曼拏罗法用。彼中广说投花得佛金刚灌顶等入曼荼罗仪则。第二曼荼罗又依此法则可作之故云尔欤。然后依法解拳者指下所明解印等欤。
    说金刚秘密身印智文。（复次此中如应教授下）
    此中有四颂。第一颂敬爱。第二颂钩召。第三颂降伏。第四颂息灾也。
    说金刚秘密观视印智文。（复次教授金刚秘密下）
    此中有四颂。如次说四眼。第一欢喜眼（要目云敬爱云云）第二炽盛眼（钩召云云）第三忿怒眼（降伏心杀害烦恼云云）第四慈眼（除毒息怨敌云云）也。
    说金刚秘密语印智文。（复次教授金刚秘密语印智下）
    此中有四颂。如次敬爱钩召降伏息灾也。
    说金刚秘密心印智文。（复次教授金刚秘密心印智下）
    此中有四颂。第一金刚手（敬爱）第二金刚藏（宝菩萨钩召）第三金刚眼（法菩萨降伏）第四巧金刚（业菩萨息灾）也。
    说金刚秘密印智文。（复次教授金刚秘密印智下）
    此中有四颂。第一金刚波罗蜜（敬爱）第二宝波罗蜜（钩召）第三法波罗蜜（降伏）第四羯磨波罗蜜（息灾）经第六四波罗蜜名金刚秘密三昧印智。当段云金刚秘密印。尤当四波罗蜜。
    复次教授金刚秘密印智。

    萨埵金刚遍持故  于自心中观自身
    作金刚视普遍观  一切世间遍警悟
    大宝金刚遍持故  于自心中观自身
    作光明视普遍观  钩召一切令顺爱
    妙法金刚遍持故  于自心中观自身
    作忿怒视普遍观  杀诸世间魔恶者
    羯磨金刚遍持故  于自心中观自身
    作慈爱眼普遍观  一切世间善作护

    三摩野阿□日罗王呬野三摩野呼吽□。
    说大印成结仪则文。（复次教授金刚秘密大印成结仪则下）
    此中有八颂。初六颂半说五佛十六大菩萨印。后一颂半说四波罗蜜。金刚秘密者金刚波罗蜜。法秘密者法波罗蜜。羯磨秘密者羯磨波罗蜜也。宝秘密文阙而不见。可寻之。
    从金刚常所生印。此说名为大秘密。○二手大指相钩结。复屈以指头相执。竖二中指而向上。此金刚界主宰印。
    说法印文。（今说法印次第下）
    此中说十六字。为十六大菩萨种子。
    说结秘密印文。（二羽应结秘密印下）
    此一颂说相仿□。旨趣难辨。推此次上所明大印并十六种字为大曼拏罗摄欤。大印称显此意欤。当段羯磨印者羯磨会法曼荼罗也。三昧耶胜印者三昧耶会三昧耶曼荼罗也。二会印明让第一金刚界大曼拏罗别不说之欤。次下所说次当宣说成就仪等者羯磨曼荼罗也。
    说成就仪文。（次当宣说下。称三昧耶萨怛鍐云云当陈三昧耶欤）
    说一切印成结文。（复次宣说下）
    说解印仪文。（次说解印仪则下□日罗穆云云）
    说宝金刚文。（次说坚固护身所作法仪下）
    说三昧缚仪文。（次说三昧缚仪下）
    说总结文。（尔时密句以下一颂也）
    十八会指归云。第二说陀罗尼曼荼罗。具三十七。此中圣众皆住波罗蜜形。广说入曼荼罗仪轨。为弟子受四种眼。说敬爱钩召降伏息灾等仪轨。
    此中圣众皆住波罗蜜形者。指经第六说三十七尊明之段。入曼荼罗仪轨者。指经第七说秘密曼荼罗并引入弟子仪之文。四种眼者。指同卷说金刚秘密观视印智之文。说敬爱等者。自余段段皆约此四种法说其轨则故云尔也。
    已上第二曼拏罗毕。
    同卷。

金刚智法曼拏罗广大仪轨分第三（指归名微细金刚曼荼罗。要目号法曼荼罗）

    说金刚手说自心明文。（尔时具德金刚手下）
    说阿□说自心明文。（尔时世尊阿□下）
    说宝生说自心明文。（尔时世尊宝生下）
    说无量寿说自心明文。（尔时世尊无量寿下）
    说不空成就说自心明文。（尔时世尊不空成就下）
    说大日入三昧说智心明文。（尔时世尊大毗卢遮那下）
    说金刚等持四明文。（是时一切如来下）
    四明者。金刚萨埵（萨）集会加持（王）随爱欲智（爱）大欢喜（喜）四真言也。
    说宝等持四明文。（尔时具德下）
    四明者。灌顶（宝）庄严（光）圆满（幢）大喜出生（笑）也。
    说法等持四明文。（尔时具德下）
    四明者。平等性（法）智慧（利）大轮（因）法语离戏论（语）也。
    说羯磨等持四明文。（尔时具德下）
    四明者。巧业（业）精进（护）破一切魔（牙）一切如来缚（拳）也。
    说微妙智曼拏罗文。（尔时具德下）
    此曼拏罗相经文仿□也。指归云。圣众于金刚杵中画各持定印。诸尊背后画三昧耶形。各结定印。是法曼荼罗相也。要目云。法智印（各本尊种子法身三摩地一切契经文义）今约法身三摩地为法曼荼罗也。诸尊所住三摩地甚深微细难可测量故云微细曼荼罗。亦名微妙智曼拏罗也。
    说引入弟子文。（复次宣说金刚微妙下）
    说教授大印智文。（复次教授下）
    此中说八颂八明。初四颂于等持说四种。如次妙乐舒遍渐略坚固也。四明如次配之。四明中第二广金刚真言。第三敛金刚真言也。禅要所出四种陀罗尼是也。指归四静虑法者指之也。此外色界四禅定相所不见经文也。后四颂四明如次四无量心也。四明常四无量观真言也。
    说一切如来随念智文。（复次教授下）
    此中有八颂八明。如次配之。
    说一切如来法性秘密印智文。（复次教授下）
    此中四颂如次敬爱（东）钩召（南）调伏（西）息灾（北）也。
    说一切如来智三摩地印智文。（复次教授下观自身为佛形像）
    复次教授一切如来智金刚加持三摩地印智。

    微妙金刚法相应  观想金刚住心中
    自身即是佛影像  由是观故即成佛
    又云复次教授一切如来法性秘密印智
    我即等同于诸佛  一称金刚秘密语
    金刚莲花二相合  令诸有情同妙爱
    我即等同大金刚  一称金刚秘密语
    金刚莲花二相合  决定钩召诸世间
    我即等同金刚法  一称金刚秘密语
    金刚莲花二相合  普遍世间悉调伏
    我即等同巧金刚  一称金刚秘密语
    金刚莲花二相合  即能成就诸事业

    说金刚萨埵三摩地印智文。（复次教授下观自身为金刚萨埵）
    说三昧印智文。（复次教授下说十六大士印）
    说法印次第文。（复次教授下为十六大菩萨真言欤）
    说最上法羯磨印文。（复次教授下）
    十八会指归云。第三说微细金刚曼荼罗。亦具三十七圣众。于金刚杵中画各持定印广说入曼荼罗仪轨。为弟子令心堪任令心调柔令心自在。说微细金刚三摩地修四静虑法修四无量心及三解脱门。
    亦具三十七等者。指上说五佛十六大菩萨明（四波罗蜜八供四摄明略不说之）并微妙智曼荼罗之文。入曼荼罗仪轨者指引入弟子文。为弟子令心堪任等者。指教授大印智以下文。四静虑法者。指从舌及齶渐出已等四颂四明欤。如上料简四无量心者其文分明也。三解脱门全所不见也。
    已上第三曼拏罗毕。

经第八（自第四曼荼罗至第五曼荼罗）
金刚事业曼拏罗广大仪轨分第四（指归名一切如来广大供养羯磨曼荼罗要目号羯磨曼荼罗）

    说五佛真言文。（尔时具德下）
    心要云。次入五如来法养法。即入毗卢舍那佛观○次入金刚萨埵三摩地印○次入虚空藏菩萨大宝印○次入莲花三昧耶观自在菩萨印○次入羯磨大菩萨三摩地○此乃毗卢舍那及四大菩萨即同五如来也。次当修行十六大菩萨供养。
    九会密记云。彼会遍照尊之次四真言含四佛四波罗蜜。
    次大日入定相文。（尔时世尊下）
    说秘密神变相文。（于是三摩地下）
    说一切贤圣止住月轮文。（示现诸佛下）
    说大供养四明文。（尔时具德下）
    四明者。极妙乐（萨）钩召（王）随爱乐（爱）遍欢喜（喜）也。
    说灌顶供养四明文。（复次大明下）
    四明者。大主宰（宝）大光明（光）大宝雨（幢）大喜悦（笑）也。
    说法供养四明文。（复次大明下）
    四明者。大智歌（法）大音声（利）遍入一切曼拏罗（因）密句行（语）也。
    说羯磨供养四明文。（复次大明下）
    四明者。大勇猛（香）大觉分（华）大明照（灯）大涂香（涂）也。
    理趣释云。于瑜伽教中有四种供养。所理菩提心供养。资粮供养。法供养。羯磨供养。
    已上五佛十六大菩萨明与金刚界仪轨并略出经所说供养会明同也。
    说事业曼拏罗文。（复次宣说下）
    说相仿□也。指归云。各持本标帜供养而住。三十七尊各持供养具也。
    说引入弟子文。（次说金刚下）
    说大菩提心成辨供养印智文。（复次教授下此中有嬉鬘歌舞四供明）
    说一切佛供养印智文。（复次教授下）
    说法供养印智文。（复次教授下）
    说三摩地印智文。（复次教授下
    说秘密印智文。（复次教授下此中有萨宝法业四种供养明）
    说供养羯磨大印智文。（复次教授下）
    说供养羯磨三昧耶印智文。（复次教授下坚结金刚缚是即大印相应法云云）
    说供养羯磨法印智文。（复次教授下）
    说羯磨印文。（复次教授下）
    十八会指归云。第四说一切如来广大供养羯磨曼荼罗。亦具三十七。彼中圣众各持本标帜供养而住。广说入曼荼罗法。弟子说受十六大供养法。
    彼中圣众者。指上说五佛十六大菩萨明并事业曼拏罗之文。入曼荼罗者指引入弟子文十六大供养法者。指大菩提心成辨供养以下文矣。
    已上第四曼拏罗毕。
    同卷。

现证三昧分大仪轨分第五（指归要目同名四印曼荼罗）

    说五佛真言文。（尔时世尊下）
    石山云。第一用阿□三昧印。第二用宝生。第三用阿弥陀。第四用不空佛。是贞观寺僧正及代代末叶皆用之也。
    五佛真言。（现证三昧分所说也）
    唵萨哩□但他哦多母瑟致鍐。
    唵□日啰萨埵母瑟致阿唵□日□啰怛那母瑟致怛2。
    唵□日啰达哩摩母瑟致亢。
    唵□日啰葛哩摩母瑟致□。
    说四印曼荼罗文。（尔时具德下）
    四印曼荼罗者。教相抄（重誉）出两说。一四佛印。二四菩萨印（萨宝法业）两说虽异大三法羯四智印故云四印曼荼罗。依当经意。四佛入四菩萨三摩地说此四印。阿□真言□日啰萨埵。宝生□日啰啰但那。无量寿□日啰达哩摩。不空成就□日啰葛哩摩。约能入云四佛。约所入云四菩萨。两说无相违者欤。
    说引入弟子文。（次说金刚下）
    说一切印秘密文。（复次为说下）
    说一切印法性文。（复次为说下）
    说一切印羯磨法文。（复次为说下）
    说成就秘密印智文。（复次教授下）
    三十卷经第八云。复次教授一切曼拏罗成就秘密印智。

    先当安固于自身  居座凝然而寂住
    状同塔庙不倾摇  观想成自金刚界
    次结坚固金刚缚  二手中指竖如牙
    小指头指面皆仰  三昧中胜三昧印
    
    说金刚萨埵曼荼罗并引入弟子仪文。（尔时世尊下）
    说最上悉地成就智印文。（复次教授下）
    说秘密三昧印智文。（复次教授下）
    说金刚萨埵四大印依法而作文。（复次教授下）
    说称赞金刚手文。（尔时一切如来下）
    此段有四颂。初颂善哉金刚大勇猛者金刚萨埵。金刚大宝复善哉者宝菩萨。金刚妙法善难思者法菩萨。善哉金刚众羯磨者业菩萨也。四菩萨皆金刚萨埵上建立之故叹金刚手举四尊者也。凡此品中有甚深说相。上说秘密三昧印智文云。应知三界中无别见贪可离斯为罪是故染净性真常此中知者无余事。金刚萨埵主迷悟不二。众生即佛三摩地故于此曼荼罗中说速疾成就轨则。现证三昧称职而由斯矣。
    已上第五曼拏罗毕。

第一金刚界品讫

    此是卷者贤宝法印之笔受当院之秘本也依虫损遂修补了。
    元文四己未六月二十二日
    权僧正贤贺
三十卷教王经文次第下

     　　　 

降三世大品

    降三世曼荼罗
    忿怒秘密印曼荼罗
    金刚部法智三昧曼荼罗
    金刚部羯磨曼荼罗
    四印曼荼罗
    三世轮大曼荼罗
    一切金刚部金刚曼荼罗
    一切金刚部法三昧曼荼罗
    一切金刚部羯磨曼荼罗

遍调伏大品

    调伏一切世间大曼荼罗
    莲花秘密印曼荼罗
    智曼荼罗
    大曼荼罗（羯磨曼荼罗也）
    四印曼荼罗
    一切义成就大品
    一切义成就大曼荼罗
    宝秘密印曼荼罗
    智曼荼罗
    羯磨曼荼罗
    四印曼荼罗
    教理分（随应方便广大教理分最上秘密授理分）

三十卷教王经文次第下（自第九至第三十）

第二降三世大品（指归要目说十曼荼罗此经说九曼荼罗）

经第九（自百八名赞至说大三昧明）
降三世曼拏罗广大仪轨分第六之一

    说百八名赞文。（尔时世尊下）
    十八会指归云。摩醯首罗等刚强难化不可以寂静法而受化。尽虚空遍法界一切如来异口同音请以一百八名赞礼金刚萨埵。
    说受请问答相文。（尔时一切如来下）
    说毗卢遮那入悲怒三昧现降三世身文。（尔时世尊下）
    寿命经云。于是世尊入悲怒三摩地从胸臆间出现五峰金刚大菩提心流出四百八臂威德炽盛奇特难睹降三世金刚菩萨身。
    当段经文云。从金刚手心金刚中出现具德执金刚者遍身光明大炽焰藏颦眉蹙面张目利牙大忿怒相执金刚钩利剑罥索等诸器伏。金刚手心金刚者五股金刚杵也说一切如来金刚大智明文。（尔时世尊大毗卢遮那如来普现一切如来下降三世真言也）
    说秘密神变相文。（说是明时下）
    说请教令文。（是时大金刚忿怒身下）
    说钩召明文。（尔时世尊一切如来下）
    说金刚手示教敕文。（尔时具德金刚手下）
    文云。汝当归命佛法僧宝是为所行汝诸圣者若如是行即得一切智智。诸圣者者指大自在天等也。
    说大自在天高倨相文。（时此世界极三界主下）
    文云。我为三界主最大自在云何令我依汝药叉王教敕而行。药叉王者指降三世菩萨也。
    说复授教敕文。（尔时具德金刚手下）
    文云。汝大自在天极恶有情今应速入大曼拏罗我三昧中依教而住。初教敕云汝诸圣者。后敕云极恶有情。如次为摄伏两门欤。
    说大自在天问佛答文。（是时大自在天下）
    说大自在天还授教敕文。（时三界主大自在天下）
    文云。金刚手今我极三界主授汝教敕依我所行。
    汝者金刚手也。
    说金刚手呵大自在天相文。（尔时具德金刚手下）
    文云。汝是羯吒布单那所生以人肉尸灰杂恶为食床座服饰而悉邪弊如是所行云何令我同汝教行。
    说大自在天重起大忿怒相文。（时大自在天下）
    说大自在天等迷闷躄地相文。（尔时具德金刚手下）
    世尊说一切如来心出生大金刚三昧大明。金刚手说自金刚心明（哞字）时大自在天等皆悉覆面迷闷躄地发苦恼声。诸识不行将趣命终。
    说大自在天等救护相文。（尔时世尊知如是事下）
    此中有重重问答。时彼众（除大自在天）言我等如是悉住三昧。爰为余天众（除大自在天）说金刚起明（□日噜底瑟□）诸天即能俱起为大自在天说护命明（□日啰喻）大自在天才虽存命未能起时彼大天请归佛。佛教归金刚手。大自在天虽闻此教犹生疑我竟不能晓明斯义。
    说金刚手重告大自在天文。（尔时具德金刚手下）
    文云。汝恶有情何故不依我教敕行。
    说大自在天猛恶相文。（是时大自在天下）
    文云。我宁趣死终不于汝教中所行。
    说现阿耨左啰忿怒像文。（时金刚手菩萨下）
    金刚手现阿耨左啰像说大明之时自大日如来足心亦现阿耨左啰忿怒之像也。阿耨左啰者不动梵语欤。前金刚手所现不动。后大日所现不地劝也。次下钩召大自在天及乌摩天后是此足心所现之像也。
    说正降大自在天相文。（是时金刚手大菩萨下）
    金刚手说大明之时大自在天及乌摩天后仆地上足起裸形丑恶之相。前足心所现不动钩召彼天并后令住金刚手足踵下。金刚手举左足踏大自在天右足踏鸟摩天后。金刚手更说大明之时大自在天举自千手打其千面。彼天眷属所有天众于宝峰楼阁外发大声唱云。今我主宰大自在天已为金刚手大士之所降伏。
    说大自在天入定息苦等相文。（尔时世尊下）
    寿命经云。唯大自在天恃大威德而生拒敌。降三世菩萨种种苦治乃至于死（左踏大天右踏天后）于是毗卢遮那如来入大悲愍三摩地已即说金刚寿命陀罗尼。复入金刚寿命三昧耶及结密印。加持摩醯首罗天王还复得苏重增寿命归依诸佛。发菩提心灌顶受记证得八地位。
    十八会指归云。摩醯首罗死已。自见于下方过六十二恒河沙世界名灰庄严彼世界中成等正觉名为怖畏自在王如来。执金刚菩萨以脚按上诵金刚寿命真言。复得苏既受化已。
    当经所说聊异此等说。谓此经意。金刚手踏彼天时发大苦恼。世尊先说如来慈护真言之时大自在天入三昧诸苦皆息。又以金刚手足心触故获得无上悉地胜妙灌顶三昧解脱总持神通等已。自足下出过下方三十二殑伽沙数。极微尘量等世界。至一世界于彼界佛前说一偈云。

    大哉一切正觉尊  诸佛大智无有上
    若法堕于文句中  涅槃亦是假施说

    说是伽陀已还复本处。今经上说寿命真言（护命真言也）当段不说之。
    说金刚手教敕那罗延天等文。（复次具德金刚手下）
    说金刚手授自三昧法文。（尔时金刚手大菩萨下）
    说大三昧明文。（金刚手菩萨摩诃萨下）

经第十（自说五类天金刚号文至说金刚步明文）
降三世曼拏罗广大仪轨分第六之二

    说五类天授金刚号文。（尔时具德金刚手下）
    十八会指归云。诸天有五类。居上界天王摩醯首罗等无量诸天及后。第二游虚空诸天日天子等无量诸天及后。第三居虚空天魔王等无量诸天及后。第四地居天主藏天等无量诸天及后。第五地下□啰呬天等无量诸天及后。悉皆引已入敕诸天建立诸曼荼罗汝等赴会所求一切悉皆与成辨。此等皆是外金刚部。
    诸部要目云。又外有五类天。一一类有四天。总有二十并后复有五类成二十。五类者上界四天住虚空四天游虚空四天地居四天居地底四天。
    当经具说五类天主。一。一切三界主众（当上界天）有五天。要自上界四天。五天者。大自在。那罗延。金刚童子。梵天。帝释也。常途说上界四天者除大自在取自余。但尤可除帝释天欤。非上界天故也。二。飞行诸天主众（当游虚空天）有四天。甘露军荼利（当日天）月天。大胜杖。水哦罗也。三。虚空行诸天主众（当居虚空天）有四天。末度末多。作甘露。最胜。持胜也。准理趣释当四门毗那夜迦金刚依天等是也。但指归文。摩王等者指欲界顶他化自在天为首摄。自下示变化等欤。秘密记五类天注释意可准例也。四。地居诸天主众。有四天。守藏（指归主藏）风天。火天。俱尾啰也。五水居诸天主众（当地下天）□啰贺。焰摩天。尾祖梨葛。水天也。后又说五类天同二十一天也。
    说教授诸佛大智一切印及誓心文。（尔时具德金刚手下）
    说授摄心大印并明文。（次授摄心大印下）
    说治恶者所结曼荼罗法文。（尔时具德金刚手下）
    恶者所结曼荼罗者。推之大自在天等。所作曼荼罗欤。金刚手受世尊教令说暴怒大明之时。彼一切恶三昧印曼荼罗为一聚悉堕于大海之中也。
    说治拏枳你等法文。（尔时金刚手下）
    说治疟疾法文。（尔时金刚手下）
    说破恶趣相文。（尔时具德金刚手下。此中说召罪摧罪等印明为其法矣）
    说人趣中令住法者所行文。（尔时具德金刚手下）
    此中说造曼荼罗所用印明等。以金刚步明为最后也。（四佛安置之相说之。四波罗蜜当段明之欤。说相不分明）

经第十一（自说降三世曼荼罗文至说金刚三昧诸羯磨文）
降三世曼拏罗广大仪轨分第六之三

    说印智文。（复次宣说下） 
    此中说降三世曼拏罗。以降三世安中台。四方安十六大菩萨。又八供四摄如法安之。各各真言说之。
    说入曼拏罗仪文。（复次宣说降三世下。此中广说覆面灌顶金刚号等事）
    说大智出生文。（然后为说大智下。有四颂如次说警悟敬爱调伏卫护四事也）
    说智印明文。（复次宣说智印下。有四明如次上警悟等四明也）
    说钩召天等印智文。（复次宣说钩召下）
    说四种印智文。（复次教授四种印智下）
    说普印一切有情印智文。（复次教授普印下）
    说秘密忿怒印智文。（复次教授秘密下）
    说真实大印智文。（复次教授降三世下）
    说成结仪轨文。（复次宣说金刚三昧下）
    说金刚三昧印文。（复次宣说金刚三昧下）
    说法印次第文。（复次法印下）
    说金刚三昧诸羯磨文。（复次宣说金刚三昧下）

经第十二（自说降三世通用印文至说第二曼荼罗秘密羯磨印文）
降三世曼拏罗广大仪轨分第六之余

    说降三世曼拏罗通用印相文。（复次宣说下）
    说如来曼拏罗所用印相文。（复次宣说下）
    说诸金刚部一切印成就法文。（复次宣说下）
    十八会指归云。第一说大曼荼罗仪则。皆具三十七。说降伏法及修神通法。
    皆具三十七者。经第十终说四佛（四波罗蜜合说此中欤）第十一初说降三世尊并十六大菩萨八供四摄。次说引入弟子仪轨。覆面（用青帛）灌顶（以金刚剑授手中）金刚号等事广明之。降伏法者。引入弟子之后广说其法。唯多说警悟等四法。是降伏中四种法也。修神通法者。经第十二初说通用印相中广明飞行上腾等事当此欤。
    已上第一降三世大曼拏罗毕。
    同卷

忿怒秘密印曼拏罗广大仪轨分第七

    说金刚手说自部大明文。（尔时具德金刚手下）
    说秘密神变相文。（说是明时下）
    说秘密曼拏罗文。（尔时金刚手下）
    此中安三十七尊三昧耶形。依法安布佛形像者四佛也。及彼忿怒三昧众者四波罗蜜也。金刚叉及金刚杵者降三世尊也。金刚杵及金刚钩等者以下十六大菩萨也。坛隅及外所安置者八供四摄也。此曼荼罗中台安降三世四方安四佛欤。第一曼荼罗又说四佛安置相不说大日。大日住降三世三摩地以之为中台欤。凡说相仿□文意难解。追可决之。
    说诸印大明文。（我今次说彼最上下十六大菩萨八供四摄明具说之）
    说引入弟子仪轨文。（复次此金刚部下）
    说三昧印并明文。（当依金刚旋舞法下东方四菩萨印明也）
    说对辨印并明文。（次当以彼对舞下南方四菩萨印明也）
    说小印并明文。（又复解其下西方四菩萨印明也）
    说智印并明文。（次竖金刚下北方四菩萨印明也）
    说忿怒金刚智印文。（复次教授下）
    说秘密印智文。（复次教授下降三世并十六大菩萨印说之）
    说秘密三昧印文。（次结金刚部下十六大菩萨印说之）
    说法印文。（复次宣说下有十六字十六大菩萨种字欤）
    说秘密羯磨印文。（次结金刚部下）
    十八会指归云。第二说秘密曼荼罗。具三十七。说引入弟子仪。此中说诸音声及金刚歌舞。
    具三十七者指说秘密曼荼罗之文。如前云安三十七尊三昧耶形也。引入弟子仪者。文云。复次此金刚部秘密曼拏罗中入等仪轨即彼如是所有法用皆如降三世大曼拏罗引入法仪。指此文也。诸音声者。文云。谓先以彼金刚界摄受心明及金刚歌。歌咏称赞一切如来。指此文欤。此外无说音声法之文。金刚界摄受者指东方赞欤。金刚歌者指西方赞欤。举东西显南北欤。具可诵四方赞欤。及金刚歌舞者。文云。即以金刚秘密金刚部三昧印·对印·小印·智印。作彼现前执金刚供养事。所谓旋舞等诸作用。即彼如是旋舞·对舞·小舞·智舞是为作用印智。指此文欤。旋舞者东方四菩萨印也。对舞者南方四菩萨印也。小舞者西方四菩萨印也。智舞者北方四菩萨印也。此四舞印各有四明。印名舞。明名歌欤。
    已上第二秘密曼拏罗毕。

经第十三（自法智曼荼罗初至说羯磨曼荼罗十六明文）
金刚部法智三昧曼拏罗广大仪轨分第八

    世尊说最上大明文。（尔时世尊下）
    四菩萨（萨宝法业）各说真言文（尔时金刚手下）
    金刚手说十六大菩萨明文。（尔时金刚手下）
    说微妙智三昧曼拏罗文。（复次金刚手下）
    说入曼拏罗仪轨文。（如是金刚部下）
    说金刚忿怒微妙智法文。（次当教授下）
    说四无量心文。（诸恶有情下有四颂四明如次慈悲喜舍也）
    说阿毗遮卢迦法文。（金刚影像下此中有二段合八颂八明在之）
    说金刚部法秘密印智文。（复次教授下）
    说金刚部法曼荼罗印智文。（复次教授下此中大印三昧印羯磨印说之）
    十八会指归云。第三说法曼荼罗。具三十七。说引入弟子仪。此中说以慈悲喜舍作阿毗遮卢迦法微细金刚调心轨仪。
    如文次第可思之。
    已上第三法曼拏罗毕。

同卷
金刚部羯磨曼拏罗广大仪轨分第九

    世尊说大明文（尔时世尊下）
    四菩萨（萨宝法业）各说大明文。（尔时金刚手下）
    说羯磨曼拏罗文。（尔时金刚手下说入曼拏罗仪轨文无之）
    说羯磨明文。（复次宣说下说十六大菩萨真言也）

经第十四（自说护摩文至第六教敕大曼荼罗说大自在天灌顶文）
金刚部羯磨曼拏罗广大仪轨分第九之余。

    说护摩法文。（复次教授下自此已下说十六种护摩指归二十五种云云）
    说秘密羯磨印智文。（复次授授下）
    说金刚部羯磨大印智文。（复次教授下）
    十八会指归云。第四说羯磨曼荼罗。具三十七。说入曼荼罗仪。令弟子学护摩仪轨。于无量佛菩萨所成广大供养。速得悉地现前。说二十五种护摩炉随类所求法。
    如文次第可思之。
    已上第四羯磨曼拏罗毕。
    同卷

大金刚部广大仪轨分第十

    大日说如来部明文。（尔时世尊下）
    四菩萨（萨宝法业）各说自部明文（尔时金刚手下）
    说四印曼拏罗文。（尔时金刚手下）
    说引入弟子文。（所有四印曼拏罗下）
    说秘密印智文。（教授秘密印智下）
    说秘密中秘密印智文。（复次教授下）
    说四印文。（然后如教所说下）
    金刚者东方五股。宝者南方宝珠。莲花者西方莲花。三叉者北方羯磨。三钴打违为羯磨故云三叉也。
    说金刚手四印曼荼罗文。（尔时金刚手下）
    四印曼荼罗何品皆说二种。初大日四印曼荼罗。后金刚手四印曼荼罗也。
    说降三世秘密印智文。（次说金刚下）
    说秘密成就印智文。（复次教授下）
    金刚手白世尊文。（尔时金刚手下）
    世尊赞金刚手文。（尔时世尊下）
    十八会指归云。第五说四印曼荼罗。具二十一。成就诸药法等。已上四曼荼罗中成就法于此曼荼罗像前求。
    二十一者五佛四波八供四摄也。一印曼荼罗除四佛十七尊也。成就诸药法等者此经不说之。
    已上第五四印曼拏罗毕。
    同卷。

三世轮大曼拏罗广大仪轨分第十一
  
    说金刚手举足放释文。（尔时世尊下）
    金刚手举足放释大自在天之相说之。此中说去识还来法矣。
    说月足印文。（尔时金刚手下成菩提心印明也）
    说大自在天灌顶并灌顶名号文。（时大自在天下其名号者金刚最上明菩萨也）

经第十五（自旋舞供养至引入弟子文）
三世轮大曼拏罗广大仪轨分第十一之二

    说金刚最上明菩萨旋舞供养文。（尔时金刚下）
    金刚手白佛文。（尔时金刚手下）
    世尊说大佛顶明文。（尔时世尊下）
    说光聚佛顶明文。（说是大明下）
    四菩萨（萨宝光业）各说自部大明文。（尔时金刚手下）
    金刚最上明菩萨敬礼奉献金刚手足文。（尔时金刚下）
    明王众敬礼奉献文。（尔时忿怒下）
    忿怒王众敬礼奉献文。（尔时金刚军拏梨下）
    大魔主众敬礼奉献文。（尔时金刚舞拏下）
    使者众敬礼奉献文。（尔时金刚穆娑罗下）
    仆使众敬礼奉献文。（尔时金刚钩下）
    金刚手说四摄明文。（尔时金刚手下）
    说大曼拏罗文。（尔时金刚手下）
    说引入弟子文。（如是三世轮下）

经第十六（自说金刚持羯磨印明文至第七曼拏罗）
三世轮大曼拏罗广大仪轨分第十一之余。

    说金刚持羯磨印明文。（尔时金刚下）
    说金刚水灌顶文。（然后以金刚下）
    说覆面授华文。（然后取以下）
    说成结大印文。（即为教授下）
    十八会指归云。次为外金刚部众说四种曼荼罗。各说本真言本印契献佛。佛为说教敕大曼荼罗。具三十七。说引入弟子仪。说为弟子使役外金刚部轨则。此中说大佛顶及光聚佛顶真言及契。亦通一字顶轮法。
    已上第六教敕大曼拏罗毕。
    同卷

一切金刚部金刚曼拏罗广大仪轨分第十二

    世尊说自部最上大明文。（尔时世尊下）
    四菩萨（萨宝法业）各说自部大明文。（尔时金刚手下）
    最上明菩萨说自部大明文。（尔时金刚下）
    明王众等各说大明文。（尔时摩邪金刚下）
    金刚手说曼拏罗文。（尔时金刚手下）
    说引入弟子文。（此金刚曼拏罗下）
    说三昧印文。（次当教授下）
    十八会指归云。次说第二教敕三昧耶曼荼罗。彼诸天后等各献本真言。佛为说曼荼罗。彼具三十七为弟子说修药叉药叉女法。广说诸仪轨。
    已上第七教敕三昧耶曼拏罗毕。

经第十七（自第八法曼拏罗至第九羯磨曼拏罗）
一切金刚部法三昧曼拏罗广大仪轨分第十三

    世尊说自部最上大明文。（尔时世尊下）
    四菩萨各说自部大明文。（尔时金刚手下）
    最上明菩萨说大明文。（尔时金刚下）
    明王众等各说大明文。（摩邪金刚下）
    金刚手说曼拏罗文。（尔时金刚手下）
    说引入曼拏罗文。（此法三昧曼拏罗下）
    说法三昧印智文。（次当显示下）
    十八会指归云。次第三说教敕法曼荼罗。诸天说真言献佛。佛为彼等说曼拏罗。具三十七。说引入弟子仪。为弟子说诸天之法印已。由此印不违越本誓。
    已上第八教敕法曼拏罗毕。
    同卷

一切金刚部羯磨曼拏罗广大仪轨分第十四

    世尊说自部是最上大明文。（尔时世尊下）
    四菩萨各说大明文。（尔时金刚手下）
    最上明菩萨说大明文。（尔时金刚下）
    大明妃等各说大明文。（尔时金刚忿怒下）
    金刚手说曼拏罗文。（尔时金刚手下）
    说引入弟子文。（此羯磨曼拏罗下）
    说旋舞作用印智文。（即当教授下）
    说秘密法文。（尔时金刚手下）
    说世尊称赞金刚手文。（尔时世尊下）
    十八会指归云。次第四说教敕羯磨曼荼罗。具三十七。说引入弟子仪。彼等诸天各说本真言。佛为说曼荼罗。说诸天舞仪。说成就诸事业速疾法。
    已上第九教敕羯磨曼拏罗毕。
    已上第二降三世大品讫。
    第三遍调伏大品（指归要目说六曼荼罗此经说五曼荼罗）

经第十八（自一百八名赞至莲花部印智）
调伏一切世间大曼拏罗广大仪轨分第十五

    一切如来以百八名赞劝请观自在菩萨文（尔时一切如来下）
    说秘密神变相文。（尔时圣观下） 
    世尊说自部是上明文。（尔时世尊下）
    四菩萨各说大明文。（尔时金刚手下）
    观自在菩萨说自心大明文。（尔时圣观下）
    观自在菩萨说曼拏罗文。（尔时具德下）
    说引入弟子文。（此调伏一切世间下）
    说莲华法性文。（彼弟子言下）
    说莲华部印智文。（然后教授下）

经第十九（自复次颂曰至说第二曼拏罗引入弟子文）
调伏一切世间大曼拏罗广大仪轨分第十五之余

    说同印智文（复次颂曰下）
    私云。第十八卷终说莲花部印智文有四颂四明。自此以下有十二颂十二明。前后合十六也。指归十六种成就者当之欤。
    说大曼拏罗一切印智文。（然后教授下此中有大印羯磨印三昧印）
    说法智印明文。（复次宣说下）
    十八会指归云。第一说大曼荼罗。具三十七。皆观自在菩萨变现。说引入弟子仪。此中说十六种成就速疾神通三摩地仪。
    已上第一曼拏罗毕。
    同卷

莲华秘密印曼拏罗广大仪轨分第十六

    世尊说自部最上大明文。（尔时世尊下）
    四菩萨各说大明文。（尔时金刚手下）
    观自在说曼拏罗文。（尔时具德下）
    说引入弟子文（此三昧印下）

经第二十（自十六种印智至第三曼拏罗）
莲华秘密印曼拏罗广大仪轨分第十六之余

    说十六种印智文。（复次此中下）
    私云。此中最上悉地成辨印智义利成辨印智敬爱印智降伏印智已上四种各有四颂四明合十六也。指归十六种三摩地者当之欤。
    说法三昧秘密印智文。（复次教授下）
    次结金刚界主印。作莲华相如塔形。
    说莲华部秘密大印文。（复次教授下）
    说法秘密印智文。（复次教授下）
    十八会指归云。第二说三昧耶曼荼罗。具三十七。皆观自在菩萨变现。说引入弟子仪。此中说钩召敬爱十六种三摩地。
    已上第二曼荼罗毕。
    同卷

智曼拏罗广大仪轨分第十七

    世尊说自部最上大明文。（尔时世尊下）
    四菩萨各说大明文。（尔时金刚世手下）
    观自在说曼拏罗文。（尔时圣观自在下）
    说引入弟子文。（此莲花法下）
    说智出生法文。（次当教授下）
    私云。此中有十六种颂明。指归十六种者当之欤。但求惠辨才法不分明矣。
    说大印智法文。（复次教授下）
    十八会指归云。第三说法曼荼罗。具三十七。皆观自在变现。说引入弟子仪。此中说修心及求智慧辨才法十六种。
    已上第三曼拏罗毕

经第二十一（自第四曼荼罗至第四品第一曼荼罗说秘密神变相文）
大曼拏罗广大仪轨分第十八

    说羯磨曼拏罗文。（尔时世尊下）
    私云。此中多说忏悔业障法。一一文次第依繁略之。
    十八会指归云。第四说羯磨曼荼罗。具三十七。皆观自在菩萨变现。说引入弟子仪。此中说莲华部供养仪及转罪障报障盖缠业障法。
    禅要云。先为拥护行人受一陀罗尼曰。先诵十万遍除一切障三业清净罪垢消灭魔邪不娆。如净白素易受染色。行人亦尔罪障灭已速证三昧。又为行者授一陀罗尼曰。

第二十一云（遍调伏品中羯磨曼荼罗也）

    次当教授尽业障智法。

    所有观自在大印  妙等引心当观想
    秫□秫□此称时  一切业障皆清净
    当结羯磨三昧印  观自在尊三摩地
    没□没□此转时  一切业障皆清净
    观自在尊妙等至  观想彼尊正法印
    提提提提此说时  一切业障皆清净
    次当遍结羯磨印  观自在尊三摩地
    呬呬呬呬合称时  一切业障皆清净
    此等大明曰。
    唵播波刹野钵讷摩。
    唵阿□啰拏刹野钵讷摩。
    唵你□啰拏刹野钵讷摩。
    唵葛哩摩刹野钵讷摩。
    已上第四曼拏罗毕。
    说四印曼拏罗文。（尔时世尊复入金刚法三昧印加持下）
    文次第依繁略之。
    十八会指归云。第五说莲花部四印曼荼罗。具二十一。皆观自在菩萨变现。说引入弟子仪。此中说成就先行法及成就如上四种曼荼罗法。
    说调伏一切世间曼拏罗文。（尔时圣观自在菩萨摩诃萨说此调伏下）
    私云。此观自在说自部（莲花部）曼荼罗文也。段段皆说四印曼荼罗已。各说自部曼荼罗。经第八说金刚界品四印曼荼罗已金刚手说自部曼荼罗。其文云。复次教授金刚萨埵四大印等。经第十四说降三世品四印曼拏罗已金刚手又说自部金刚忿怒曼拏罗。其文云。如其所说四印依法。经第二十四说一切义成就品四印曼拏罗已虚空藏说自部曼拏罗。其文云。所有四种印智法。每段终一切如来赞其尊举萨宝法业四尊以善哉言赞叹之。若尔者此曼荼罗又可云四印曼荼罗所摄欤。于四印曼荼罗中。初说大日四印。后各说一部四印。而当处观自在菩萨说自部曼荼罗文也。其文云。然后教授结彼大印等诸印相。此中所有诸成就法3像法等皆依一印曼荼罗法用所作成就仪轨。依此文者可云一印曼荼罗欤。凡此经无别说第六一印曼荼罗之文。至当段既有一印曼拏罗言。尔者四印曼荼罗终所说自部别尊曼荼罗当一印曼荼罗欤。但自余三品四印者指四波罗蜜欤。赞叹颂举金宝法业是四波罗蜜欤。虽有四印言不通四印曼荼罗欤。但十八会指归说当段曼荼罗。具十三。尔者四波罗蜜不可有之。为之如何。又凡说曼荼罗文四印一印不分明。追可加料简矣。
    已上第三遍调伏大品讫。
    第四一切义成就大品。（指归要目说六曼荼罗此经说五曼荼罗）
    同卷

一切义成就大曼拏罗广大仪轨分第十九
  
    一切如来以百八名赞称虚空藏菩萨文（尔时一切如来下）
    虚空藏说大明文。（尔时圣虚空藏下）
    世尊说大明文。（尔时世尊下）
    四菩萨各说大明文。（尔时金刚手下）
    说秘密神变相文。（尔时圣虚空藏下）
    
经第二十二（自说曼荼罗文至说一切印智文）
一切义成就大曼拏罗广大仪轨分第十九之余

    虚空藏说曼拏罗文。（尔时圣虚空藏下）
    说引入弟子文。（此大曼拏罗下）
    说教授智印文。（次当教授下）
    说秘密印智文。（次当教授下）
    说一切印智法文。（然后教授下）
    十八会指归云。第一大曼荼罗。具三十七。此中说引入弟子仪。由入此曼荼罗除贫匮业说求丰财求佛菩萨位及世间荣位。已上第一曼拏罗毕。

经第二十三（自第二曼荼罗至第三曼荼罗）

    宝秘密印曼拏罗广大仪轨分第二十世尊四菩萨各说自部大明文。（尔时世尊下）
    虚空藏说曼拏罗文。（尔时虚空藏下）
    说引入弟子文。（此宝秘密下）
    说宝三昧所出生法文。（然后为说下）
    说秘密印智文。（次说宝部下）
    说印智文。（次说结此下。此中大印三昧印法印等有之）
    十八会指归云。第二秘密三昧耶曼荼罗。具三十七。此中说引入弟子仪。说求伏藏法速满檀波罗蜜福德聚法。
    私云。求伏藏法当分不见。上大曼荼罗中多说之。
    已上第二曼拏罗毕。
    同卷

智曼拏罗广大仪轨分第二十一

    世尊四菩萨各说大明文。（尔时世尊下）
    虚空藏说曼拏罗文。（尔时虚空藏下）
    说此入弟子文。（此曼拏罗下）
    说智所出生法文。（次为教授下）
    说秘密印智法文。（次说宝智下）
    说印智文。（然后应当下此中说大印法印）
    十八会指归云。第三法曼荼罗。具三十七。
    此中说引入弟子仪。说宝部中修三摩地法。令心安住令心堪任令心调柔令心自在见虚空藏菩萨法。
    已上第三曼拏罗毕。

经第二十四（自第四曼拏罗至教理分法成就）
羯磨曼拏罗广大仪轨分第二十二

    世尊并四菩萨各说大明文。（尔时世尊下）
    虚空藏说曼拏罗文。（尔时虚空藏下）
    说引入弟子文。（此曼拏罗中下）
    说宝羯磨智文。（然后教授下）
    说秘密印羯磨智法文。（次说秘密印下）
    说三昧印智法文。（次说三昧印智法下）
    说法印智文。（次说此部下）
    十八会指归云。第四羯磨曼荼罗。具三十七。此中说引入弟子仪。说加持掘伏藏事业法并说宝部中广大供养诸佛仪。
    已上第四曼拏罗毕。
    私云。第五四印曼荼罗。此文次可说有之而第二十三教理分说之。写者误欤。追可校他本矣。
    同卷

一切如来真实摄一切仪轨随应方便广大教理分第二十三之一

    说四印曼拏罗文。（尔时世尊下）
    虚空藏说自部曼拏罗文。（尔时虚空藏下）
    十八会指归云。第五四印曼荼罗。具二十一。说引入弟子仪。说修先行法及说修此曼荼罗中悉地法。
    已上第五曼拏罗毕。
    已上第四一切义成就大品讫。
    说最上成就广大教理文。（尔时金刚手下）
    三昧成就教理文。（复次金刚手下）
    法成就教理文。（复次金刚手下）
  
经第二十五
一切如来真实摄一切仪轨随应方便广大教理分第二十三之二

    羯磨成就教理文。（复次金刚手下）
    法性智成就教理文。
    智印成就教理文。
    成就智教理文。
    神通智成就教理文。
    真实誓诫成就教理文。
    三昧真实成就文。
    印成就教理文。
    一切成就法用教理文。
    
经第二十六
一切如来真实摄一切仪轨随应方便广大教理分第二十三之三

    加持成就教理文（复次金刚手下）
    灌顶印成就教理文。
    三摩地成就教理文。
    供养印成就教理文。
    神通智成就教理文。
    大菩提智成就教理文。
    随爱乐成就教理文。
    敬爱成就教理文。
    破恶成就教理文。
    加护印成就教理文。
    请加持摄受文（尔时金刚手下）
    （已上方便教理分毕）

经第二十七
一切如来真实摄诸部仪轨秘密法用广大教理分第二十四
   
    最上成就秘密教理文。（复次金刚手下）
    三昧成就秘密教理文。
    法成就秘密教理文。
    羯磨成就秘密教理文。
    曼拏罗清净成就秘密教理文。
    诸印秘密供养成就教理文。
    三昧秘密成就教理文。
    供养秘密成就教理文。
    胜秘密成就教理文。
    开觉真实成就教理文。
    印契标帜秘密教理文。
    印缚出生秘密教理文。
    请加持摄受文。（尔时具德下）
    （已上秘密教理分了）
    同卷

一切如来真实摄一切仪轨最上秘密广大教理分第二十五之一

    最上法成就教理文。（尔时金刚手下）

经第二十八
一切如来真实摄一切仪轨最上秘密广大教理分第二十五之余

    法三昧成就教理文。（复次金刚手下）
    妙法智成就教理文。
    三摩地羯磨成就教理文。
    微妙智成就教理文。
    眼智成就教理文。
    最上羯磨成就教理文。
    羯磨三昧成就教理文。
    羯磨法性成就教理文。
    施作事业成就教理文。
    观想印契成就教理文。
    加持摄受文。（尔时世尊下）
    （已上最上秘密教理分了）
    同卷

一切如来真实摄一切仪轨胜上教理分第二十六之一

    金刚手说颂文。（尔时金刚手下）
    如来部作用成就仪轨文。（复次金刚手下）

经第二十九
一切如来真实摄一切仪轨胜上教理分第二十六之二
 
    金刚部作用成就仪轨文。（复次宣说下）
    莲花部作用成就仪轨文。
    宝部作用成就仪轨文。
    诸部作用一切仪轨文。
    诸部通用广大成就仪轨文。
    方便成就教理文。
    福成就教理文。
    惠成就教理文。
    行成就教理文。
    □帜真实出生智成就教理文。
    出生大智成就教理文。
    心明出生智教理文。
    胜智出生教理。

经第三十
一切如来真实摄一切仪轨胜上教理分第二十六之三

    秘密身语心金刚印成就教理文。（复次宣说下）
    秘密金刚萨埵印成就教理文。
    请加持摄受文。（尔时具德下）
    金刚手称赞劝请一切如来文。（尔时金刚手下）
    释迦牟尼如来各住其前转妙法轮文。（尔时世尊下）
    金刚界如来各住其前转金刚轮文。（尔时金刚手下）
    降三世如来各住其前转大忿怒轮文。（尔时降三世下）
    法王如来各住其前转莲花轮文。（尔时圣观自在下）
    虚空藏菩萨各住其前转宝轮文。（尔时圣虚空藏下）
    金刚手请降于人间文。（尔时金刚手下）
    世尊请摄受所行文。（尔时世尊下）
    降阎浮提胜座成道文。（尔时世尊下）
    以一百八名赞叹金刚手文。（即以一百八名下。已上胜上教理了）
    十八会指归云。次都说如前一一曼荼罗中秘密助成方便散诵。次后示现释迦牟尼佛降于阎浮提变化身八相成道。皆是普贤菩萨幻化。一切如来还以一百八名赞扬金刚萨埵。如是第一会。
    已上教理分毕。
    教时诤论（安然）云。其十八会第一会了普贤菩萨受毗卢遮那教敕下南阎浮提示八相成道名曰释迦牟尼如来。住世八十年说法五十载。赴缘契机作方便说。
    贞和五年六月日。一部三十卷以披览之次。注记经文次第讫。依师尔不及再详定有误欤。莫令披露矣。
    权少僧都杲宝。
    右两卷共贤宝法印之笔受也。两祖功劳彼此秘本也。依虫损遂修复了。
    元文四己未年六月二十二日。
    权僧正贤贺
