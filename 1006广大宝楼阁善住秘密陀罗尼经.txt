大正藏 No. 1006 广大宝楼阁善住秘密陀罗尼经
　　唐 菩提流志译


　　3卷


　　　　广大宝楼阁善住秘密陀罗尼经卷上

　　　　大唐天竺三藏菩提流志奉　诏译

　　序品第一

　　如是我闻。一时佛在王舍大城。于初会时降伏拘胝魔军。及调伏一切外道。舍离生死度诸瀑流。是时那由他百千殑伽罗频婆罗魔军遍世界。于时世尊以佛神力。变此大地尽成金刚。令赡部洲有情之类不闻恐怖。时彼魔军雨诸兵仗。皆变为华。于王舍城四衢道中。自然从地涌出莲华。其华千叶七宝庄严。黄金为台琉璃为茎高至梵天。出种种光明普遍十方。于其华中自然出声。说陀罗尼名为善觉。咒曰。
　　南谟十方如来(一)唵摩尼(二)拔阇梨(三)哩哆耶(四)跋阇梨(五)摩啰赛你(六)微陀啰波你(七)贺那贺那(八)跋阇逻揭鞞(九)多罗婆耶多罗婆耶(十)萨缚(上声下同)摩啰(十一)波(上呼)缚那你(十二)吽(呼憾反下同)萨埵啰萨埵啰(十三)佛驮梅以谛戾(十四)萨缚呾他伽多(十五)跋阇啰迦嚧波(十六)地瑟耻柢(十七)萨婆奉(十八)
　　时彼莲华中。既说咒已复出妙声。其声遍三千大千世界言。善哉释迦牟尼如来。已度生死大海。殄灭魔军离烦恼尘。破无明[穀-禾+卵]然大法炬。由此陀罗尼威德力故。令此大地变成金刚降伏魔军。
　　尔时金刚密迹菩萨。欢喜踊跃身毛竦竖。顶礼佛足白佛言。世尊今此明咒从何佛所最初而至。我从昔来未曾闻见。尔时佛告金刚密迹菩萨。有陀罗尼名广大宝楼阁善住秘密。由彼威力能令此界三千大千国土变为金刚。一切魔军所有兵仗皆成莲华。由彼陀罗尼威神力故降诸魔众。四衢道中涌出莲华。若不因彼陀罗尼威德力者不成正觉。不能降伏拘胝魔众。不能枯竭烦恼大海然大法炬。我于无量拘胝百千劫来。虽行难行苦行。犹故不能成菩提果。尔时闻彼陀罗尼故方成正觉。彼陀罗尼有大威力有大殊胜是真实法。于诸如来成就法身。能称彼咒名字。则为已称十方诸佛如来名号。若能读诵受持。则为供养礼拜十方诸佛如来。
　　尔时执金刚手菩萨摩诃萨。以种种花种种香涂香粖香供养于佛。既供养已右绕三匝。顶礼佛足而白佛言。世尊此陀罗尼有大威力有大殊胜。唯愿世尊普为世界一切有情。不应以下劣法有所饶益。应以胜法而利益之。何以故此陀罗尼如佛真身故。
　　尔时世尊告执金刚菩萨言。众生下劣不勤精进。多诸惑乱愚痴闇钝。耽著诸欲不信正法。不敬父不敬母。不敬沙门不敬婆罗门不敬尊者。由此不能得是陀罗尼。薄福少德智慧狭劣。如此众生不能得闻。不能受持不能生敬。此陀罗尼。能灭一切罪。是诸如来秘密之藏。
　　尔时世尊告执金刚手大药叉将曰。善男子我今欲往东方过无量恒河沙数拘胝那庾他佛世界。彼有世界名宝灯。有一大城七宝严饰。其城四面广一由旬。多诸人众安隐丰乐。彼诸男子及诸女人童子童女。一切璎珞而以严饰。上妙宝冠自然而现。容貌端严有大威力。精进成就智慧通达。城中有王名曰妙宝。有八十拘胝大臣辅佐围绕。王大夫人名光明宝。有二十万宫人。皆如天女前后供侍。彼世界中所生华果。及诸香树皆是七宝。水生诸华皆是杂宝陆生诸华皆是黄金。国人寿命八十万拘胝岁。成就十善于佛法僧发大清信。彼王善法化世利益众生。彼世界中有佛。名妙种种色宝善住清净如来应正等觉。于彼世界广作佛事。与无量菩萨摩诃萨众及无量拘胝仙人前后围绕。彼之如来身紫金色。具三十二相八十随形好。圆光一寻其明赫耀。诸菩萨身皆紫金色。相好端严辩才无碍坐宝华台。常念广大宝楼阁善住秘密陀罗尼名。由彼陀罗尼威神力故。成就如是殊胜功德。彼佛世尊为诸众生。演说此陀罗尼法。彼诸众生由闻此陀罗尼故。常获安乐。离诸地狱饿鬼畜生阿素罗道。诸恶趣门悉皆关闭开净天路。彼诸众生皆发阿耨多罗三藐三菩提心。住大慈悲无诸怨敌如水乳合。彼佛世尊往昔久远行菩萨道时。修此陀罗尼法作如是愿。愿一切有情生我国者。悉皆决定得不退转无上正觉。若有众生闻此陀罗尼。受持读诵精勤修习。忆念不舍乃至闻名。或复手触或著身上或眼视见。或书帛素或书墙壁。一切众生若有见者。五逆四重诽谤正法。诽谤圣人屠儿魁脍。盲者聋者瞎者瘘者。哑者癞者痈者贫穷下劣。不定业者魔网缚者。堕邪见者毗那夜迦触者。恶星害者七耀害者。彼等诸人闻此陀罗尼名。决定证得无上正觉。或复受畜生身者。鹿鸟蚊虻飞蛾蝼蚁。胎生化生湿生种种虫等。彼诸众生闻此陀罗尼名者。必当决定证得阿耨多罗三藐三菩提无诸疑惑。
　　尔时世尊说是语已。一切大众皆大欢喜身毛耸竖。是时天雨波头摩华俱牟头华。芬陀利华漫陀罗华。于虚空中有诸种种微妙天乐自然鼓作。时会大众各各皆见身有光明。于如来前自然涌出七宝妙幢。端严丽好人所喜见。幢有四柱四门及四阶道光明赫奕。幢四面上各有大宝。其光如日普耀世界。复有无量宝珠缀于罗网。无量宝铎而悬其上。鲜杂缯彩以为幡幔。多诸妙华间错严饰。是时大地六种震动。所谓动摇吼震踊没之相。诸天宫殿皆蒙光明。光所到处皆悉觉悟。四天王天明仙天等亦复如是。一切魔宫忽然光明皆大怖惧。诸毗那夜迦恐慑驰走。越出界外求哀恃怙。
　　尔时世尊于两肩间现大白毫。其光普遍一切世界一切佛土。彼诸如来睹此光者。即便领悟说陀罗尼意。光既至已渐自收卷。于释迦如来顶上绕旋如没。十方一切诸如来等。咸皆同声赞叹释迦牟尼如来言。善哉释迦牟尼如来。汝今应往宝灯世界妙种种色宝善住清净如来所。赡仰亲近及广宣说大宝楼阁善住秘密陀罗尼法。何以故此陀罗尼有大威力有大殊胜。一切过去诸如来等共护念故。若人得闻此陀罗尼名字及手触者。彼人决定证无上正觉。
　　尔时释迦如来。闻彼十方诸如来赞叹声已。复放无量拘胝百千万亿光明。告诸会中诸人等言。我今欲往宝灯世界。汝等速来今正是时。尔时如来从座而起诣七宝幢以手摩之。是时幢中忽然而出金刚妙座香洁殊胜。于此座上。复出七宝杂错上妙莲华。黄金为茎红宝为台。时佛世尊于莲华上敷座而坐。尔时世界皆大震动。如来便入大宝清净三摩地。既入定已佛神力故。将诸会众及诸菩萨天龙药叉乾闼婆阿苏罗羯楼茶紧那罗摩睺罗人及非人无量拘胝明仙眷属金刚密迹释梵诸天四天王等。上升虚空往诣东方。度无量恒河沙百千万亿拘胝佛刹。佛神力故须臾之顷。至宝灯世界从空而下。诣彼佛所恭敬问讯。少病少恼起居轻利。时释迦众以七宝所成千叶莲华即奉彼佛。时彼如来在深妙会中。舒金色手安慰释迦如来移于宝幢中坐。告释迦如来曰。汝已转大法轮降伏魔军。然大法炬建立法幢。击大法鼓吹大法蠡。于彼世界已作佛事证于所证。今复于此赡部洲中。再转法轮演诸法藏。作是语已彼诸佛刹十八种动。所谓一动摇二涌沸。三如波浪四震有声。五吼轰磕六觉一切有情。于一一动复各有三。所谓动遍动等遍动也。尔时天雨妙华现诸神变。于虚空中出自然音乐。诸大龙王雨大妙宝。种种妙香种种妙衣。种种璎珞上妙红宝。车磲真珠毗卢遮那摩诃妙宝。日藏珠月藏珠。日光珠月光珠吉祥藏珠。雨诸钵头摩华俱牟头华芬陀利华。漫陀罗华摩诃漫陀罗华。黄金华白银华。真珠妙琐缤纷而下。尔时诸天于虚空中出欢喜声。赞叹释迦牟尼如来言。善哉释迦牟尼如来。善哉释迦牟尼如来。欲于此时再转法轮。建大妙宝如意法幢于赡部洲中。所谓摩诃妙宝广大。宝楼阁秘密善住陀罗尼大咒法王。令于世间广大流布。尔时种种色清净善住宝如来应正等觉。于两眉间放大白毫出种种光明。其光普至十方世界一切佛土。彼诸佛等睹斯光者。咸皆证知将欲说此陀罗尼意。其光复至三千大千世界。及诸天宫龙宫一切地狱傍生阎摩罗宫阿素罗众。普皆蒙光。知佛世尊将欲说法。光既遍已渐复收卷。绕旋佛顶倏然如没。
　　尔时十方世界无量恒河沙等一切诸佛。各于彼土与诸眷属现大神变。于虚空中化作七宝妙幢。于其幢中以赡部金为师子座。时诸佛等各坐其座同至会中。尔时种种色清净宝如来。见十方诸佛来至会中。与彼诸佛更相问讯。复以种种神变供养彼佛。既供养已还坐本座。
　　时此会中有一菩萨摩诃萨名曰宝藏。从座而起诣种种色清净善住宝如来所。合掌顶礼白佛言世尊。今此会中十方诸佛诸大菩萨。天龙药叉乾闼婆阿素罗紧那罗摩睺罗人非人天仙明仙。执金刚菩萨而为上首。众会集已无量神变。唯愿世尊为诸大众。说广大宝楼阁秘密善住陀罗尼法。如是殷勤三请世尊为众说法。尔时种种色清净善住宝如来。告宝藏菩萨言。汝今可诣释迦牟尼佛所当为汝说。时宝藏菩萨摩诃萨。即诣释迦牟尼佛所。合掌顶礼右绕三匝。白言世尊。今请如来为诸大众。演说广大宝秘密善住清净陀罗尼法。为诸众生获利益故。
　　尔时释迦牟尼佛。既见宝藏菩萨请已。告金刚密迹菩萨言。善男子汝今可持金刚杵。于大众中而扣其地。金刚密迹菩萨。便奉佛命持金刚杵。于大众中而扣其地。尔时大地应声裂破成四角陷。三千大千世界六种震动。时彼陷地忽然涌出七宝楼阁。其楼四角四柱四门。严丽殊特相好圆满光明赫奕。有四阶道高三由旬。纵广正等满五由旬。于其幢中有赡部金微妙宝塔。无量宝珠而为严饰七宝罗网而覆其上。无量宝铎悬于四角。妙花缯彩而为间错。彼妙塔中有三如来全身舍利。尔时十方诸佛如来。皆共供养塔中舍利。诸菩萨等亦同供养尊重赞叹。散花烧香涂香粖香。悬缯幡盖奏诸音乐。时诸天龙药叉乾闼婆阿素罗紧那罗迦楼罗人非人等。一切会众咸悉瞻仰奇异希有。言此宝塔从何而来。高声赞言奇哉希有。旋绕歌咏幢及宝塔。既旋绕已合掌顶礼。时彼幢中出微妙声唱言。汝诸大众可观空中。众闻此声咸观空中。复见大琉璃宝云在彼空际。其宝云中以金为字。书此广大宝楼阁秘密善住陀罗尼咒。于虚空中复出声曰。汝等咸可读此陀罗尼咒。出此声已。其十方恒河沙同来诸佛一一佛前皆现琉璃宝云。以金为字书此陀罗尼咒。复出如是声曰。南无释迦牟尼如来。今可开彼舍利塔门。彼宝塔中有三如来全身舍利。由彼舍利现大神变殊胜之相。彼全身如来于此会中。当具说此陀罗尼咒并漫茶罗成就明法。
　　尔时十方同来诸佛咸作是言。唯愿释迦如来应正等觉。为诸大众开彼塔门。令诸众生见彼全身如来获大利益。所谓宝华王幢如来。妙宝金刚超王如来宝清净光明如来应正等觉。尔时释迦牟尼。即以神力诣宝塔前。舒金色手百福庄严右手开彼塔门。示彼如来全身舍利。时宝塔中全身如来。复赞释迦牟尼如来言。善哉释迦牟尼如来。今于赡部洲中再转法轮。汝可就此塔中升师子座。尔时释迦如来即升塔中。与诸全身如来同座而坐。尔时众中有金刚手菩萨摩诃萨。顶礼释迦牟尼如来。合掌恭敬白佛言世尊。今此塔中诸如来等。从何而有从何而来。佛言汝今谛听当为汝说。乃往古昔不可思议无量无数阿僧祇劫。此赡部洲中多诸人众安隐丰乐。五谷不种自然成熟。人无彼我亦无积贮。当此之时无有佛名。有一大山名宝山王。彼宝山中有三仙人。一名宝髻二名金髻三名金刚髻。彼三仙人系心专念佛法僧宝。复作是念。我等何时证无上正觉。度脱一切诸众生等。时彼仙众作是念已。须臾默然复起前念。由是念故即证慈悲欢喜一切众生种种楼阁三摩地。获于天眼观彼上方见净居天。复于空中有声言曰。善哉正士善哉正士。能发上愿求大正觉。汝曾闻不。有大妙法名广大宝楼阁秘密善住陀罗尼。往昔如来已曾演说。善为利益一切众生。诸有闻者决定不退无上正觉。一切佛法当速现前。一切三昧亦当现前。一切陀罗尼法门亦当现前。能善降伏一切魔军。然大法炬一切善种当得现前。成就六波罗蜜。一切地狱饿鬼傍生阎摩罗界阿素罗众。闻此咒者皆蒙解脱。生老病死忧悲苦恼永得超越。当来之世于此赡部洲。众生有于父母不孝顺者。不敬沙门者不敬婆罗门者不敬耆旧者。诽谤正法者诽谤圣人者应堕地狱者。诽谤诸佛者诽谤菩萨者。杀阿罗汉者造五逆罪者。杀婆罗门者杀牛犊者。抄劫窃盗者故妄语者。不与取者邪淫者。两舌者粗恶语者。经秤小斗者强夺财物者。负言背信者匿他财物者。一切恶业所摄者。彼等众生闻此陀罗尼。若读若诵若受持。若佩身上若书衣中。若置幢上若书夹内。若书素叠及墙壁牌板。乃至见者闻者及影中过者。或与执持咒人暂相触者。彼等众生由斯陀罗尼大威力故。决定当得无上正觉。能于现世获无量福。一切恶业皆得消灭。一切善根皆得圆满。一切魔军皆得调伏。一切众生见者欢喜。一切众生恭敬尊重。国王大臣及诸眷属见者欢喜。口所出言闻者皆信。手脚柔软音调和雅。离于贫穷不受世苦。毒药刀杖火灾等难永相去离。师子虎狼诸恶禽兽不能为害。无劫贼难无旃荼罗难。无魁脍难无罗刹难。无恶鬼难无邪魅难。无毒蛇难无疫疾难。乃至一日病二日病三日病四日病。疟病常病眼病。耳病鼻病舌病口病。齿病唇病喉病项病。手病背病腰病脐病。痔病痢病髀病脚病。丁病瘇病班病肚病。疥病疱病癞病癣病。头痛病偏风病。如此病等悉皆除灭。不盲不聋不哑不瘘。临命终时心不散乱不失正念。一切诸佛当来现前安慰其人。睡眠觉悟行住坐卧常得安乐或于梦中见百千万世界刹土诸佛如来并诸菩萨前后围绕。此陀罗尼有如是等无量无边不可思议力。时彼仙人得法欢喜欣庆踊跃。于其住处如新醍醐消没于地即于没处而生三竹。七宝为根金茎叶竿。梢枝之上皆有真珠。香洁殊胜常有光明。往来见者靡不欣悦。生满十月便自裂破。一一竹内各生一童子。颜貌端正色相成就。时三童子亦既生已。各于竹下结加趺坐。入诸禅定至第七日。于其夜中皆成正觉。其身金色三十二相八十种好圆光严饰。时彼三竹一一变成高妙楼阁。尔时便有广大宝秘密善住陀罗尼咒于虚空中以金书字。忽然而现四大天王。所谓宝髻龙主天王。宝藏鸠槃茶主天王。妙珠光摩祜罗主天王。各执持宝盖而覆其上。清净天人散诸妙珠。金刚药叉主天王与无量百千眷属执持妙华。而以供养同作是言。今佛世尊出现宝藏。
　　尔时世尊告执金刚菩萨摩诃萨。昔三仙人岂异人乎。今此宝幢塔中三全身如来。是彼时三竹者今妙楼阁宝幢是。彼时地者今此地是。彼时世界者今此世界是。彼时仙人由闻此陀罗尼勤修习故。舍彼仙身成等正觉。昔时空中净居天者。岂异人乎则我身是。昔有贤者名曰净居。常勤供养彼三仙人。其净居者今妙种种色清净如来是。昔彼三仙既成正觉。为彼净居而授记曰。汝于来世当得作佛。号妙种种色清净如来。
　　尔时十方同来诸佛。咸赞释迦牟尼如来言。善哉善哉能以如来境界善加护故。说此往昔因缘。示现如是秘密陀罗尼。是诸如来秘密之母。是诸如来秘密之心。是诸如来金刚之座。是诸如来秘密神变。是诸如来成就秘密六波罗蜜。是诸如来般若波罗蜜。是诸如来秘密坛场。是诸如来秘密之印。是诸如来秘密放百千万光。是诸如来秘密实相之藏。是诸如来秘密三摩地加护神变。是诸菩萨秘密庄严菩提心。是诸菩萨秘密佛地。是诸菩萨入秘密三摩地。此陀罗尼能除一切业障。汝今能说。
　　尔时释迦牟尼如来。住正念智观察一切如来。复放百千万拘胝那庾他光明。所谓青黄赤白红紫杂色。普遍十方诸佛世界。光遍彼已还来佛所。右绕三匝没于佛顶。光既没已。时佛世尊以净梵音。于大众中说此陀罗尼咒曰。
　　唵(一)萨婆呾他伽(上呼下同)多(二)摩尼舍多(三)你毕低(四)社缚罗社缚(上呼下同)罗(五)达摩驮睹碣里鞞(六)摩尼摩尼(七)摩诃怛他伽多缬里摩尼(八)莎诃(九)
　　说此陀罗尼大明咒王。山河大地六种震动。十方如来同声赞言。善哉善哉释迦如来。善说此陀罗尼大明神咒。于虚空中现赡部金云遍覆十方。于其云中下七宝雨。杂以牛头栴檀上妙粖香充满世界。复雨优昙钵花而以供养。次雨俱牟头花芬陀利花苏乾陀花。曼陀罗花摩诃曼陀罗花。露遮花大露遮花。曼殊沙花大曼殊沙花。苏摩那花婆利师花。栴檀华瞻卜华而供养佛。一切魔宫炽然火起。一切魔众皆悉惊怖。一切毗那夜迦身皆流汗臭秽奔走十方。所有净信天龙药叉乾闼婆阿素罗紧那罗摩睺罗人非人等。各持供具供养如来。复有摩尼光思惟菩萨。与无量百千万亿俱胝菩萨。悉持种种妙宝而供养佛。
　　复有金刚手菩萨。与无量百千万亿俱胝明仙。复以种种百千天衣而供养佛。
　　复有四大天王。与无量百千万亿四天王众。以种种香华涂香粖香华鬘衣服幡盖而供养佛。
　　复有梵天与梵众诸天而来供养。
　　复有三十三天与百千万亿天子供养于佛。如是那罗延大自在天贤摩尼天贤满力天等同来供养。
　　复有日月天子在于空中而供养佛。复有胜天女辩才天女。饷弃尼天女毗摩天女。金刚时天女花齿天女。使者天女百千万亿。各各以天严具供养于佛。
　　复有鬼子母神。与百千万亿药叉女等。前后围绕而供养佛。
　　复有无量乾闼婆众。以天音乐而供养佛。
　　复有无量百千龙王集会。所谓娑竭罗龙王难陀龙王。优钵难陀龙王。婆鲁拏龙王善住龙王。宝髻龙王形貌圆龙王。以种种妙宝而供养佛。
　　复有转轮王与无量百千万亿大臣宫人婇女前后围绕。于时大地变成金刚。于如来前从地涌出七宝莲华。其华千叶。于其华中有赡部金千辐宝轮。光明赫奕晖耀如日。其光遍覆三千大千世界。于轮脐中出微妙声作如是言。善哉善哉释迦牟尼如来。能说如是秘密陀罗尼。此陀罗尼明咒。能转无上最大法轮。能入菩提道场。是诸如来秘密明心。是诸如来真宝如理。唯愿世尊复更为说广大善住秘密楼阁陀罗尼心要之法。令一切大众咸皆觉悟无上菩提。此为根本。今正是时。愿垂速说。此咒能除一切恶道业障。能竭一切血泪苦海。能度一切生死旷野。能越一切烦恼瀑流。若不遇此陀罗尼大明咒王。终不能成无上正觉。此陀罗尼是诸佛种。是大法轮是大法炬。是大法幢是大法蠡。是大法鼓是金刚座。唯愿世尊广为众说此大陀罗尼王曼荼罗印法[巾*(穴/登)]法。今此会中天龙药叉乾闼婆迦楼罗紧那罗摩睺罗人非人等。咸皆瞻仰愿闻法要。尔时世尊闻是语已。即为大众广说陀罗尼秘要之法。

　　根本咒品第二

　　尔时世尊为诸大众。说此陀罗尼王。此咒能成就无上菩提。能除一切罪业身得清净。即说咒曰。
　　那慕萨婆怛他揭多(去)南(去一)唵(二)肥布罗孽鞞(三)摩尼(去)钵腊(二合)鞞(四)怛他(上)多(去)那捺你舍泥(五)摩尼摩尼(六)苏钵腊鞞(七)肥摩丽(八)娑孽啰钳鼻(去)囇(九)吽吽(十)什皤罗什皤罗(二合十一)勃陀嚩[口*路]枳羝(十二)麌醯夜(二合)地瑟耻(二合)多孽鞞(十三)莎诃(十四)
　　尔时世尊说此广大宝善住秘密楼阁陀罗尼已。于此大地六种震动。雨大宝雨及天妙华。一切大众咸皆欢喜。叹未曾有证不退转。是时十方诸如来等。同声赞叹释迦牟尼如来。善哉释迦牟尼如来。乃能说是入菩萨道场陀罗尼。大众闻已一切恶趣皆得消灭。念此陀罗尼名者。则为以诸微妙香华涂香粖香。供养十方一切诸佛。若能读诵即得不退转无上正觉。乃至百劫千劫百千万劫一切如来。不能赞叹尽其功德。此陀罗尼有大威力。一切魔王终不能为其障碍。一切怨家恶友鬼神。药叉罗刹人非人等不能为害。增长无量福德。若才念此陀罗尼者获福如是。
　　尔时执金刚手药叉军将及四大天王。于其会中从座而起。恭敬合掌顶礼佛足。白言世尊我等常当拥护持此陀罗尼者。尔时世尊舒金色手。摩执金刚手菩萨及四大天王顶作是言。我今以此陀罗尼神咒付嘱于汝。若有持此陀罗尼者汝当拥护。
　　尔时执金刚手菩萨及四大天王。白佛言世尊我等奉如来教。常护此大陀罗尼法明咒。亦当拥护彼受持者。

　　心随心咒品第三

　　尔时世尊为诸大众。说陀罗尼心咒曰。
　　唵　摩你　跋社　黎吽
　　尔时世尊复说随心咒曰。
　　唵　摩你　达哩吽　鏺吒
　　根本咒者不假简择吉祥星宿日斋戒。但诵满一万遍已。然后佛前或舍利塔前。于白月十五日洁净洗浴。著鲜净衣随力供养。然四盏灯散诸香华。受持咒者食三白食。便诵此咒八百遍。即于当处宿。天欲晓时。如来乃现其身。执金刚手菩萨亦现于前。所有愿者皆得圆满。若造五逆罪者作如是法。第三遍方得感现勿生疑惑。常于清旦诵八百遍。所求上愿皆得成就。毒不能害水不能漂火不能烧。贼不能伤病不能侵。无他恐怖常无重病。亦无眼病耳病鼻病。舌病口病齿病唇病。乃至一日病二日病三日病四日病无头痛。诸恶毒蛇虎狼禽兽。不能为害无邪魅难。此陀罗尼威力如是。能除一切怖畏能灭一切恶障。能生一切功德能成就六波罗蜜。成就如来所行之行。读此陀罗尼者。皆能成就一切事业若有人登大高山峰上诵此陀罗尼。尽眼所见处。所有众生灭一切罪业。亦离一切地狱业。得免一切畜生身。若入天庙中诵此陀罗尼者。使诸天神无不从命。若入龙池诵此咒者。一切龙神皆来归命。若于日前诵此咒者。日天子即当来现其人前。所求意愿皆能与之。若有于执金刚手菩萨前诵此咒者。执金刚手菩萨现于其前。所求愿者亦得随意。若有人取菖蒲根。诵此咒八千遍讫或佩或执。即令一切众生。见者欢喜所索皆得。若咒胡椒含于口中共他人语。所出言音皆悉信受。若有人咒白芥子一千八遍掷于虚空。一切恶风雷雹皆得消散。若咒食盐一百八遍。令净行婆罗门皆来率伏。若欲调伏刹利。取白芥子咒千八遍烧之。并可呼诸鬼神来共人语。亦能治一切鬼气。若天炎旱以黄牛粪涂地。尽作龙一身三首。其下作四方龙池。于龙池心中著金。其坛青色。黄丹画龙身上。于坛四角各置一满瓶水。复置四香炉。置四新瓦盆。一盆中著乳一盆著酪一盆置乳糜一盆置酥及沙糖。又别作四肘方坛以牛粪涂饰。复以麨粖画坛。坛内插箭四只。缠五色线悬五彩幡。烧四种香所谓安悉熏陆白檀苏合。于其坛内散七种谷。列五色食并诸花果。其诵咒人面向东方。取一芥子咒之一遍皆令掷。打画龙头上一咒一掷满千八遍龙即行雨。一切诸龙皆来率伏。若欲止雨取白芥子诵咒。咒之掷龙池中雨即便止。若欲止恶风雹雨。取佉陀罗木作橛。钉龙池边即得雹止。若欲缚毗那夜迦。取白芥子咒百八遍。安毗那夜迦头上。便不能作其障碍。以乳洗毗那夜迦即得解脱。所作诸业皆得成就。其持咒者常须清洁著鲜净衣。此是根本咒法。

　　　　广大宝楼阁善住秘密陀罗尼经卷上



　　　　广大宝楼阁善住秘密陀罗尼经卷中

　　　　大唐天竺三藏菩提流志奉　诏译

　　持心咒法品第四

　　持心咒者诵百千遍得见一切如来。若诵二百千遍得见一切佛土。若诵三百千遍得入一切坛场。悉得成就一切咒法。若诵四百千遍得于仙人中转轮王。若诵五百千遍得入一切阿修罗宫中。若诵六百千遍得见一切伏藏。若诵七百千遍即了过去知宿命事。若诵八百千遍即得宝印三摩地。若诵九百千遍得一切菩萨神变加持。若诵十百千遍得一切如来灌顶佛地。与一切如来同会。如是倍增而获无量殊胜功德。若造五逆罪诽谤圣人诽谤正法。应入阿鼻地狱者。诵咒一千遍。所作罪业悉皆消灭。得不退位悟宿命智。眼耳鼻舌身意六根清净。增长无量殊胜功德。兼获世间种种事业随意成就。
　　复次说雄黄法。取好雄黄一小两许置赤铜器中。从月十三日身自洗浴。著鲜净衣吃三白食。谓酥乳酪。于世尊前咒十万遍。至十五日夜所咒雄黄现三种相。若暖若烟若光焰即得成就。若其暖时持咒之人身隐不现。阿修罗窟门开见一切宫殿悉皆得入。若意乐所作皆得成就。即得仙人转轮王位。取少雄黄点自额上。若见烟出即点眼上。当见一切菩萨宫殿住处。又见一切金刚种性。远离一切诸恶魔众。得达一切法藏。随所去处皆得通达。若见光焰即腾虚空。得见光焰陀罗尼三摩地。得入三十三诸天中王所欲皆得。若于山顶诵咒。得为一切众生尊重所求皆得。一切赡部人咸来恭敬。于水池边诵此咒一千八遍。一切诸龙皆悉降伏。取白芥子咒千遍散掷虚空。即便大雨降伏诸龙。若日日诵持即得种种殊胜吉祥。取一瓶水以因陀罗呵悉多药(白及药也)及钵罗奢(赤药也)白芥子。并郁金香紫檀白檀等香各一小两半。内前瓶中诵咒一万遍。取此香水洗浴一切大病患人皆得除差。及灭一切罪障。所有符书[示*厭]祷皆悉消灭。获得一切殊胜吉祥。若有妇人意欲求男。以此水洗浴即便生男。若有诸人诵持余咒无能验者。以此水洗浴即便有验。如是一切速得成就。及余事业亦得成就。

　　诵随心咒法品第五

　　诵随心咒者满一万遍。所有障碍诸鬼神等。悉来敬礼持咒者足。作如是言。救护我等勿断我命。所使我者决定得了。若诵二万一千遍者。即使得一切天龙为天中主。所出言辞天皆奉行。若诵三万遍一切药叉罗刹咸悉伏从(四万遍梵本阙)若诵五万遍所欲追摄。若天若龙若药叉若迦楼罗若紧那罗阿修罗摩睺罗。及仙人婇女沙门婆罗门刹利种种人等。以安悉香及白芥子烧之若诵六万遍得无垢三摩地。若诵七万遍得作仙人转轮王。若诵八万遍执金刚手菩萨及与眷属来现其前。若诵九万遍得诸菩萨施与无畏。若诵十万遍得尽见过去如来。随意所适无有随碍。得一切陀罗尼经论一切如来加持。令证无上菩提。及得种种出世间法皆得成就。诸佛如来无不随喜。

　　杂咒品第六

　　坛前欲坐诵此咒曰。
　　唵摩尼军荼利吽吽莎诃
　　诵七遍然后坐。作余护持法。
　　次结界咒曰。
　　唵摩尼微射曳达罗达罗吽吽莎诃
　　诵此咒咒白芥子七遍。散于坛中便成结界。
　　次结十方界咒曰。
　　唵腻嚩[口*栗]多摩尼阿卢止啰枳[口*栗]底吽吽泮吒
　　诵此咒咒香水。和白芥子百八遍散洒十方。
　　辟毗那夜迦咒曰。
　　唵摩尼钵啰婆嚩你贺啰贺啰吽泮莎诃
　　诵此咒咒灰水二十一。遍散于十方。
　　顶髻咒曰。
　　唵伐质啰摩你帝瑟吒帝瑟吒吽吽泮泮
　　诵此咒七遍以咒自身手以摩自头顶。
　　护衣咒曰。
　　唵摩尼微布黎地唎吽泮吒
　　诵此咒咒香水洒衣上。
　　洗手咒曰。
　　唵[口*物][口*柱](丁廋反)筏底诃啰诃啰摩诃摩你吽吽泮
　　诵此咒咒水。洗手及周洒身上。
　　洗浴咒曰。
　　唵苏涅隶摩罗伐底诃啰诃啰跛晚弭哩吽莎诃
　　诵此咒咒白芥子和水咒一百八遍浴身。
　　次结护咒曰。
　　唵摩尼达哩吽吽泮吒
　　诵此咒用结护。一切香华果等及所用之物。皆用此咒而结护之。
　　结索咒曰。
　　唵地哩地哩微摩罗迦哩吽吽泮吒
　　次散华咒曰。
　　唵萨婆怛他伽多布社摩你吽吽
　　所有香华皆诵此咒散之。散时亦诵。
　　涂香咒曰。
　　唵萨婆怛他伽多乾陀摩你馺颇啰拏吽吽
　　诵此咒咒香涂坛。
　　烧香咒曰。
　　唵拾缚哩多摩尼阿勃罗古吒娑颇罗拏(上)微伽低吽
　　然灯咒曰。
　　唵什缚哩多始佉哩陀嚩哩吽吽泮吒
　　坛外施一切天鬼等咒曰。
　　唵钵啰嚩啰竭啰缚底娑啰娑啰吽吽
　　次上遏迦咒。亦于天神边。日别散糠米花。诵此咒散之。咒曰。
　　唵摩诃摩你布啰耶达啰达啰吽吽
　　次坛中日别献佛食诵此咒曰。
　　唵摩诃摩你微布犁吽吽婆啰婆啰吽吽
　　次献火食咒曰。
　　唵什缚啰萨普啰伽伽那钵啰多啰尼吽吽
　　次把数珠咒曰。
　　唵阿卢止啰摩你钵啰缚多耶吽
　　以此咒诵七遍已。即成就一切如来无量百千咒法。若准摸坛界。以此咒咒绳七遍。可用拼界道。
　　次结加趺坐咒曰。
　　唵拔折啰摩你迦啰紧枳唎枳唎吽吽泮吒
　　(此咒是前结加趺坐咒前咒是欲令诵时咒应知)。
　　次念诵时咒曰。
　　唵苏钵啰缚底多吠艺摩你摩你莎诃
　　启告诸佛愿知咒曰。
　　唵萨婆怛他伽多喃缚庾社鞞多啰多啰吽吽摩你迦那宁莎诃
　　次请一切诸佛咒曰。
　　唵苏微布罗钵啰钵啰缚黎杜嚧杜嚧吽吽
　　次求愿咒曰。
　　唵萨婆怛他伽多地瑟吒质多僧洛叉跋社黎吽吽
　　诵此咒时当作是念。愿一切诸佛等心拥护施坚固力。
　　次求菩萨愿咒曰。
　　唵苏微布罗缚多宁诃啰诃啰吽
　　诵此咒时作如是念。愿得妙广博藏放无畏光。
　　请一切天龙咒曰。
　　唵阿鼻娑摩耶拔质黎达啰达啰吽
　　当作是念。无边三末耶金刚执持不可动坏。
　　次请四天王等咒曰。
　　唵摩你微迦缚低吽
　　侍者咒曰。
　　唵湿婆摩你呼嚧呼嚧吽
　　诵此咒用结护坛外供事弟子。
　　入道场咒曰。
　　唵萨婆怛他伽多拔折唎你达啰达啰吽吽
　　当于道场侧跪地合掌。诵此咒已作如是念。愿一切如来以金刚力加持我。
　　次献一切佛及一切菩萨诸天等咒曰。
　　唵微啰微啰制伽伽那缚泗你啰呼啰呼吽
　　所有一切香花饮食。皆诵此咒用持上之。
　　次拥护身咒曰。
　　唵摩你苏婆你微伽缚低阿啰叉多摩尼吽
　　次发遣诸圣咒曰。
　　唵萨婆怛他伽多俱卢你低娑摩啰微伽低什缚罗什缚罗吽莎诃
　　此咒通一切处用。所谓送尊上遏伽香花饮食等。此上并是心咒。皆有殊胜威力。若有用者先诵八百遍。然后作法。但念诵成就一切善业。消灭一切恶业。一切苦恼皆悉解脱。诸佛如来为决定授记。当得作佛。先世恶业受持此咒。悉皆消散速证菩提。获无量恒河沙等无量功德。速成正觉能转法轮。

　　结坛场法品第七

　　尔时世尊说坛场法。先择胜地然后作坛。其坛场作四门。以五色彩画。其彩于新器中和香。然后用之。其坛中心作一小坛。方圆二肘。以白檀香郁金香而涂饰之。其大坛四肘。以牛粪涂饰。其小坛中画一佛像。其佛前作一莲华。七宝庄严。于莲华台中画作一轮。轮有百辐。有辋有齐以金饰轮。轮外画焰光。其莲华茎如毗琉琉色。左边画执金刚菩萨。而作嗔相手执白拂(一本云左手把杵右手把钺斧)右边画宝光金刚菩萨。种种璎珞以为严饰。一手擎宝珠。一手执白拂(一本云把数珠)四角各画四大天王。身著衣甲手执器仗。种种璎珞而严饰之。作嗔怒相。其小坛中画七珍阶道。于其坛上悬缯幡盖。其坛大门向东而开。四角各置一金银瓶。或无金瓶。瓦瓶金涂。中盛满香水。及安妙花。银瓶无者。亦应如是满中盛乳。于小坛东门内南边。画吉祥天女。种种璎珞而以庄严。北边画饷弃尼天女。坛中门应画金刚使女神形。安八臂。种种璎珞以为严饰。手执刀杖。于小坛上悬种种幡盖。然三十二灯。种种花果散其坛上。于佛像前。置金香炉烧苏合香。于小坛外。置银香炉烧安悉香。于摩尼药叉前烧苏合香。于四天王前烧薰陆香及萨阇罗娑香(白胶香也)于吉祥天女前烧白檀香。于饷弃尼天女前烧安悉香。于金刚使女前烧萨罗计香(青胶香也)其诸天神各各别以饮食而供养之。其小坛四门外各立吉祥标。于其东门外画鬼子母神。有七鬼子围绕。于南门外画大自在天神。于西门外画花齿罗刹女。于北门外画毗摩天女。有七婇女围绕。于坛四边上插画三十二箭。其一一箭各画悬五色彩帛缠之。坛四面悬五色幡。应作七种油饼。于大坛外更置三十二净水盆。盆中安种种花。三十二净水瓶。瓶内各别安浆。三十二香炉。然一百八灯。悬一百八琉苏(花鬘是也)散种种粖香然种种香。所谓安悉。薰陆。悉必栗迦香(苜蓿也)栴檀。沉香。多伽罗(杜茎药也)苏合。萨罗计(青胶香也)五味香。龙脑香。麝香。郁金。紫檀等香。以为涂香。涂天神上。复以乳酪沙糖石蜜水各盛以八瓶。复以乳粥(所谓糠米菉豆胡麻牛酥相和作即是)糠米饭欢喜团(所谓少糖糠米麰和蜜浆作之)各有八盆。复盛四瓦碗油四瓦碗酥。四瓦碗沙糖。四瓦碗油麻。四瓦碗果子。四瓦碗七种谷子。作种种食散于坛外。所谓[飢-几+夾]饼。煎饼。小豆煎饼(所谓菉豆末和蒱桃浆作之)油麻煎饼。无忧妙味饼。酥饼。沙糖饼。复于大坛西门外。置二香水瓶。并置所供养饮食。欲入道场时先诵此咒咒门两边香水瓶。咒曰。
　　唵摩诃毗布罗(一)钵罗底(丁以反二)瑟耻多悉睇(三)阿鞞诜者(四)么吽(二合)萨婆怛他伽多鼻洒鸡(五)婆啰婆啰(六)三婆啰三婆啰(七)吽吽(八)
　　此咒加持灌顶瓶水。诵此咒者。能除先世以来所有恶业。令得身心清净。一切诸佛皆来。拥护摄受而为授记施其无畏。所有事业。能令成就得入如来三摩地。悟甚深法。忍登佛道场成等正觉。

　　画像品第八

　　尔时世尊告诸大众。我今说画像法。而能成就一切事业。应取新白[疊*毛]未割线者。或一肘或二肘三肘四肘。乃至七肘四方令等。画一如来。坐师子座作说法像。于像右边画执金刚菩萨。为赤白红色。有十二臂皆执刀杖。有四面。正前一面端正欢喜。左边一面作嗔相。右边一面有牙上出。又一面皱眉可畏相。又怒两目。以种种璎珞而严饰之。坐莲花台半加而坐。如来左边画摩尼金刚菩萨。有四面前面欢喜。右面青色。作摩诃迦罗天面。左面缘色。半作师子面半作人面。后面嗔相。皱眉露齿作浅绿色。有十六臂。右手把如意珠作奉佛相。左手持莲华。一手施无畏。谓仰展五指如低。二手合掌。余手皆执诸器杖。所谓三锋槊轮刀金刚杵华箧数珠澡瓶利剑经夹宝塔须弥山。于莲华台上半跏而坐。于其座下。作饷弃尼天女。有八臂。胡跪合掌作供养佛相。金刚手菩萨座下。作吉祥天女。胡跪执种种宝器。供养如来相。于吉祥天女后。画使者天女。作笑面。有四臂。种种璎珞而为严饰。手持刀杖。使者饷弃尼天女后。画花齿罗刹女。身著素服。以手持花瞻仰如来。于大像前画作七宝莲华。而有千叶。琉璃为茎。其上作千辐轮有辋。四面皆艳光。其下画作四天王。种种严饰手执刀杖。七宝莲华下作七宝池。于池岸上作多众仙人。皆悉胡跪。或持花或持宝。或手持香炉或手持数珠。各异严持瞻仰如来而为供养。于大像上。画梵天帝释大自在天。散花供养。勿以皮胶和于彩色。其画像人应受八关斋戒。诵咒之者。著新净衣食三白食。于月八日。在如来前如法诵念。至十五日令满一亿遍。乃见自身而发光明。便悟无障碍慧眼。证清净摩尼三摩地。于诸仙人得轮王位。亲见一切如来。若诵一遍不堕一切恶趣。离诸贪嗔痴无诸嫉妒。成一切功德。摄受一切善根。诸佛如来之所护念。常来安慰。能摄一切诸天。一切天龙药叉乾闼婆迦楼罗紧那罗摩睺罗伽人非人等。皆来供养。国王大臣常应恭敬。在于人间游行无畏。诸波罗蜜皆速成就。其有但受持读诵者。无量功德。若能如法结坛场画像备诸坛法。彼人功德与佛无异。为诸人天之所敬养。诸佛如来授记此人。决定证于无上菩提。不复受胎藏之身。所生之处皆莲华中。常于佛前。与诸菩萨同坐一处。

　　护摩品第九

　　尔时如来。复为诸大众说护摩法。先须清净身心修净梵行。然后作法。于一一法速令成就。发广大利益诸众生心护摩供养咒食烧之。诵此咒曰。
　　唵萨嚩(二合)诃钵底[口*勃]路(二合)暴婆(去)吽吽泮吒莎诃
　　诵此咒时。应以油麻白芥子和酥。一咒一烧满八千遍投之。能令一切咒法速得成就。伏诸一切障碍鬼神。一切恶鬼恶业恶友怨家。皆得调伏。一切恶梦灾怪不祥之事。自然消散。以安悉香白芥子和酥。一咒一投火中。烧之满八千遍。一切鬼神欲来恼者。头自裂破。一切病患速得除愈。复以酥和白芥子诵咒。一咒一烧满八千遍。得所住处无诸怨敌。若以天木香(松木是也)和酥。一咒一投火中烧之满八千遍。得斫迦逻啰阇住处。所念皆成。若以娑罗树香(松梢也)和酥及白芥子。于山峰上以咒烧之。如前遍数。诸阿素啰门自然而开。此人得作明仙王。若以乾陀啰树(安悉香树也)或以龙花蕊香和白芥子油。于龙池边一咒一烧满八千遍。能降伏一切诸龙。须使皆得。须雨即雨。更无雷雹之难。以杂谷子及供养佛净斋食。若为自他称名诵咒。一咒一烧满八千遍能令五谷丰熟以白盐诵咒。一咒一烧满八千遍。一切药叉女皆来礼足言。勿伤我命随意驱使。以苏和糠米。一咒一烧满八千遍。得大富贵。以胡椒对日。日东方时诵咒满八千遍。一咒一烧。其人常得诸天拥护恒为利益。若于吉祥天女前。以油麻和白芥子烧之。得大财宝。若以遏迦木(谓杜仲木也)长一尺截之。一咒一烧满八百遍。得一切诸佛菩萨。悉知是人离诸业障。于一切世间出世间明咒。皆悉了悟。无诸疾病。于诸怨敌而得最胜。世间烦恼不能染著。由此明咒力故。诸有善业皆得成就。一切恶梦不祥之事。皆得消散。一切邪魅[示*厭]祷之横。皆不著身。不堕邪见杂恶道中。
　　尔时佛告金刚密迹菩萨此陀罗尼王法有大威德。是一切诸佛如来心。是诸佛母。是诸如来转大法轮。是诸如来入菩提路。是诸如来智慧法炬。是诸如来鸣大法蠡。是诸如来坐金刚座。是诸如来降伏魔军。是诸如来最胜秘密。能除赡部洲众生所有烦恼。能竭赡部洲众生地狱饿鬼傍生之业。能除赡部洲众生生老病死忧悲苦恼。
　　尔时世尊复告金刚密迹菩萨。我以佛眼观诸如来。不能说此陀罗尼所有功德甚深妙法。此陀罗尼有如是最胜殊妙。非诸譬喻之所能尽。薄福少德下贱众生。永不闻此陀罗尼名字。况复得见受持读诵。若有闻见此陀罗尼者。是人已曾亲近恒河沙诸佛菩萨。佛告金刚密迹菩萨。此如来心难解难。入若有善男子善女人。于百千万劫。供养八十俱胝无量恒河沙诸佛菩萨。饮食衣服房舍卧具。百种汤药幡盖香花涂香末香。复以七宝满三千大千世界。于日日中奉施诸佛。金刚菩萨于汝意云何。是善男子善女人功德多不。金刚密迹菩萨白佛言。世尊此人功德无量无边。不可胜数。佛言若于如来心陀罗尼。能读诵满一遍者。此人功德胜前功德。诸佛如来说不能尽。若有善男子善女人。虽不读诵但心念者。亦得如上无量功德。
　　尔时如来说是言已。众中天龙药叉乾闼婆迦楼罗紧那罗摩睺罗伽人非人等。一切大众踊跃欢喜。发声叹咏五体投地。合掌向佛白言世尊。佛出世间甚成希有。今佛世尊于赡部洲。能善建立置秘密陀罗尼心法。
　　尔时十方同会诸佛菩萨。咸赞释迦如来言。善哉善哉。既同赞已各还本土。尔时释迦牟尼世尊。以佛神力还娑婆世界。

　　　　广大宝楼阁善住秘密陀罗尼经卷中



　　　　广大宝楼阁善住秘密陀罗尼经卷下

　　　　大唐天竺三藏菩提流志奉　诏译

　　印法品第十

　　尔时金刚药叉主菩萨。踊跃欣庆身毛皆竖。于仙人会中持杵挥空。以种种香花衣服。与诸仙人往诣佛所。顶礼佛足右绕三匝。以诸香花而散佛上。偏袒右肩右膝著地。白佛言世尊。如来今于人间。然大法炬建立陀罗尼法。若有见闻此陀罗尼者。与佛无异。如此众生。决定当得无上正觉。舍离一切诸恶业障。唯愿世尊为诸众生。说陀罗尼印法。此之手印如何而作。如何安手如何安臂。复更云何以手按手。云何而作心印。云何舒臂云何住念。云何安慰坛神。云何能得诸如来之所加护。云何请佛坐金刚座。云何请诸如来。而为灌顶转大法轮。云何得胜持印之法。云何作转轮王印。云何作如意宝印。云何作四天王印。云何作吉祥天女印。云何作饷弃尼天女印。云何作金刚使者天女印。云何作安置诸天印。云何作呼召诸天印。云何作根本印。此诸印法我先不解。世尊慈悲为我解说。若解此印。速能成就诸功德故。若有见者获福无量。
　　尔时世尊于大众中。舒百千万亿俱胝庄严功德手。覆金刚菩萨顶上。安慰金刚密迹曰。大药叉主汝今谛听。我为汝说陀罗尼印法。付嘱于汝。为诸未来一切众生。汝应受持为我流布。当加敬护。犹如诸佛同入如来道场之想。同见如来转大法轮。亦如守护诸佛舍利。勿以此法于后世时。妄相付与下劣贱人恶性众生。破戒众生懈堕众生。邪见众生小乘众生。贪欲众生我慢众生。如斯之类不须为说。此陀罗尼如来舍利若有薄福众生。闻我此法便令损坏。当知此等。如毁谤佛无有异也。是故金刚主菩萨。应勤加护勿妄传授。此咒所在之处如佛无异。
　　尔时金刚手菩萨。顶礼佛足白佛言世尊。如是如是世尊。我当专心恭敬供养以报佛恩。唯愿世尊为我演说悟作印之法。令诸学者得法成就。
　　尔时世尊知众渴仰作印之法。便为说言。应于佛坛中作四佛心印咒。复作四圣金刚心印咒。以此二印启请诸佛。勿用别印。若持印咒者。应净洗浴著鲜洁衣。以五种牛净物用护其身。复以涂香遍拭其体。以白檀香涂其手掌。复以郁金香再涂其上。以五色咒索交结其身。复想自身为本圣尊。或于佛前有舍利塔前。面向东坐端意寂静。发慈悲心念根本咒心。咒随心咒亦复如是。常以香花供养诸佛。于执金刚观世音曼殊室利弥勒菩萨等前。亦应如是供养。礼十方诸佛贤圣作。如是启请曰。
　　稽首十方过去未来现在一切诸佛及诸菩萨。我今尽皆礼足尊重供养。作是言已便结宝莲花印咒。用请佛菩萨一切坛神诸天等坐之。即说宝莲华咒曰。
　　唵摩尼(一)缚驲啰(二)钵啰缚离麌呬耶(三)钵豆摩摩尼(四)钵罗鞞(五)莎诃
　　印相以二手虚中合掌。令如合莲华相。即复开头指中指无名指。二大小指头相拄。如大开敷莲华形。诵前咒次第布于坛中。请圣坐之。
　　次说普光明宝清净一切如来心印咒法。
　　佛言。先以右手大拇指。与头指相拄。余三指展之。次以左手展其头指。屈其大拇指。余三指压之。二手聚于心上。在于佛前寂静而住威仪齐整。应以慈眼观于众生。身不动摇安然禅定。诵印咒曰。
　　唵萨婆怛他伽多纥哩陀耶摩尼涉缚逻尼阿吠瑟吒耶吽
　　诵此咒兼作手印已。即得一切如来心印成就获福德身。若有善男子善女人。以七宝满三千大千世界。及以衣服涂香末香。杂花璎珞幢幡花盖。供养无量百千万亿恒河沙微尘等数诸佛世尊。所得功德可思量不。甚多世尊不可思量。
　　佛言。若有善男子善女人。诵此陀罗尼咒及作印法。满一遍者。所获福德百千万倍。多前功德非诸如来以佛智力挍量能尽。若诵持一遍。犹得如是无量功德。况复如法作坛。若有心念地狱饿鬼傍生恶趣诸苦恼者。彼等众生悉蒙解脱。得生极乐世界。亲见一切诸佛如来。此印名曰普光明宝清净如来心印。即为六十四恒河沙那庾多百千万诸佛菩萨。摄受诵持之者。与诸菩萨得为眷属。一切诸天常来拥护四天大王之所。侍卫吉祥天女辩才天女饷弃尼天女。日夜利益。作此印时。诸有药叉罗刹欲来恼者。皆自驰散。如不去者头破作七分。若有刀仗伤者。病瘦困者。命业尽者。得见此印。寿命增长无诸疾苦。持一切咒者。若见此印咒则得成就。所有坛法亦速成就。若有百千万亿手印之法。此印成已彼印即成。诸佛如来悉为授记。决定当得无上菩提。若法成时。三十三天所有宫殿皆自震动。诸天欢喜潜相扶卫。辩才色力皆自增长。有大威德众人恭敬。所出言词闻者生信。具宿命智。一切世论自然明了。命终之后。生华台中相好端严。由印力故速证菩提。
　　次说一切如来心印咒。亦名安慰一切如来印咒法。
　　佛言。先以左肘当[膫-(日/小)+(夸-大)]。平展仰掌。即屈二无名指二小指头相拄。两指端仰侧当于心。小低头。微开其眼。少敛其眉。齿咬下唇目视其身。继心念佛不令散动。诵持此咒二十一遍即说咒曰。
　　唵萨婆怛他伽多钵啰缚啰迦啰摩尼吽
　　作此法时。即为得入十方一切诸佛法藏。等无有异。亦为入于一切诸佛曼荼罗。即为摄入一切诸佛眷属。如是人者。百千劫来重罪恶业荡尽无余。亦如已作十方诸佛坛印一等。若为十方所有一切作障碍者。若恶魔恶龙毗那夜迦等。如被咒师脚踏无异。其诸魔等如被火烧。十方一切诸族种类所作障难。咒师但当以念佛心结此印者。是诸种族悉以胸膺著地求哀归命当是之时其诸族等。见印闻咒而更蒙益其恶心者。自来改悔获大福聚。
　　次说一切如来普光大宝会秘密印咒。亦名一切如来加护心印咒法。
　　佛言应舒右臂仰置右膝上。以大拇指捻中指甲上。以左手仰横心上。以大拇指压无名指中指甲上。舒头指及小指。发慈悲心开目而住。专诚念佛诵此咒曰。
　　唵萨婆怛他伽多毗三菩檀娜跋阇梨吽吽
　　作此印咒法已即得一切如来之所护念。唱言善哉善哉。舒手摩顶犹如赤子。所有业障悉皆散灭。菩萨诸天恭敬拥护。药叉恶鬼不能侵欺。见此印已。悉生慈悲心自然调伏。诵此咒时诸见闻者皆生佛想。若男子女人得见。受持读诵此印咒法者。彼人已为亲见六十二那庾多百千万俱胝诸佛如来。等无异也。决定无疑。所有余法如上所说。一切愿者皆得圆满。若念六趣众生。一遍作此印咒法。彼诸众生无足二足四足多足。皆得解脱。来生决定成等正觉。一切诸天常来拥护。若欲令一切坛场法成就者。亦速成就之。
　　次说一切如来璎珞印咒法。
　　佛言应以两手相交。右腕压左腕。令两手背相著。以二手中指无名指相钩。各屈二手头指小指。以大拇指压之。结加趺坐以印当脐上。倾身向右。竖其两眉清目而视。心念诸佛发慈悲心。欲结印时先称唵字。交腕相钩时称吽吽声。结印竟云泮吒。复诵印咒曰。
　　唵萨婆怛他伽多地瑟姹那摩尼摩尼吽吽泮吒
　　作此印咒能加护菩提道场。加护转大法轮加护佛菩提身。令不动摇如须弥山。一切如来护念此人。皆为授记。身心清净内外明彻。犹如日光宝珠。解脱烦恼积聚功德。其作手印之处。即是舍利之塔。此地当有诸佛成道。当有无量众生蒙如来授记。若恶鬼神来此地者。皆自退走。若有得见此印咒者。灭无量罪不入八大地狱。所有善愿速即圆满。成就一切坛场印法。
　　次说一切如来师子座印咒法。
　　佛言应先结加趺坐。于心前作金刚合掌印已。即各屈左右手头指。各与大拇指相捻拄。屈二中指头相拄。二小指相交入掌中。二无名指相拄。以帛覆印曲躬向前。令印拄地及拄两膝上。印所触地皆为金刚。此是一切如来金刚座印。一切天魔恶鬼神等。不能恼害自来降伏。天龙国王大臣咸来恭敬。诸佛如来加持护念。以佛神力严饰清净。此金刚座印。若有人结此印咒者。则为施与无量恒河沙诸佛如来金刚座已。若为地狱饿鬼傍生阿苏罗作此印者。彼诸众生皆速解脱。当得清净金刚之身。即说咒曰。
　　唵萨婆怛他伽多钵啰缚啰摩尼户嚧(二合)指黎吽吽泮吒
　　次说一切如来成就大宝灌顶印咒法。
　　佛言应先合掌。然后开左右头指。复以左右中指。各与无名指相拄。复屈二大拇指。压二小指甲上。结加趺坐顶戴手印。诵此咒曰。
　　唵萨婆怛他伽多毗布罗三婆鞞吽吽
　　若有善男子善女人。作此印咒法已。即得八十亿恒河沙微尘数诸佛如来。以佛神力而为灌顶。与其授记。成就一切曼荼罗印法。获无量无边不可思议功德。无量金刚菩萨及诸明仙。亦来灌顶。一切天龙药叉乾闼婆阿苏罗迦楼罗紧那罗摩睺罗伽。及四天王皆来灌顶。于明仙中为最上转轮王。于诸如来为灌顶最尊子。得入如来秘密会中。若欲隐其形质。一切怨家不善知识。及诸龙药叉诸鬼神等。皆不得见如观虚空。其持咒人能往十方一切世界。于诸如来前。以大神变化作七宝供具。香花衣服雨宝冠盖。如天垂云而以供养。由咒力故。成就如是殊胜功德。
　　次说一切如来降伏炽然大魔军智炬转法轮神变加护印咒法。
　　佛言应先屈右手头指。拄大拇指头侧节。舒三指而掩于心上。次屈左手大拇指于掌中。微拳四指如莲华叶。以左手大拇指。拄右手大拇指。结加趺坐兴慈悲心。安住寂静然后乃作此印。作此印已则能转大法轮。当此之时三千大千世界。决定六种震动。诸佛菩萨皆以慈眼观持咒人。大力金刚神虚空明仙常来随从。四天神王在四面立。而为拥护昼夜侍卫。若转法轮时。一切如来而为加护。摧灭魔军无诸障碍。其持咒人能现世转法轮。坐菩提道场众所尊重。其有切德。亦如诸佛菩萨转大法轮。身心清净怜愍一切众生。然后作此咒印。作此法时先颦两眉。合其口齐上下齿。观如来实相心念转法轮。作此法已。能破一切魔王及诸障碍者。能然大法炬建大法幢。击大法鼓鸣大法蠡。能师子大吼增长功德[卄/積]。当与八十亿恒河沙诸小咒力等无有异。一切诸佛赞言善哉。并为授记。咒曰。
　　唵萨婆怛他伽多三摩耶摩尼跋社黎吽吽
　　次说得胜符印咒法。
　　佛言应以右手头指。拄大拇指头。舒余三指。左手亦然。复以覆左手重于右手上。当于脐上。面作嗔相自观己身。以右脚安左髀上。令右脚大拇指拄地。以眼斜顾诵咒结印。作是法已。即能降伏一切魔军而得强胜。摧诸毗那夜迦毗那夜迦女。能隐其形。一切有情及诸药叉罗刹等不能得见。一切怨敌不能为害。能破一切地狱。饿鬼傍生等苦。离诸恶业及贪嗔痴。其作法人获福如是。于一切处常得尊胜。所作事业永无障难。离诸病苦速得菩提。十方诸天皆为拥护。即说咒曰。
　　唵萨婆怛他伽多社耶微社耶阿尔多跋社黎吽吽
　　次说如来转法轮印咒法。
　　佛言应先拳右手四指。压大拇指上。然后微拳左手似握物相。覆重右手上。手面向下安之。是名如来转法轮印。一切如来悉皆随喜。作是印已。如是恒河沙百千万俱胝如来咸皆欢喜。令受持者所有上愿悉皆成就。恒见诸佛转大法轮。得仙人围绕。一切咒法及手印坛法。恒得现前。十方诸天昼夜拥护。即说咒曰。
　　唵萨婆怛他伽多达摩驮都摩诃摩尼试佉黎曷罗曷罗吽吽泮吒
　　次说一切如来虚空宝三昧耶金刚母印咒曰。
　　唵萨婆怛他伽多三末耶末尼拔折啰吽
　　印相以二手相叉右压左。即以二中指合头相拄。蹙其上节犹如宝形。以印当心诵咒。举印置顶上。作是法时。尽虚空际一切诸佛如来。一时弹指皆称善哉。若闻声者。当知是人罪障灭尽。速得虚空宝三摩地。成就无障碍智。
　　次说圣者执金刚菩萨印咒法。
　　佛言应先以二手大拇指。各捻无名指。复以二中指相钩。二头指相拄。二小指磔开之。举其右肘垂其左肘向下努目。嗔相口急衔下唇眼视左肘。喉中出声吽。心想执金刚菩萨。半跏而坐。以右脚压左髀上。稍展左脚。诵此咒曰。
　　唵萨婆怛他伽多摩诃跋折啰(二合)嚩焰驮啰驮啰吽吽泮吒
　　作此法已。所有诸天皆悉战惧宫殿震动。药叉罗刹及鬼神。毒龙毗那夜迦等。皆悉伏面于地。口称救护殁灭消散执金刚菩萨常为喜悦。所愿成就获福无量。便得为明仙主。其作法时。香汤沐浴著鲜净衣。以香涂身。一切如来共观此作印。坛场之地所有诸神皆大欢喜。
　　次说思惟宝金刚菩萨印咒法。
　　佛言应如前二手唯磔开。二头指不令相著。又改结加趺坐。以印当心发大慈悲。净目瞻视一心诵咒。即说咒曰。
　　唵杜嚧杜嚧摩尼摩尼摩诃摩尼密[口*賭](丁庾反)多末尼莎诃
　　作此印法者。口出善言所愿成就。思惟宝金刚菩萨甚大欢喜。护念咒者如母念子。所求皆得。
　　次说四天王印咒法。
　　佛言应以右手叉腰。举其头指。以左手小指压其大拇指。竖余三指安于脐上。其持咒人应以慈心。而现嗔相注睛而视。诵此咒曰。
　　唵嚧迦波唎低社耶社耶吽
　　作此印咒用请四天王。即得速来最胜拥护。
　　次说吉祥天女印咒法。
　　佛言应先舒其两臂。然后合其两手掌相著。并二大拇指。相去一寸诈微曲。二头指如钩。以余三指。两两相拟如莲华形。作已诵此咒曰。
　　唵毗摩啰檗啰伐底三婆啰吽
　　作是法时。心所乐者皆得如意。
　　次说饷弃尼天女印咒法。
　　佛言应举右手近左乳边微为拳。展舒头指。覆其左手置左膝上。曲身向前努目而视。诵此咒曰。
　　唵砀瑟[打-丁+致]哩尼味萨啰吽
　　作是法时。饷弃尼天女速来拥护。作法之者。随意所作皆得成就。
　　次说金刚使者天女印咒法。
　　佛言应屈左手臂肘及肩向上斜努。以手掌斜掩两乳房间。复屈右手掩左手上。低肘向下引颈向前。微曲其身。诵此咒曰。
　　唵阿竭你(一)怛他啰(二)满遮吒吒诃悉你(三)吽(四)
　　作此法请金刚使者天女。欢喜速来住咒者所。任意作法悉得成就。
　　次说请住坛中诸神等印咒法。
　　佛言应以二手十指。反相钩掩于脐上。立地。以右脚直竖踏地。左脚横向左斜踏地。如世丁字。诵此咒曰。
　　唵(一)三漫多迦啰(二)钵哩布啰尼(三)驮迦驮迦(四)吽泮(五)
　　作此法时。其诸神等周遍云集。满所愿求坚固护念。作法之者速得成就。
　　次说莲华齿天女印咒法。
　　佛言应以二手掌相。著微屈十指如莲华相。举印置左肩上。然后渐渐以印向下。近于心左而住。诵此咒曰。
　　唵娑啰娑啰毗婆啰吽吽
　　诵此咒时。以大拇指向内招之。使者花齿速来拥护令法疾成。
　　次说根本印法心印法随心印法。
　　尔时执金刚菩萨白佛言。世尊云何根本印。云何心印。云何随心印。唯愿世尊为我演说。佛言根本印者。先以右手头指。与大拇指相拄。以头指捻大拇指甲侧。左手亦然。二手合掌当心。屈二中指相拄犹如宝形。二无名指相著如独钴杵形。直舒二小指相去少许。根诵本咒。
　　佛言心印者。应以右手大拇指。与无名指相拄。舒余三指掩于心上。复以左手大拇指。与小指相拄。舒余三指覆左膝上。直展指头。名为安慰手。诵上心咒。
　　佛言随心印者。应以右手大拇指。与无名指相拄。余三指展之。仰安右膝上。复以左手大拇指。与小指相捻。余三指展之。横仰心上。诵前随心咒。
　　作此印已。所有愿者速得成就。一切恶业自然消灭。此印能成无上正觉。若复有人。随所在处结是三印。当知此地如有佛塔全身舍利。持是法者。十方一切诸天护世四天王等。供养恭敬此人如供养如来舍利等塔。无有异也。一一印法所有功德。说无穷尽。作一法印时。则得以诸香花幡盖。涂香末香衣服璎珞。雨诸七宝百味饮食汤药卧具。供养无量无边恒河沙诸佛。便与如来同一法会。得佛授记赞言善哉。是诸如来皆来问讯。慈眼视之。执金刚菩萨四天王等。与其眷属昼夜卫护。当知此地则为是塔。若有众生住此地者。决定得不退转位。是故执金刚菩萨。若有善男子善女人苾刍苾刍尼优婆塞优婆夷。应生尊重心。常当读诵受持书写。供养礼赞获福无量。成就诸戒成就大精进。咸就大忍辱成就大禅定。成就大檀那成就大智慧。成就洪流功德成就六波罗蜜。若有得此陀罗尼咒印坛场法者。成就如是广大功德。佛说是经已。一切大众皆大欢喜信受奉行。

　　　　广大宝楼阁善住秘密陀罗尼经卷下


　　杂咒品第六

　　坐坛咒曰。
　　唵摩尼军荼利吽吽莎诃(诵七遍然后作余护持法)
　　结界咒曰。
　　唵摩尼微(微者殄)者曳达啰达啰(执义)吽吽莎婆诃
　　此结界咒用白芥子咒七遍以。散坛中便成结界法结十方界咒曰。
　　唵(一)腻(如夜切)缚(上声)离多(二)摩尼(三)阿卢(二合)止啰(妙义四)枳唎底(胜义五)吽吽鏺吒
　　此结十方界咒以香水和白芥子。咒八百遍散洒十方。
　　缚毗那夜迦咒曰。
　　唵(一)摩尼钵啰(光义)婆皤你(二)贺罗贺罗吽吽[打-丁+(姊-女)]莎婆诃
　　其咒用灰水诵咒二十一遍散于十方则令一切毗那夜迦悉皆被缚无能作难。
　　结护身咒曰。
　　唵跋质啰摩你(一)帝瑟吒帝瑟吒(二)吽吽[打-丁+(姊-女)]
　　诵此咒七遍咒自身手以自摩头。
　　结净衣咒曰。
　　唵　摩尼微布梨(一)地唎地唎(二)吽[打-丁+(姊-女)]吒(三)
　　此咒香水洒衣上。
　　洗手咒曰。
　　唵　微唯(丁庾切)筏底(一)诃啰诃啰(二)摩诃摩你(三)吽吽[打-丁+(姊-女)]
　　若欲洗手时咒水洗手用洒身上。
　　洗浴咒曰。
　　唵苏[咑-丁+(曰/工)](宁结切一)摩罗伐底(二)诃啰诃啰(三)跛半弭离弭离吽莎诃
　　用白芥子和其净水咒八百遍以浴身。
　　洒水及洗衣咒曰。
　　唵摩尼达哩吽吽[打-丁+(姊-女)]吒
　　此是结护咒一切香华果等及所用物皆用咒索白。
　　[疊*毛]线咒曰。
　　唵地哩地哩微么罗(能义)迦哩(者义)吽吽[打-丁+(姊-女)]吒
　　散华咒曰。
　　唵萨婆多他伽多(一)布阇摩布阇摩(供义二)你吽吽
　　此散华咒咒华二十一遍散华时亦诵。
　　涂香泥坛咒曰。
　　唵萨婆多他伽多(一)乾陀摩你(二)娑颇啰拏(如夜叉六炽盛)吽吽
　　诵此咒咒香涂坛。
　　烧香咒曰。
　　唵拾缚利多(一)摩尼(二)阿筏啰句吒(云台也三)娑颇啰拏(四)微伽低(五)吽
　　然灯咒曰。
　　唵拾(然摄切)缚利多(一)始佉哩(二)陀缚利(三)吽吽[打-丁+(姊-女)]吒
　　坛外施一切天神鬼等食祭祀食咒曰。
　　唵钵啰缚啰(一)竭啰缚底(二)娑罗娑罗吽吽
　　散粳米华献诸天又用咒粳米于神边供养咒曰。
　　唵摩诃摩你(一)布啰耶(二)达啰达啰(三)吽吽
　　此供养遏迦坛内日别献佛食咒曰。
　　唵摩诃摩你(一)微布犁(二)吽吽(三)婆啰婆啰(四)吽吽
　　献火食咒曰。
　　唵拾(然摄切)缚啰(一)萨普啰(二)伽伽那(三)钵啰钵啰(二合)多啰尼吽吽
　　把数珠咒曰。
　　唵呵嚧止啰一摩你钵啰缚多耶(二)吽
　　以此咒诵七遍已即成就一切如来无量百千咒法若准模坛界咒绳七遍乃可施用。
　　次结跏趺坐咒曰。
　　唵　拔折啰摩你(一)迦啰紧迦唎迦唎吽吽[打-丁+(姊-女)]吒
　　念诵咒时咒曰。
　　唵苏钵啰缚底多(一)吠艺(二)摩你摩你(三)莎诃
　　先诵此咒然后持余。
　　启告诸佛愿知咒曰。
　　唵萨婆多陀伽多南缚与社鞞(一)多啰多啰吽吽(二)摩你迦那宁(三)莎诃
　　此咒初系念时诵之。
　　请一切诸佛咒曰。
　　唵苏微布罗(一)钵啰钵啰(二)缚梨(三)杜嚧杜嚧(四)吽吽
　　求请一切菩萨愿咒曰。
　　唵萨婆多他伽多　地瑟吒质多僧伽(一)拔社梨吽吽
　　求请菩萨眷属咒曰。
　　唵苏微布啰(一)缚多宁(二)诃罗诃罗吽
　　此咒用请一切诸佛及菩萨等眷属。
　　追一切诸天及龙咒曰。
　　唵　阿鼻娑(萨音)摩(咩音)耶(一)拔质梨(二)达啰达啰(三)吽
　　请追一切诸天及四天王咒曰。
　　唵摩你微迦缚低吽
　　已上法若请佛菩萨请神及四天王安于座上一一皆以其身本咒请安之。
　　侍者咒曰。
　　唵署(莘羽切)婆摩你(一)呼嚧呼嚧(二)吽
　　此咒用结护坛外供事人欲入时诵之。
　　入坛场咒曰。
　　唵娑婆多他伽多(一)拔质唎你(二)达啰达啰吽吽
　　此咒临入坛时门前礼拜已胡跪合掌诵之即入坛中。
　　一切祭祀咒曰。
　　唵微罗微罗制(一)伽伽那缚希(音四)你(二)罗呼罗呼(三)吽
　　此咒献一切佛及一切菩萨天神香华饮食时用。
　　又是时讫已送一切佛菩萨咒获身咒曰。
　　唵摩你(一)苏婆你(二)苏婆你(三)微伽缚低(四)阿啰叉多(五)摩尼吽
　　诵此咒时愿一切佛菩萨一切天神加被。
　　发遣诸天咒曰。
　　唵萨婆多他伽多俱庐你低娑摩啰微伽低什缚罗什缚罗吽　莎诃
　　此咒通一切处用。此中心咒有殊胜威力。若有用时先诵八百遍。然后作法但念诵。成就一切善业消灭一切恶业。一切苦恼皆悉解脱。诸佛如来为决定授记当得作。佛先世恶业受持此咒悉皆消散速证菩提获无量恒河沙等无量功德。速成正觉能转法轮(已上杂咒并是心咒中作法用之余准此)。

　　　　广大宝楼阁善住秘密陀罗尼经卷上


　　　　广大宝楼阁善住秘密陀罗尼经卷中

　　　　唐三藏法师菩提流志奉　诏译

　　结坛场法品第七

　　尔时世尊说坛场法。先择胜地然后作坛。其坛场作四门以五色彩画。其彩于新器中和香然后用之。其场中心作一小坛方圆二肘。以白檀香郁金香而涂饰之。其大坛四肘以牛粪涂饰。其小坛中画一佛像。其佛前作一莲华七宝庄严。于莲华台中画作一轮。轮有千辐有辋有脐。以金饰轮轮外画焰光。其莲华茎如毗琉璃色。右边画执金刚菩萨。而作嗔相手执白拂。又可右手把杵左手把钺斧。左边画宝光金刚菩萨。种种璎珞以为严饰。一手擎宝珠亦可一手把数珠一手执白拂。四角各画四天大王。身著衣甲手执器仗。种种璎珞而严饰之作嗔怒相。其小坛中画七宝阶道。于其坛上悬缯幡盖。其坛大门向东而开。四角各置一金银瓶。或无金瓶瓦瓶金涂。中盛满香水及安妙华。银瓶无者亦应如是。满中盛乳。于小坛东门内南边。画吉祥天女。种种璎珞而以庄严。北边画饷弃尼天女。坛中门应画。金刚使女神。其神形安八臂种种璎珞以为严饰手执刀仗。于小坛悬种种幡盖。然三十二灯。种种华果散其坛上。于佛像前置金香炉烧苏合香。于小坛外置银香炉烧安息香。于摩尼药叉前烧苏合香。于四天王前烧薰陆香及萨阇罗娑香(白胶也)于吉祥天女前烧白檀香。于饷弃尼天女前烧安息香。于金刚使女前烧萨罗计香(青胶也)其诸天神各各别以饮食而供养之。其小坛四门外各立吉祥标。于其东门外画作鬼子母神。有七鬼子围绕。于南门外画大自在天神。于西门外画华齿落叉女。于北门外画毗摩天女。有七婇女围绕。于坛四边上插三十二箭。其一一箭各以五色线缠之。坛四面悬五色幡。应作七种油饼。于大坛外置三十二净水盆。盆中安种种华。三十二净水瓶。瓶各各安浆。三十二香炉。然一百八灯悬一百八流苏(流苏者华鬘也)散种种粖香然种种香。所谓安息薰陆悉必栗迦(云苜蓿香)栴檀沉香多伽罗苏合萨罗计(青胶香也)五味香龙脑香麝香郁金紫檀等香。以为涂香涂天神上。复以乳酪沙糖石密水。各盛以八瓶。复以乳粥乳粥。者粳米菉豆胡麻酥相和煮之。粳米饭欢喜团(欢喜团者炒粳米麨)和石榴浆各有八盆。复盛四瓦碗油。四瓦碗酥。四瓦碗沙糖。四瓦碗油麻。四瓦碗果子。四瓦碗七种谷子。作种种食散于坛外。所谓[飢-几+夾]饼煎饼小豆煎饼豆黄末和蒲萄浆作油麻煎饼无忧饼妙味饼酥饼沙糖饼。复于大坛西门外置二香水瓶。并置发祠食。欲入坛时先诵此咒(咒门两边香水瓶)取香水一掬咒洗已自洁净能令诸秽悉皆清净既严结已则入道场咒曰。
　　唵摩诃毗富罗(一)钵啰底(二)瑟耻多悉睇(三)阿鞞诜者(四)摩唅萨婆呾他伽多鼻洒鸡(五)婆啰婆罗(六)三婆罗　三婆罗(七)吽吽
　　又当知应入坛物饮食香华衣服水土果子一切等物。皆以此咒咒三七遍。洗止然始将入。诵此咒者能除先世以来所有恶业。令得身心清净。一切诸佛皆来拥护摄受。而为授记施其无畏。所有事业能令成就。得入如来三摩地悟甚深法忍。登佛道场当成正觉。

　　手印咒品第八

　　尔时世尊为诸大众说手印咒法。佛言应于佛坛中作四佛心印咒。复作四圣金刚心印咒以此二印启请诸佛。勿用别印。
　　第一即诸佛心印法咒曰。
　　唵萨婆呾他(一)缬哩多耶(二)摩尼步婆逻尼(三)阿费瑟吒耶(四)吽
　　第二复说诸如来入坛咒曰。
　　唵萨婆呾他(一)钵逻缚啰碣罗摩尼(二)吽(请佛已诵此咒)
　　第三安慰如来咒曰。
　　唵　萨婆呾他伽多(一)毗三步陀那(二)跋逝梨(三)吽
　　第四请如来加护心印咒曰。
　　唵萨婆呾他伽多(一)钵逻缚啰(二)摩尼(三)嚧指梨(四)吽吽[打-丁+(姊-女)]
　　复次如来重说建立咒曰。
　　唵萨婆怛他伽多地瑟侘耶摩尼吽[打-丁+(姊-女)]
　　第五请如来坐金刚师子座印咒曰。
　　唵萨婆呾他伽多(一)毗富罗三婆鞞(二)吽吽
　　第六请如来灌顶印咒曰。
　　唵萨婆呾他伽多(一)三摩耶(二)摩尼跋阇梨(三)吽吽
　　第七请如来转法轮印咒曰。
　　唵萨婆呾他伽多(一)社耶毗社耶(二)阿枳多跋阇梨(三)吽吽
　　第八带胜符印咒曰。
　　唵萨婆呾他伽多(一)达摩驮都(二)摩诃摩尼始佉梨(四)曷啰曷啰(五)吽吽
　　第九如来转法轮印咒曰。
　　唵萨婆呾他伽多(一)摩诃跋阇啰阿缚耶(二)驮啰驮啰吽吽[打-丁+(姊-女)]
　　第十请执金刚手菩萨印咒曰。
　　唵杜卢杜卢(一)摩尼摩尼(二)鼻女頞摩尼(三)萨婆诃
　　第十一请圣摩尼金刚菩萨以如意宝印咒曰。
　　唵露迦波利低社耶社耶吽
　　第十二请四天王咒曰。
　　唵毗富罗(一)竭啰伐底(二)三跋罗(三)吽
　　第十三请吉祥天女印咒曰。
　　唵碣瑟[木*致]哩尼(一)毗婆罗(二)吽
　　第十四呼饷弃尼天女咒曰。
　　唵阿伽摩耶(一)婆啰闻遮吒(上声二)诃斯[方*尼](三)吽
　　第十五请金刚使者天女神印咒曰。
　　唵三漫多伽啰(一)波布啰尼(二)驮迦驮迦吽吽[打-丁+(姊-女)]
　　第十六呼所住坛中天神等印咒曰。
　　唵婆啰娑啰毗娑啰吽吽
　　第十七莲华印咒法。

　　画像品第九

　　尔时世尊告诸大众。我今说画像法。而能成就一切事业。应取新白[疊*毛]未割线者。或一肘或二肘或三肘或四肘乃至七肘。四方令等画一如来坐师子座作说法像。于像右傍画执金刚菩萨。为赤白红色。有十二臂皆执刀仗。有四面正一面端正欢喜。左一面嗔相。右一面有牙上出。又一面皱眉怒目可畏相。以种种璎珞而严饰之。坐莲华台半结跏而坐。垂一脚也如来左边画摩尼金刚菩萨。有四面前面欢喜。右面青色青色者作摩诃迦罗天面。左面作师子面绿色半作师子半作人面。后面嗔相皱眉露齿色作浅绿色。有十六臂右手把如意珠作奉佛相。左手持莲华。右手施无畏无畏者仰展舒相如低。二手合掌。余手皆执诸仗所谓三锋槊轮刀金刚杵华箧数珠澡瓶利剑经夹宝塔须弥山。锡杖罥索铁锤于莲华台半跏而坐。于其座下作饷弃尼天女。有八臂胡跪合掌作供养佛相。金刚手菩萨座下作吉祥天女。胡跪执种种宝器供养如来于吉祥天女后画作使者天女。作笑面有四臂。种种璎珞而为严饰。手持刀仗。饷弃天女后画作华齿罗刹女。身著素服以手持华瞻仰如来。于大像前画作七宝莲华。而有千叶琉璃为茎。其上作千辐金轮。有毂有辋四面皆焰光。其下画作四天王。种种严饰手执刀仗。七宝莲下作七宝池。于池岸上作众多仙人。皆悉胡跪。或各各手执华宝香炉。或手持数珠。各异严持。瞻仰如来而为供养。于大像上画梵天帝释大自在天散华供养。勿以皮胶和于彩色。其画像人应受八关斋戒。诵咒之者著新净衣食三白食。月八日在如来前如法诵咒。至十五日令满一亿遍。乃见自身而发光明。便悟无障慧眼证清净摩尼定于诸仙人得轮王位。亲见一切如来。若诵一遍不堕一切恶趣。离诸贪嗔痴无诸妒嫉。成就一切功德。摄受一切善根。诸佛如来之所护念常来安慰。能摄一切诸天。一切天龙药叉乾闼婆迦楼罗紧那罗摩睺罗伽人非人等皆来供养。国王大臣常应恭敬。在于人间游行无畏。诸波罗蜜皆速成就。其有但受持读诵者得无量功德。若能如法结坛场画形像备诸坛法。彼人功德与佛无异。为诸人天之所敬养。诸佛如来授记。此人使定证于无上菩提。不复受胎藏之身。所生之处皆莲华中。常于佛前与诸菩萨同坐一处。

　　火祭品第十

　　复次如来为诸大众说火祭法。于一一法中欲求一切验效者。能令作者成就。利益诸众生者。佛告诸诵咒者先须清净身心作净梵行。然后咒食烧之供养祭火诵此咒曰。
　　唵　萨婆诃(一)钵底(丁以切)勃[口*路](二)薄婆(三)吽吽[打-丁+(姊-女)](四)莎诃
　　诵此咒时。应以油麻白芥子和酥。咒八千遍一咒一投于火中。能令一切咒法速得成就。伏诸一切障碍鬼神。一切恶鬼恶业恶友怨家皆得调伏。一切恶梦灾怪不祥之事自然消散。以安息香白芥子和酥。咒八千遍投于火中。诵咒满八千遍。一切鬼神欲来恼者头自裂破。一切病患速得除愈。复以酥和白芥子诵满八千遍当得王位无诸怨敌。若以天水香(松木也)和酥。投于火中诵咒八千遍。当得转轮王位。所愿皆得。若以娑罗树香(松梢去声)和因垢罗酥及白芥子。于山峰上以火烧之诸阿素啰门自然而开。此人得作明仙王。若以乾陀啰树香(安息香也又可那伽鸡萨龙华叶也)和白芥子油。于龙池傍诵以八千遍。烧之能伏一切诸龙。须使皆有须雨即雨。更无雷雹之难。以杂谷子又可供养佛净斋食。若为自他称名诵咒满八千遍。火中烧之能令五谷丰熟。以白盐诵满八千遍。火中烧之一切药叉女皆来礼足。言勿伤我命随意驱使。以酥和粳米诵咒八千遍。于火烧之得大富贵。以胡椒对日日东方时。祠火咒八千遍其人常得诸天拥护恒为利益。若于吉祥天女前。以油麻和白芥子烧之得大财若以遏迦木(云杜仲长一尺八百假)诵咒八百遍。火中烧之得一切诸佛菩萨。悉知是人离诸业障。于一切世间出世间明咒皆悉了悟。无诸疾病于诸怨敌而得最胜。世间烦恼不能染著。由此明咒力故。诸有善业皆得成就。一切恶梦不祥之事皆得消散。一切邪魅厌祷之横皆不著身。不堕邪见杂恶道中。尔时佛告金刚密迹菩萨。此陀罗尼王法有大威德。是一切诸佛如来心。是诸佛母。是诸如来转大法轮。是诸如来入菩提路。是诸如来智慧法炬。是诸如来鸣大法蠡。是诸如来坐金刚座。是诸如来降伏魔军。是诸如来最胜秘密。能除赡部洲众生所有烦恼。能竭赡部洲众生地狱饿鬼傍生之业。能除赡部洲众生生老病死忧悲苦恼。
　　尔时世尊复告金刚密迹菩萨。我以佛眼观诸如来。不能说此陀罗尼所有功德甚深妙法。此陀罗尼有如是最胜殊妙。妙非诸譬喻之所能尽。薄福少德下贱众生。永不闻此陀罗尼名字。况复得见受持读诵。若有闻见此陀罗尼者。是人已曾亲近恒河沙诸佛菩萨。佛告金刚密迹菩萨。此如来心难解难入。若有善男子善女人。于百千万劫。供养八十俱胝无量恒河沙诸佛菩萨。饮食衣服房舍卧具。百种汤药幡盖香华涂香粖香。复以七宝满三千大千世界。于日日中奉施诸佛。金刚菩萨于汝意云何。是善男子善女人功德多不。金刚菩萨白佛言。世尊此人功德无量无边不可胜数。佛言若于如来心陀罗尼。能读诵满万遍者。此人功德胜前功德。诸佛如来说不能尽。若有善男子善女人。虽不读诵但心念者。亦得如上无量功德。尔时如来说是言已。众中天龙药叉乾闼婆迦楼罗紧那罗摩睺罗伽人非人等。一切大众踊跃欢喜。发声叹咏五体投地。合掌向佛白言世尊。佛出世间甚成希有今佛世尊于赡部洲。能善建立置秘密陀罗尼心法。尔时十方同会诸佛菩萨。咸赞释迦如来言。善哉善哉。既同赞已各还本土。尔时释迦牟尼世尊。以佛神力还娑婆世界。

　　普光心印品第十一

　　尔时金刚药叉主菩萨。踊跃欢喜身毛皆竖。于仙人会中持杵挥空。以种种香华衣服。与诸仙人往诣佛所。顶礼佛足右绕三匝。以诸香华而散佛上。偏袒右肩右膝著地。白佛言世尊如来今于人间。然大法炬建立陀罗尼法。若有见闻此陀罗尼者与佛无异。如此众生决定当得无上正觉。舍离一切诸恶业障。惟愿世尊为诸众生说陀罗尼印法。此之手印如何而作。如何安手如何安臂。复更云何以手按手。云何而作心印云何舒臂。云何住念云何安慰坛神。云何能得诸佛如来之所加护。云何请佛坐金刚座。云何请诸如来而为灌顶转大法轮。云何得胜持印之法。云何作转轮王。云何作如意宝。云何作四天王。云何作吉祥天女。云何作饷弃尼印。云何作女使者印。云何作安置诸天。云何作呼诸天。云何作根本。此诸法我先不解。世尊慈悲为我而说。若解此印速能成就诸功德故。若有见者获福无量。尔时世尊于大众中。舒百千万俱胝庄严功德手。覆金刚菩萨顶上。安慰金刚密迹曰。太药叉主汝今谛听。谛听我为汝说陀罗尼印法付嘱于汝。为诸未来一切众生。汝应受持为我流布。当加敬护犹如诸佛。同入如来道场之想。同见如来转大法轮。亦如守护佛诸舍利。勿以此法于后世时。妄相付于下劣贱人。恶性众生破戒众生。懈怠众生邪见众生。小乘众生贪欲众生。我慢众生如斯之类。不须为说此陀罗尼如佛舍利。若有薄福众生闻我此法便令损坏。当知此等如毁谤佛无有异也。是故金刚菩萨。应勤加护勿妄传授。此咒所在之处如佛无异。
　　尔时金刚手菩萨。顶礼佛足白佛言世尊。如是如是如世尊所说我当专心恭敬供养以报佛恩。唯愿世尊为我演悟作印之法。令诸学者得法成就。

　　　　广大宝楼阁善住秘密陀罗尼经卷中


　　　　广大宝楼阁善住秘密陀罗尼经卷下

　　　　唐三藏法师菩提流志奉　诏译

　　手印品第十二

　　尔时世尊知众渴仰作印之法便为说言。若持咒者应净洗浴著鲜洁衣。以五种牛净物用护其身。复以涂香遍拭其体。以白檀香涂其掌。复以郁金香再涂其上。以五色咒索而系其臂或于佛前舍利塔前面东向坐。居寂静处发慈悲心。念根本咒随心咒心咒。亦复如是常以香华供养诸佛。于执金刚观世音曼殊师利弥勒菩萨等亦应如是供养。礼十方诸佛贤圣。作如是启请曰。
　　第一稽首十方过去未来见在一切诸佛及诸菩萨。我今尽皆礼足尊重供养。
　　便说咒曰。
　　唵牟尼摩尼(一)嚩啰(上义)钵啰缚离(上义二)麌呬耶(三)钵逗迷(四)摩摩尼钵啰鞞摩尼(五)莎诃
　　此咒名结莲华坐咒。一切佛菩萨天神坐华上。诵此咒结之。
　　印相以二手于中合掌。令如合莲华相。印复开头中指无名指。二大小指头相拄。如大开敷莲华形。诵前咒。次第布于坛中请圣坐之前之十五道皆在此用然后结印作法。

　　第二普光宝清净如来心印法(梵云因钵[口*路]婆)

　　诵此咒已便作手印先以右手拇指。与头指拄。余三指展之。次以左手展其头指。屈其拇指余三指压之。二手聚于心上。在于佛前寂静而住威仪齐整。应以慈眼观于众生身。不动摇安然禅定诵。印咒曰。
　　唵萨婆呾他伽多耶(一)摩尼涉缚逻尼(二)阿吠瑟吒耶(三)吽(呼憾切下同)
　　诵此咒兼手印已。即得一切如来心印。成就获福德身。若有善男子善女人。以七宝满三千大千世界。及以衣服涂香粖香杂华璎珞幢幡华盖。供养无量百千万亿恒河沙微尘等数诸佛世尊。所得功德可思量不。甚多世尊不可思量。佛言若有善男子善女人。诵此陀罗尼咒及作印法满一遍者。所获福德百千万倍。多前功德非诸如来以佛智力格量能尽。若诵持一遍。犹得如是无量功德。况复如法作坛。若有心念地狱饿鬼傍生恶趣诸苦恼者。彼等众生悉蒙解脱。得生极乐世界。亲见一切诸佛如来。此印是普光宝清净如来心印。即为六十四恒河沙那庾他百千万诸佛菩萨摄受。诵持之者与诸菩萨得为眷属。一切诸天常来拥护。四天大王之所侍卫。吉祥天女辩才天女饷弃尼天女日夜利益。作此印时诸有药叉罗刹。欲来恼者皆自驰散。如不去者头破作七分。若有刀仗伤者病瘦困者业命尽者。得见此印寿命增长无诸疾苦。持一切咒者若见此印咒则成就。所有坛法亦速成就。若有百千万亿手印之法。此印成已彼印即成。诸佛如来悉为授记。决定当得无上菩提。若法成时。三十三天所有宫殿皆自震动。诸天欢喜潜相扶卫。辩才色力皆自增长。有大威德众人恭敬。所出言词闻者生信。具宿命智一切世论自然明了。命终之后生莲华台相好端严。由印力故速证菩提。若欲作印当洁身净服龙脑檀麝涂两手然后恭敬作之。
　　一切如来普光大宝会秘密印法(梵名波罗萨罗摩尼矩醯摩诃母陀罗尼)。

　　第三一切如来加护心印咒

　　佛言应舒右臂仰置右膝上。以拇指捻中指甲上。以左手仰横心上。以拇指压无名指中指甲上。舒头指及小指发慈悲心开目而住。专诚念佛诵此咒曰。
　　唵萨婆怛他伽多(一)毗三菩坛娜(觉义二)跋阇梨(三)吽吽(四)
　　作此印咒法已。即得一切如来之所护念。唱言善哉舒手摩顶犹如赤子。所有业障悉皆散灭。菩萨诸天恭敬拥护。药叉恶鬼不能侵欺。见此印已悉。生慈悲心自然调伏。诵此咒时诸见闻者皆生佛想。若男子女人得见受持读诵此印咒者。彼人已为亲见六十二那庾他百千万俱胝诸佛如来等无异也决定无疑。所有余法如上所说。一切愿者皆得圆满。若念六趣众生。一遍作此印咒法。彼诸众生无足二足四足多足。皆得解脱来生决定成正等觉。一切诸天常来拥护。若欲令一切坛场法成就者。亦速成就。

　　第四一切如来璎珞印法

　　佛言我今说璎珞手印法应以两手返掌于外互以中指无名指相钩。各拳其拇指结跏趺坐以印当脐倾。身向右竖其两肩。清目而观心念诸佛发慈悲心。欲结印时先称唵字。交腕相钩时称吽吽声。印竟云泮吒。复诵后印咒诵此咒曰。
　　唵迦岚(一)迦烂者(二)吽迦烂[打-丁+(姊-女)](三)迦烂者(四)
　　又一咒。
　　唵吽吽泮
　　此咒印能加护菩提道场。加护转大法轮加护佛菩提树。令不动摇如须弥山如来护念此人皆为授记。身心清净内外明彻。犹如日光宝珠。解脱烦恼积聚功德。其作手印之处即是舍利之塔。此地当有诸佛成道。当有无量众生蒙如来记。若恶鬼神来此地者。皆自退走。若有得见此印咒者。灭无量罪不入八大地狱。所有善愿速即圆满。成就一切坛场印法重说咒曰。
　　唵萨婆怛他伽多(一)地瑟咤那(建立义二)摩尼摩尼吽吽[打-丁+(姊-女)](三)

　　第五一切诸佛心印法

　　一切诸佛心印右肘当跨平展仰掌。屈无名指小指。与大指头拄两指端仰侧。当心小低头。微开其眼少敛其眉。齿咬下唇自视其身。系心念佛不令散动。诵持此咒二十一遍。即说咒曰。
　　唵萨婆怛他伽他伽钵啰(二合)答比罗迦啰摩尼[合*牛]
　　结此咒者。即为得入十方一切诸佛法藏等无有异。亦为已入于一切诸佛曼陀罗。即为摄一切诸佛眷属。如是百千劫来重罪恶业消灭荡尽无余。亦如已作十方诸佛坛印一等。若为十方所有一切作障难者。若魔恶龙比怛野迦等。如被咒师踏头无异。其诸魔等如被火烧。十方一切诸族种类所作障难。咒师但当以念佛心。结此印者是诸种族。悉以胸膺著地求哀归命。当是之时其诸施等。见印闻咒而更蒙益。舍其恶心获大福聚。

　　第六一切如来师子座印法

　　佛言我说一切如来师子座印。此印咒在如来加护心印咒上。名安慰如来印咒法应结跏趺坐。于心前作印如金刚锋屈右手头指。与右手拇指相拄左手。亦然复合两手令两中指头相拄。令两小指相交至于掌中。各舒两无名指以帛覆手曲躬向前。令印拄地及两膝上。印所触地皆为金刚。此是一切如来金刚座印。一切天魔恶鬼神等。不能恼害自来降伏。大龙国主咸来恭敬。诸佛如来常加护念。以佛神力严饰清净。此金刚座。若有作此金刚座印者。则为施与无量恒河沙诸佛如来金刚座已。若为地狱饿鬼畜生阿素罗作此印者。彼诸众生皆速解脱。当得清净金刚之身。即说咒曰。
　　唵萨婆呾他伽多(一)钵啰缚啰摩尼(二)户嚧指黎(三)吽吽泮

　　第七一切如来成大宝灌顶印法

　　佛言我今说一切如来成大宝灌顶印法应先合掌然后开左右头指。复以左右中指与左右无名指头两两相拄。复屈其左右拇指压左右小指甲上。拄拇指中节即结跏趺坐顶戴手印。诵咒曰。
　　唵萨婆呾他伽多(一)毗布逻(广义)三婆鞞(生义二)吽吽
　　若有善男子善女人。作此印咒法已。即得八十亿恒河沙微尘数诸佛如来。以佛神力而为灌顶。与其授记成就一切曼茶罗印法。获无量无边不可思议功德。无量金刚菩萨及诸明仙亦来灌顶。一切天龙药叉乾闼婆阿修罗迦楼罗紧那罗摩睺罗伽。及四天王皆来灌顶。于明仙中为最上转轮王。于诸如来为灌顶最尊子。得入如来秘密会中。若欲隐其形质。一切怨家不善知识。及天龙药叉诸鬼神等。皆不得见如观虚空。其持咒人能往十方一切世界。于诸如来前。以大神变化作七宝供具。香华衣服雨宝冠盖。如垂天云而以供养。由咒印力故成就如是殊胜功德。故名此印。名达摩羯啰。阿地瑟旦。摩诃母侄啰。阿世伽母达啰南。

　　第八一切如来降伏炽然大魔军智炬转法轮神变加护印法

　　佛言我今说如来降伏炽然大魔军智炬转法轮神变加护印法先屈右手头指拄大指头侧节。舒三指而掩心次屈左手大指于掌中微拳。四指如莲华叶。以左大指。拄右大指。结跏趺坐兴慈悲心安住寂静。然后乃作此。印已即能转大法轮。当此之时三千大千世界。决定六种震动。诸佛菩萨皆以慈眼观持咒人。大力金刚神虚空明仙常来随从。四天神王在四面立。而为拥护昼夜侍卫。若转法轮时一切如来而为加护。摧灭魔军无诸障碍。其持咒人能见世转法轮。坐菩提道场众所尊重。其有功德亦如诸佛菩萨转大法轮。身清净心清净怜愍一切众生。然后作此咒印。作此法时。先颦其两眉合其口齐其上下齿。观如来实相心念转法轮。作此法已。能破一切魔王及诸障碍者。能然大法炬建大法幢。击大法鼓鸣大法蠡。能师子大吼增长功德。即当与八十亿恒河沙诸小咒力等无有异。一切诸佛赞言善哉并为授记。咒曰。
　　唵萨婆呾他伽多(一)三摩耶(二)摩尼跋社嚟(三)吽吽(四)

　　第九得胜印法(梵名阿波罗至多母达罗)

　　佛言我今说胜印法应以右手头指。拄大拇指头。侧舒余三指。左手亦然。后复以左手重于右手上。当于脐上面作嗔相自观己身。以右脚安左髀上。令右脚拇指拄地。以眼斜顾诵咒作印。作是法已即能降伏一切魔军而得强胜。摧诸毗那夜迦能隐其形一切有情及诸药叉罗刹等不能得见。一切怨敌不能为害。能破一切地狱饿鬼傍生等苦。离诸恶业及贪嗔痴。其作法人获福如是。于一切处常得尊胜。所作事业永无障难。离诸病苦速得菩提。十方诸天皆为拥护。即说咒曰。
　　唵萨婆呾他揭多(一)社耶微社耶(二)阿尔多跋阇梨(三)吽吽

　　第十如来轮印法(此名一切诸佛转轮圣王母达罗亦是十方一切诸佛母达罗)

　　佛言我今说如来印法应先拳其右手四指压拇指上。然后微拳。左手似握物相。覆重右手上。手面向下按之。此名如来印。法一切如来悉皆随喜。作是印已如恒河沙百千万俱胝如来咸皆欢喜。令受持者所有上愿悉皆成就。恒见诸佛转大法轮得仙人围绕。一切咒法及手印坛法恒得现前。十方诸天昼夜拥护。即说咒曰。
　　唵萨婆呾他伽多(一)达摩驮都(二)摩诃摩尼(三)誐佉梨(顶义四)曷啰曷啰吽吽[打-丁+(姊-女)](五)
　　重咒曰。
　　唵萨婆怛他揭多三末耶末尼拔折罗(二合)吽
　　一切如来宝三末耶金刚母印(元阙咒本)。

　　第十一金刚手菩萨印

　　佛言我今说转轮王印法。应以右手拇指与无名指相拄。左手亦然。复以右手中指与左手中指相钩。复以右手头指与左手头指相拄。仍舒其左右小指。右肘遍稍举上。左肘遍稍垂下。恒看左肘展其左脚。以右脚安左脚上。作怒目嗔相。衔其下唇。喉中发声云。吽心念执金刚神。并诵其咒。作此法已。三十三天所有诸天。皆悉战惧宫殿震动。药叉罗刹及鬼神毒龙毗那夜迦等。皆悉伏面于地口称救护没灭消散。执金刚神常为喜悦。所愿成就获福无量。便得为明仙主。其作法时香汤沐浴。著鲜净衣以香涂身。一切如来共观此印坛场之中。所有诸神皆大欢悦。咒曰。
　　唵萨婆呾他伽多(一)摩诃跋阇罗(二)阿婆(二合)阎驮啰驮啰(我义三)吽吽[打-丁+(姊-女)]

　　第十二真多摩尼金刚菩萨咒

　　佛言印同前。唯开其二手头指不相拄结跏趺坐。以印当心发大慈悲。净目瞻视心专念咒。口出善言所愿成就。执金刚菩萨甚大欢喜护念如此咒曰。
　　唵杜嚧杜嚧(一)摩尼摩尼(二)摩诃摩尼费拄(丁庾切)多摩尼(三)萨婆诃(四)

　　第十三四天王印咒

　　佛言应以右手叉腰。举其头指。以左手小指压其拇指。竖余三指安于脐上。其持咒人应作嗔相。注睛而视。诵咒曰。
　　唵嚧迦(一)波唎低(二)社耶社耶吽(三)

　　第十四吉祥天女印法(梵云施罗地缚印)

　　佛言应先舒其两臂。然后合其两手掌相著。并二大指相去一寸许。微曲二头指如钩。以三余指两两相拟如莲华形。作此法时心所乐者皆如愿。即说咒曰。
　　唵毗摩罗(一)孽筏底(二)三婆啰(三)吽(四)

　　第十五饷弃尼印法

　　佛言举其左手微拳四指舒右头指覆其左手。置左膝上作怒目相。稍前曲身。诵此咒曰。
　　唵砀瑟里尼(一)味萨罗吽
　　女使者印法杜池印。

　　第十六大笑女使者印法

　　佛言舒举左手臂。臂肘及肩向上斜努掩两奶闲。复低右手掩左手上。引颈向前。微曲其身。诵咒曰。
　　唵阿竭你摩耶(一)恒地啰闻遮吒(二)阿萨尼信你(三)吽

　　第十七住坛诸神等印法

　　佛言我今说住坛诸神等法。仰交两腕以十指相钩。掩于脐上。立地以右脚踏左脚横向左斜踏地上诵此咒曰。
　　唵三漫多迦罗(边义一)钵里布啰尼(圆满义二)驮迦驮迦吽[打-丁+(姊-女)](三)

　　第十八莲华印法

　　佛言我今当说莲华齿天女印法。应微拳左右手掌相著作莲华相。以近左耳上。然后渐渐印向下近于心左而住。诵此咒曰。
　　唵娑婆罗罗(一)比萨罗吽吽(二)
　　此莲华印坛中所有一切画莲华者。皆以此印印拄华上。有著瓶者亦印瓶上。

　　第十九根本印法

　　尔时执金刚菩萨。白佛言世尊。云何根本印。云何心印。云何随心印。唯愿世尊为我演说。佛言根本印者。以右手头指。与拇指相拄。以头指甲掏大指甲侧。左手亦尔。二手合掌当心。然后稍屈左右中指。令两头相拄。复展左右无名指亦令两相拄。各舒左右小指。作此印时应诵上说根本咒。作此印咒请四天王即得速来最胜拥护。

　　第二十心印法

　　佛言心印者以右手拇指与无名指相拄。舒余三指掩于心上。复以左手拇指与小指拄舒。余三指覆膝上。指面向下平直展之。名为安慰手。当说如上所说心咒。

　　第二十一随心印法

　　佛言随心印者。以右手拇指与无名指相拄。舒余三指仰安膝上。复以左手拇指与小指相捻。舒余三指以掩于心。又右手大指捻无名指端仰横当心。展舒三指。左手仰于左膝上。屈拇指一节余悉展之。作此印已所愿者速得成就。一切恶业自然消灭。此印能成无上正觉。若复有人随所在处结是三印。当知此地如有佛塔全身舍利。持是法者十方一切诸天护世四天王应当供养如来舍利塔等无有异也。一一印法所有功德说无穷尽。作一法时则得以诸香华幡盖涂香粖香衣服璎珞雨诸七宝百味饮食汤药卧具。供养无量无边恒沙诸佛。便与如来同一法会。得佛授记赞言善哉。诸佛如来皆来问讯慈眼视之。执金刚菩萨四天王等。与其眷属昼夜卫护。当知此地则为是塔。若有众生住此地者。决定当得不退转位。是故执金刚菩萨。若善男子善女人苾刍苾刍尼优婆塞优婆夷。应生尊重心常赞诵受持书写供养。获福无量。成就诸戒成就大精进。大忍辱成就大禅定。成就大檀那成就大智慧。成就洪流功德。成就六波罗蜜。若有得此陀罗尼咒印坛场法者获福如是佛说是经已。一切大众皆大欢喜信受奉行。

　　　　广大宝楼阁善住秘密陀罗尼经卷下


