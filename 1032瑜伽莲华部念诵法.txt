大正藏 No. 1032 瑜伽莲华部念诵法
　　唐 不空译


　　1卷


　　瑜伽莲华部念诵法一卷

　　　　开府仪同三司特进试鸿胪卿肃国公食邑三千户赐紫赠司空谥大鉴正号大广智大兴善寺三藏沙门不空奉　诏译
　　初入道场。至心顶礼忏悔发愿回向等已。
　　即结莲华合掌印　两手指虚其掌。似未开芙蓉。诵一切法清净真言。印心额喉顶上各一遍。即得清净。真言曰。
　　唵萨嚩(二合)婆嚩秫驮萨嚩达摩娑嚩(二合)婆嚩戍度唅
　　然后右膝著地。莲华合掌置于顶上。诵真言想礼一切诸佛菩萨本尊足。真言曰。
　　唵钵娜么(二合)勿(微一反)
　　作此法已。即于一切诸佛菩萨。礼事供养皆悉成就。然后结加趺坐或半加坐。即结莲华三昧耶印。两手外相叉合掌。竖二大指二小指相并。呈示一切诸佛菩萨本尊。即忆本誓愿加持摄受。真言曰。
　　唵嚩日啰(二合)钵娜么(二合)三摩耶萨怛鑁(三合)
　　次结极喜印。准前手势。但以二中指。垂下于掌中。以指面相合。真言曰。
　　唵三摩耶斛素啰多萨怛鑁(三合)
　　次结开心印。观二乳上。右怛啰(二合引)左吒字。如户枢。以金刚缚三掣开。以开自心犹如启扇。真言曰。
　　唵嚩日啰(二合)满驮怛啰(二合)吒
　　次结入智印。准前金刚缚。但以二大拇指屈入掌中。观一肘前有白莲花。上置恶字字有白光。流入心中住白莲花上。真言曰。
　　唵嚩日啰(二合引)微舍恶(急)
　　次结闭心门印。准前缚。但以二头指并拄二大拇指节。以其印触心。真言曰。
　　唵嚩日啰(二合引)母瑟知[牟*含](即观门闭)
　　次结定印。两手相叉仰安脐下。以二大拇指向上相捻。即诵入三摩地真言曰。
　　唵三摩地钵娜弥(二合)纥唎(二合)
　　次应端身正念入三摩地。舌拄上腭止诸攀缘。观内外一切法皆无所有。若妄念多者应先数息。数息法从一息至七息。又从一至七相续不绝。心无攀缘即不须数息。深入清净无所有处。即观诸佛遍满虚空。其身大小犹如胡麻具诸相好。告行者言。善男子汝观自心。又观己身遍礼佛足。白佛言世尊云何观心。心何相貌。诸佛告言。善男子心相难可测量。授与真言密诵观察。真言曰。
　　唵质多钵啰(二合)底微邓迦噜弭
　　行者密诵谛观己心犹如净月。诸佛告言。善男子汝心本如是。但客尘所翳。当知此即是菩提心。又授真言曰。
　　唵冒地质多　亩怛波(二合)娜夜弭
　　诵此真言。谛观心月转更分明净无瑕翳。即于月轮中观纥唎(二合)字。成一八叶白莲花光明显照。真言曰。
　　唵底瑟姹(二合)嚩日啰(二合)钵娜么(二合)
　　次又观此白莲华遍周法界量同虚空。真言曰。
　　唵萨癹(二合)啰嚩日啰(二合)钵娜摩(二合)
　　次观白莲华渐渐收敛。虚空诸佛悉入其中量等己身。真言曰。
　　唵僧诃啰嚩日啰(二合)钵娜摩(二合)
　　即变莲华成观自在菩萨。宝冠璎珞相好庄严。放大光明遍周法界。冠上有无量寿佛本尊左手执白莲花。右手作擘开莲华势。真言曰。
　　唵三摩喻含摩诃三摩喻含萨婆怛他孽多毗三冒地嚩日啰(二合)钵娜摩(二合)阿怛摩(二合)句含
　　入是三昧者。一切天龙八部。见行者身与观自在等无差别。能除行者无量亿劫生死重罪。一切胜愿无不悉地。现得圆满金刚法身。即观此身便成正觉。
　　次结加持印。外相叉金刚缚结已。即变屈二头指。捻二大拇指。印心额喉顶各诵一遍。真言曰。
　　唵纥唎(二合)萨婆迦哩阿地瑟姹(二合)萨嚩(二合)[牟*含]
　　次结灌顶印。合掌已。竖二大拇指。偃蹙八指如宝形。置于顶上诵真言三遍。想五如来冠以冠其首。真言曰。
　　唵纥唎(二合)摩抳钵娜摩(二合)阿毗诜者萨嚩(二合)[牟*含]怛[口*路](二合)纥唎(二合)
　　次结系鬘印诵真言。以前冠顶印。从额分二手。于脑后三相绕如系鬘。便向前耳边下。从小指散垂如鬘带势。真言曰。
　　唵嚩日啰(二合)钵娜摩(二合)磨隶[牟*含]纥唎(二合)
　　次结甲胄印。结金刚拳如小儿握固。以二头指各拄二大拇指节。当心已。即伸二头指相掩一节许。仍以右指左指上。观右头指面有唵字。左头指面有跕字。口中仍诵此两字真言不断绝。想其字并放绿色光。如抽藕丝光不断绝。心前三绕。背上三绕。又至脐又至两膝。又至腰又当心。次右肩左肩次至额上。又于脑后各三绕已。却结金刚拳印从小指散如垂天衣。
　　即以二缚不得解。但以掌三相拍。真言曰。
　　唵嚩日啰(二合)钵娜摩(二合)睹史也(二合)斛
　　次于坛中观阿(上)字成月轮。于月轮中观纥唎(二合)字成本尊身。放大光明。无量眷属普现于圆光内。
　　即结钩印。金刚缚举右头指。如钩三招。一诵一招。真言曰。
　　唵阿夜系弱
　　次以索印。如前缚以二头指相拄如环。引本尊入所观智身。真言曰。
　　唵阿系吽吽
　　次结锁印。准前缚以二头指及二大指。相串各相捻如联锁。令本尊止住。真言曰。
　　唵系萨普(二合)吒[牟*含]
　　次结铃印。准前缚屈二大拇指入掌中。三撼手如摇铃。令本尊欢喜。真言曰。
　　唵尾舍耶斛(引)
　　次结献遏伽香水印。诵百字真言或余赞叹。两手外相叉擘开掌。以二中指头相合。以二头指微屈。去中指背一麦许不相著。状如三钴杵头。二大拇指博著二头指下侧。即想香水满掬。诵真言向前写灌洗本尊足。真言曰。
　　唵嚩日[口*路](二合)娜迦坼
　　本尊既至次结羯摩印。左手金刚拳当心著。想把白莲华。右手亦金刚拳于上转。想拨开莲叶即身。同本尊事业真言曰。
　　唵嚩日啰(二合)达摩纥唎(二合)
　　次结三昧耶印。金刚缚屈二头指。以二大拇指押。同已上加持印。令本尊忆本誓愿加持摄护。真言曰。
　　唵萨嚩迦里(诵三遍)
　　然后结金刚嬉戏内供养印。金刚缚伸二大拇指。偃向身相并当心。真言曰。
　　唵摩诃啰底(丁以反)
　　次结鬘。准前印更不改。但以二臂相并直伸。向前当额。真言曰。
　　唵[口*路]波输陛
　　次结歌印。不改前印。从前至口解散。向前垂二手下。如发歌音。真言曰。
　　唵秫嚧(上输律反下缕音二合)怛啰(二合)燥溪
　　次结舞印。以二金刚拳相旋绕。各从小指散。便金刚合掌置于顶上(金刚合掌者合掌令指头右押左头相交是也)真言曰。
　　唵萨嚩布而(而曳反)　已上内四供养
　　次结焚香印。以金刚缚向下解散。如焚香。真言曰。
　　唵钵啰(二合)诃啰(二合)你宁(去引)
　　次结华印。以金刚缚向上解散。如散华。真言曰。
　　唵颇攞誐弭
　　次结灯印。准前嬉戏。但以二大拇指。头屈前相逼。亦不得相著指。真言曰。
　　唵素帝惹仡哩(二合)
　　次结涂香印。以金刚缚解散。摩胸上如涂香势真言曰。
　　唵素巘荡拟(妍以反)　已上外四供养
　　次结部心根本印。合掌以二无名指二头指。初分相交。其二小指二大拇指擘开。诵百字真言三遍。三字半七遍已于顶上散。然后执念珠念诵。二手把珠当心念诵。谛观本尊放净光明。流注已顶照于心月。月有白莲华。身与本尊色相无二。如于明镜自观己身。与本尊互成影像。遍数终讫忏悔发愿。重献三昧耶重结八供养。然后发遣圣者复还本宫。发遣者用前三昧耶印当口解。真言曰。
　　唵钵娜摩(二合)萨怛缚(二合)穆(轻)
　　然后复结加持灌顶甲胄拍印等。然后出道场。或读大乘经。或印佛作塔。于一切时本尊三摩地不令间断。若触秽处当观顶上有法界生字。放赤色光。所谓嚂字。于所食物皆加持此字。即不成秽触于一切供养香华。皆加持此字放白色光。即无秽触。所供养物皆遍法界。
　　莲华部百字真言曰。
　　唵(一)钵娜摩(二合下同)萨怛嚩(二合下同)三摩耶(二)摩努播罗耶(三)钵娜么(二合)萨怛嚩(二合四)怛尾弩波底瑟姹(二合五)涅哩(二合)住(茶护反)铭婆嚩(六)素睹使谕(二合)寐婆嚩(七)阿弩啰讫睹(二合)寐婆嚩(八)素补使谕(二合)寐婆嚩(九)萨嚩悉地寐钵啰(二合)也瑳(十)萨嚩羯磨素者寐(十一)质多室唎(二合)药(十二)句[口*路]吽(十三)呵呵呵呵谷(十四引)薄伽梵(十五)萨嚩怛他孽多(十六)钵娜么(二合十七)么寐闷者(十八)钵娜寐(引)婆嚩(十九)摩诃三摩耶萨怛嚩(二合二十)纥唎(二合引声)

　　瑜伽莲华部念诵法一卷


