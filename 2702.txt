No.2702
悉昙藏序

　　　　日本国延历寺沙门安然撰
        　 


    叙曰。天竺（音笃）国语。可言悉昙矩赊。大唐国语。可言成就藏矣。言悉昙者。统综五天之本文。言矩赊者。牢笼三国之异释。总作八篇。别成八卷。言八篇者。梵文本源第一。悉昙韵纽第二。章藻具阙第三。编录正字第四。字母翻音第五。字义入门第六。字义解释第七。正录章段第八。则摭八篇以成八卷。各搜三义同作三评。乃有三八二十四门。第一梵文本源有三评曰。一定本源则述。昔有三兄弟议作三行书。大梵天王造左行梵书。佉娄仙人造右行伽书。最弟苍颉造下行篆书。又成劫初造书天造四十七字。光音天说四十二字。故有十二·十六音韵一十四·六十四音声五音三书八体六文。亦述。佛法五人所说。皆名佛说。一如来说。二弟子说。三诸天说。四仙人说。五花人说。故成劫初菩萨出世畅前佛法。佛遣弟子渐化真旦。应声名伏羲。日光名女娲。迦叶名老子。儒童名孔子。光净名愿回。亦述梵文此是自然道理所作。非佛天人所作。佛眼观察法然文字。如实开说。大梵王等传教众生。迹亦述本住法体犹如驿路。诸佛乃至不说一字。评此四文以摄四释一浅略释。二深秘释。三深秘中深秘释。四秘秘中深秘释。二定相承则述。阎浮提地婆罗门国九万余里七十余国。总五天竺。分四种姓。祖承摩醯首罗天文。此乃劫初梵王。亦曰商羯罗天。初从四面创出四论。亦从顶上以出一论。后人更造六论解释彼四婆陀。其六论中一论名曰毗伽罗论。是解后面所说阿闼婆陀。辨声明法。其北天竺犍驮罗国喜多加文。其雪山北胡地文字元制有异。亦述。释迦灭后七百年中龙树人海探得大乘。而中天竺兼用龙宫之文。与余天竺微有行用之异。亦述。萨婆悉达示乘羊车。升堂学文问诘二字师不能通。示成佛道。文殊涅槃经说五十字义。华严般若经说四十二字门。庄严经说四十六字。大集经说二十八字。亦述。大日如来金刚顶经释字母品说五十字。毗卢遮那字论品中说五十字。六度经说五人受持佛五法藏中云。文殊师利受持大般若藏。执金刚手受持陀罗尼藏。评此四文以为四祖。更以略定。全真宗睿中天之音。智广宝月南天之音。僧睿东天之音。慧远北地之音。三定字数则述。庄严经四十六字。大梵王四十七年。大日经等四十九字。涅槃经等五十字。裴家五十一字。北远五十二字。义释二百四十字。嘉祥二千七百字。释义一万三千八百七十二字。大章一万六千五百五十字。悉昙字纪无尽字。大佛顶经无量字。华严四十二字。大集二十八字。百论七十二字。外国六十四书。释摩诃衍论非梵非唐字。评此诸说以摄四种。一伪作字。以摄释摩诃衍论非梵非唐字。二妄计字。以摄七十二字六十四书。三点推字。以摄大悉昙章及慧远章。四真实字。以摄智广字纪十八章文。与诸梵文多所契合。余章不然故皆斥之。第二悉昙韵纽有三评。曰。一十四音则述。十家群释。评破九类今据第十以为正义。言十家群释者。一云书缺二字止有十二。二云足悉昙二。三云足涅槃二。四云除庵恶二。加鲁等四。五云十二为六。五五为五。九字为二。四字为一。六云十二为六。五五为五。三三为三。七云四字为二。以足十二。八云单复二解。单同第七。复同第六。九云十二更加长声暗恶。十师说云。五五为五。九字为九。第四除暗恶中。同有十家。所谓牟尼真谛义净般若智严法宝惠远惠苑裴家谢家。然此义本是外道小乘之解。故曼陀罗禅师传云。此是外道师名叶波跋摩。教婆多婆呵那王。以后四字足为十四。以王舌强故令王诵此字边海昆仑未体此旨。亦习外道之气。乃至彼国小乘学者亦复如是。故亦斥之以为不正。二十二音则述。义净传云。阿等十六皆是韵音。当今时俗始教童蒙不道四字但有十二。若为十六亦成无过。亦述。慧远疏云。初十二字是生字章。末后四字是呼字音。呼有单复。各有长短。亦述。全真记云。十二字是翻字声势。四字用补污声添文。亦述。义释中说五十字母。皆成五字。评为五天行用不同。三二方音则述。真旦五行五音内发四声四音。外响六律六吕。亦述。印度五轮五音亦生四声四音。亦合六律六吕。能摄五十切韵。能收十一音条亦述。八声八音六十四音。七例八转九十六声。亦述。四时声四念诵。三密行三平等评为一味一切智声第三章藻具阙有三评。曰。一定存略则述。五十字中一十四字于十八章有除不除。三十六字唯存不除。十四字者十六字中鲁等四字。五句字中各第五字后十字中初四后一谓蓝字也。由三义故论除不除。一不生字故唯存一字不生十一。二体重出故当体重字存单除复。三不成字故本非文字世不行用。评为此章与梵文合余大章等皆为不合。二定同异则述。通十摩多别一闏多。两字半体合为一字。亦述。阿察罗字同字异形异字同形。哩比鞞字变字为点省字为文。评出复字单音以为与梵文合。余大章等皆为不合。三定增减则述。智广十八章。义净十八章。惠远略十二章。广三十六章。全雅十三翻十二章。或有十四章本。或有十一章章段烂脱文字错乱或拾前后才有字数。或有章首余皆脱落。或有大悉昙章。单字二合三合四合唯列头字一千四百一十五字影出十二。此等文下皆加详审评为唯十八章与诸梵文契合非余大章等之所能及也。第四编录正字有三评。曰。一定题目则述。天竺土风凡有所说先体本师。故一切经梵本文首唯有归命。文后乃有题目。亦述。归敬。总题。别目。梵唐对译解释。评为内外二道共习此文佛法随顺世间流通。二定成就则述。先以三十四字各成一十二字。以十二韵成十二音。亦述。二合三合四合五合虽非必加三五闏多。或以三五闏多音呼上下多少随呼不同。亦述。对注文字有合不合。评为相承音韵不同自使反音有异。三定正字则述。据十八章编录纪文列十八章唯出头字。每其章头出十二形。并每至除字点示所以。此乃三十四字各生十二为第一章。野啰□缚摩那六字各加初章诸字之下为次六章啰字加前七章字上为次七章。初七次七合十四章。以五句第五字各加当句字上及初第五字加后九字上谓之盎迦章。以四字第三字遍加诸字母下谓之讫哩章。以三十四字母随要参体互加谓之阿索迦章。其于字母不次合者分入后章谓之孤合章。前后都合一十八章。若有错乱并皆削。正检同梵文甄核是非。孤合一章广略列十例。开旨解释令易披寻。评此一家十八章以为正字自余诸章并为不正第五字母翻音有三评。曰。一定正翻则述。大日。金刚。文殊。涅槃。庄严经等。翻义记。次第记。刊定记。寄归传。章安疏。法宝疏。道暹记。行满记。惠远疏。吉藏疏。玄义记。梁武疏。音义记。文字记。字纪手书。大悉昙等。都二十二家对注字音。亦述。安然所受宝月宗睿难陀空海所传不同。难载文书。亦于字纪难释反音特为详定得梦感见评此众家反音以为国风不同。二定异音则述。秦陇则平为入。梁益则平似去。我国旧来二家或无上去之轻重。或无平去之轻重。新来二家或上去轻重稍近。或平上平去相涉。评为大唐吴汉二音天竺中边别音。中天之音多用汉音少用吴音。南天之音多用吴音少用汉音北天多用汉音少用吴音。又其悉昙必须升低。字母唯须同音。且出四说略示浮沉。三定异翻则述。仰等五字为大空点。野等八字为涅槃点。此等二类以连上字之时各成上字大空涅槃之音。亦述。五句八字连声并有二种。一粗显声。二耎密声。此二各有四。一第十五章声。二加他摩多声。三自音成他声。四他音属自声。此二八声各有三种。一喉内声。二舌内声。三唇内声。并与梵文对检摭实。亦述。本韵大空涅槃音中并有此等三种音韵。亦与梵文校列正文。评为上代翻译梵汉不定真言对注梵唐粗定且引单字令知合字其中不同难以辄定第六字义入门有三评。曰。一入字门则述。大日金刚。文殊涅槃。大庄严经五十字义。大集大品二十八字。四十二字。入诸字义。评为遍一切处入音声慧之法门也。二现字形则述。大日经及义释现字形文。评为佛身圆用之法门。三观字轮则述。大日经及义释并华严仪轨文。评为秘密修证之法门也。第七字义解释有三评。曰。一合成字则述。灌顶吉藏慧远慧均半满释文。评为无字半字满字法喻。二释成字则述。一行吉藏慧远慧均龙树加字释文。评为众家不同。三乘用字则述。小乘权乘实乘秘乘用字释文。评为诸乘不同第八正录章段有三段文。一录悉昙十二文也。二录体文三十五字也。三录生字十八章也。八篇八卷三八二十四。捃拾印度斯那扶桑之群解。陶甄梵国汉地吴人之众音。茍采祖述祖承之正文。非敢穿鉴穿削之自作凡厥引正本文皆注云文。引取意文皆注云抄。开畅文意皆云此中。添足自意皆云今见。复其校定错文并云候贤。削正误字并云可作。意义未尽并云审详。文字阙缺并云脱落。亦复非但会释记疏以断是非。实亦对校梵汉以定合不。更录正章以备行用。尽悉昙之底边入宣述之函藏。题其纪纲名悉昙藏。欲使夫披此藏之者以了彼方之音。每见古今之讹译。乃辨梵唐之真文。以东垂之唇舌同西天之言音。纵令虽有百千梵汉之对译。若其不解十八悉昙之例文何以得定同字异形异字同形之区分。亦能肯决一字多音多字一音之差别。今为疑者试论大纲。且举一端请覆三隅。且如悉昙章首题云对注多云曩谟（引）萨□枳穰（二合）野悉昙（去声）今检余文其字中天云曩（乃朗反。乃字汉音上声）莽（忙牓反。忙字汉音上声）北天云那（奴多反。奴汉音非轻非重）摩（莫波反。莫字汉音非轻非重）南天云那（捺可反。捺字吴音）摩（莫下反。莫字吴音）或依八转十二声云曩摩曩□曩谟襄谜南谟纳谟曩莫等也。皆有三天不同之音。又其字是舌肉之音字是唇内之音。是故或云曩谟那谟以声明法义理虽正韵或不当随便呼之。以唇内音连舌内音。呼上字音如大空点。若粗显呼如大空音。若耎密呼如涅槃音。是故或云南谟纳谟。此方翻云归命敬礼敬从度我救我惊怖等也。其字。此字是后九中第七娑字。此字是后九中第四□字。当今五天同呼云□（房下反。汉音）上古或有一说云□。或亦作骑。然以半体啰字加□字上。或时具足云娑啰□。或时简略云萨□者以啰半音隐娑字下呼云萨□。又其娑□等字是涅槃点。以是等字连诸字下。呼上字音如涅槃点。是故以粗显音呼云萨□等。或时简略云散婆者以啰半音隐□字上。是故以耎密音呼散婆等。又其字第二句末惹字。第三句末拏字合两字省以为一字。此若拏字中天云娘（女两反。字汉音）拏（陀爽反）北天云若（人者反。人字汉音非轻非重）拏（乃亚反。乃字汉音非轻非重）南天云若（而下反。而字吴音）拏（搦下反。搦字吴音）故合两字或云社若。或云枳攘。或以此字直呼云穰（吴音）以若半音隐拏上头。故连一句。或云萨□社若。或云萨□枳穰。或云萨婆若。或云萨般若。或云萨云若者或呼□字为□音。故□若连声云音自成。此方翻云一切智也。其字此字是第四句第三第四两字相重以为一体。更加空点故有昙音。凡诸当句当体重者皆唯依下依本大呼。如其迦左驮驮等字。当句重中唯除五句第五五字以为异章而作闏多。或依八转十二声云悉驮悉昙悉地悉睇等也。此方翻云成就者。能成就所成就具为成就等也。此题名中罗□字与罗婆字昙字与娜鍐字枳穰字与惹拏字及糅儒字。此等形体稍以相涉。又如毗婆尸佛。或云维卫佛。又如毗摩罗诘里帝。或云维摩诘。又如婆陀□啰菩萨。或云跋陀和菩萨。又如四毗陀典。或云四韦陀典。又如舍婆提城。或云舍卫大国。又如毗瑟拏天。或云韦纽天。又如婆苏枳那哦龙。或云和修吉龙。此等皆以□□二音使致毗维韦卫不同。又如没罗憾闏奶。或云婆罗门。或云梵尊。又如吠室罗摩拏。或云毗沙门。又如舍枳也谟尼。或云释迦文。或云释尊。又如沙摩那。或云沙门此等并以梵人语法喉舌唇内隐显声字使致前后翻译存略不同。古今经论其例甚多。若得此中八篇二十四门文意。犹可能决胡越天地之倒错。何况肯遗鱼鲁小木之杂滥。地持论云。菩萨能入摩得勒迦法久住禅。造诸对法。智度论云。菩萨能造法门名义惠施众生是为法施。安然元缘祖述粗甄梵文。若不远遗岂非独善。古人有言。有人则易。无人则难。此言肯奈。仁王经云。如如文字诸佛智母。一切众生根本智母。萨婆若体不生不灭。一切众生以之为觉性大日释云。行者若能如是了达则入一切旋陀罗尼。能以常明而照世间。同彼毗卢舍那。而恒转大法轮。愿入悉昙矩奢之者令显法曼陀罗之身回诸众生受一法乐。于时日本五十五叶。元庆少主即位四年岁次庚子（文）。
    二月朔旦焉

悉昙藏序（终）
悉昙藏卷第一

　　　　日本国延历寺沙门安然撰
           

    梵文本源第一  悉昙韵纽第二
    章藻具阙第三  编录正字第四
    母字翻音第五  字义入门第六
    字义解释第七  录十八章第八

    第一梵文本源有三评。曰。一定本源。二定相承。三定字数。一字本源者大涅槃经文字品云。佛告迦叶。善男子所有种种异论。咒术言语文字皆是佛说。非外道说。迦叶菩萨白佛言。世尊云何如来说字根本。佛言。善男子说初半字以为根本持诸记论咒术文章诸阴实法。凡夫之人学是字本。然后能知是法非法。迦叶菩萨复白佛言。世尊所言字者其义云何。善男子有十四音名为字义。所言字者名曰涅槃。常故不流。若不流者则为无尽。夫无尽者即是如来金刚之身。是十四音名曰字本（文）灌顶疏云。异论咒术皆是佛说有二解。一云根本皆在佛法中。三宝四谛涅槃四德悉是佛法中名教。长者去后劫掠群牛外道偷安己得典耳。今见文误。可作偷得安己典耳。何以。知之。此文是引均僧正解。彼正文云外道拾得安置己典（文）故准此文以削定之。二云是佛方便说之。如清净法行经云。迦叶为老子。同明。儒童为颜渊。光净菩萨为孔子也。若如前解佛则认归。若如后解方便施与。若开一切文字皆是佛正法者则非认非与（文）道暹记云。前解者纯是涅槃大法名认归。此约先失而后认。为此义故异于开权。后解者但云是佛方便之说也。非认者非先失而后认。非与者非先与方便而后与在真实。何者一切本是大涅槃法。文理之本者小为大本。因小得入于大。故法华云。我此九部法随顺众生说。入大乘为本。即其证也（文）行满记云。悉是佛法者皆是大权施化。示同先说一切咒术文字等。如止观中我遣三人化彼振丹。即其义也（文）吉藏疏云。迦叶难云。非圣之人亦说有我。佛法亦说有我。此有何异。佛举贫贱王子二人为答。明贫人见王子之刀故后眠中呓言刀刀。贫人实无刀。非圣之人说我亦复如是。闻佛法说我故得此我名字说言有我。实无有我。此品远成前意明一切文书记论皆佛法有外道则无所得。名字皆从佛法中得（文）又云。问言所有咒术文字皆是佛说者为是佛口所说名为佛说为非佛口所说耶。解云不必尽是佛口所说名为佛说。如大论云。如是我闻中明。佛法有五种人说。一者佛自说。二者弟子说。三者诸天说。四者仙人说。五者化人说等。皆名佛说。然说于众生有益者皆是佛说。若无益者则是外道。今一切文章记传世间名字皆于众生有益故皆是佛说。成论云劫初时物本无名字。圣人为受用故名物立名。谓瓶衣等。大论云。若无菩萨出世之间则无名字。无有人天等名。今由菩萨出世得有此名则是利益世间也。既言一切皆是佛说皆是佛法者。今周孔等教亦应是佛法。若如他所明。止言释迦教是佛法周孔庄老等此是外道法。今明皆是佛法。何故尔。佛说天人五乘世出世教。依河西判庄子等皆是人乘。老子则是天乘。岂非佛法耶。故清净法行经中自明老子多是迦叶等（云云）如胜鬘经。五乘（文）又云。且复文字自是造书天所作。若如此间所明。谓此文字是苍颉所作造若如经中明者有八十天。八十天中。有造书天。造于文字。如来修八十种好正对此八十种天。既别有造书天。造于文字者。今何得言是如来所说。故着斯文也（文）慧均无依无得大乘四论玄义记云。寻十四音者。本是过去诸佛法门。通化道俗法门。而诸佛意正为出世。不为世戏论宗也。但诸佛去后。梵天议要三兄弟下欲界如梵书伽书篆书左右下三行书。二种在天竺国。行化字体犹是梵字右左行为异也。最弟苍颉在后下来汉地。黄帝时飞往海边观鸟迹造书字名篆书也。故实是诸佛为众生造十四音等诸字。后诸梵天等复述作十四音。本化世也。天作十四音生出世间言辞之本。天竺国风俗。举世通学必以此为端。是文字之枢要也。故肆昙章中生出声论与字论等根本也。本是诸佛说。为众生远为出世方便。而世间语言天当造主。诸佛正意非唯远为出世之意。亦是为众生唇舌牙齿令其用之吐说诸法。如四十二字门。劫初光音诸天等说四十二字教世间。以此间出余字故。外国声论字论会成语也。故得有四十二字门有十二音十四音。复得有十六音。音为本。本能出字等也梵音屈曲以因之转变。复成一切字本也。如此间音。唯有五。谓宫商角徵羽字本因此生三万六千余字也。亦如篆书为本生出隶书。程邈为造书主。又如子云等造作飞白龙爪等书也（文）又云。宋国谢灵运云。胡书者梵书道俗共用之也。而本由佛造。故经云异论咒术言语文字皆是佛说非外道也。外道因此以通文字。胡字谓之佉楼书。佉楼书者是佉楼仙人抄梵文以备要用。譬如此间仓雅说林随用广狭也（文）又云。经云。种种异论咒术言语文章皆是佛说者就应迹作语。释迦一代为语。佛在外道后出世。然外道得此善言好语。并是迦叶等佛已说之也。外道拾得安置己典具如优婆塞戒经说也。如来所以此说咒术记论文字语言者意都不为生世间戏论言说。说此言辞本为远诠今大乘圆极教（文）慧远疏云。如来何因说种种异论皆是佛说。因前说我从菩萨闻故类一切皆是佛说。如来何意作如是语。欲使众生习学文字以知经法故发此言（文）兼名苑云。书有三种。梵书左行。佉楼书右行。苍颉书下行（抄）元造历云。伏羲造文字。钟繇造真书。秦王造草书（文）韦昭汉书注云。八体大篆。小篆。克符。虫书。摹印。署书。殳书。隶书也（文）肃子良古今篆隶文体曰。六文者盖叙为文之旨也。象形。指事。形声。会意。转注。假借（文）韵诠正名例云。书有六体。一曰形声。二曰会意。三曰象形。四曰假借。五曰指事。六曰转注。但诸儒异见。穿鉴者多（文）缮写例云。自大篆小篆之后即有隶书。后人亦破楷书为行书。破行书为草书。所以相乱。才寸相杂（文）反音例云。服虔始作反音。亦不诘定。臣谨以口声为证岱宗处士太原郭迻修纂新诠定一切经类音决序云。昔轩辕黄帝初召沮诵苍颉始制文字。盖依类象形故谓之文。其后形声相益即谓之字。着于竹帛即谓之书。周礼八岁入小学。保氏教国子以六书。一曰指事。视而可识。察而可见。上下是也。二曰象形。书成其物随体诘诎。是也。三曰形声。以事为名。取譬相成。江河是也。四曰会意。比类合谊以见指撝。武信是也。五曰转注。建类一道同意相受考老是也。六曰假借。本无其字。依声托事令长是也。自秦书有八体。一大篆。二小篆。三刻符。四虫书。五摹印。六署书。七殳书。八隶书也。而先贤造字其数颇多。案说文共有一十三万三千四百四十一字。解说不同皆依六书八体。足可行用。须弥四域经云。宝应声菩萨为伏羲。月光菩萨为女娲（抄）智者止观云。从空入假观随病授药。我遣三人化彼振旦等也（抄）湛然弘决云。清净法行经云。迦叶菩萨彼名老子。儒童菩萨彼名孔子。光净菩萨彼名颜回（抄）全真辨梵文汉字功德及出生一切文字根本次第云。唐云文字义释云无异流转。或云无尽以名句文身。善能演说诸佛秘密万法差别义理无尽故云无尽。或云常住。言常住者梵字独得其称。诸国文字不同此例。何者如东夷南蛮西戎北狄及诸胡国所有文字。并是小圣睿才随方语言演说文字。后遇劫尽三灾起时悉皆磨灭不得常存者。所谓外道俗人书者哉。唯有此圣梵文在五天竺国随梵王上下前劫后劫六十四种梵音也。同一梵王所说。设经百劫亦无差舛。故皆从毗卢遮那佛心生也。故云常住（文）空海悉昙字母释义云。悉昙者印度之文书也。西域记云。梵天所制。五天竺国皆用此字。然因地随人稍有增减。语其骨体以此为本。劫初之时世无法教梵王下来授以此悉昙章。根源四十七言流派余一万。世人不解元由谓梵王所作。若依大毗卢遮那经云。此是文字者自然道理之所作也。非如来所作。亦非梵王诸天之所作。若虽有能作者如来不随喜。诸佛如来。以佛眼观察此法然之文字。即如实而说之。利益众生。梵王等传受转教众生。世人但知彼字相虽日用而未曾解其字义。如来说彼实义。若随字相而用之则世间之文字也。若解实义则出世间陀罗尼文字也（文）评曰。吉藏法师依河西判以老子为天乘者据西升化胡经等。老子本是真旦人也。后乃西升自云。化胡（云云）慧均僧正梵王佉楼苍颉为三兄弟者。今据理趣经云。末度迦罗天三兄弟。不空三藏释云。闏度羯罗三兄弟是梵王。那罗延。摩醯首罗之异名也（文）明灯抄云。外道计云。摩醯首罗为法身。毗纽天为报身。焚王为化身（抄）智者法华玄义云。须弥四面四埵。四天所住。中有迦楼波多天也。谢居士云。所有文字皆是过去迦叶等佛所说。外道偷安己典。释迦一化在外道后者今据诸经。然梵文者成劫之初梵王所出。至住劫时俱楼孙佛灭后。佛慧比丘之时外道创起（云云）安然今谓。一行大日经义释云。有浅略释也。有深秘释也。于深秘释中复有浅深也（抄）又新罗国灵妙之寺释僧不思议大日经供养法疏云。问。谁说阿字。答。有三种释。若深秘释大日如来说此阿字若深秘中深秘释云。阿字自说阿字。若秘秘中深秘释云。真如理智自然说此阿字（抄）合此二文以为四释一浅略释。二深秘释。三深秘中深秘释。四秘秘中深秘释。如吉藏云造书天造文字。是今浅略释摄也。如慧均云。过去诸佛通化法门。诸佛去后梵王议要三兄弟下造三行书。梵书伽书篆书。又云。光音天造四十二字门。谢灵运云。梵言本由佛造。过去迦叶等佛所说外道拾得安置己典。又全真云。后大日心出随梵王上下。又空海云。自然道理所作。大日佛眼观而说之。梵王传教众生。一宝性论云。劫尽之时有智慧人。以此教法仰书虚空。劫成之时有明眼人。观彼教法取传世间华严经云。一微尘中有一经卷。大如三千大千界。尽记三千大千世界事业。一心亦尔等者。是今深秘释摄也。大日教云。诸字以为种子。成立器世界及以有情界。诸字以为种子。出生诸尊身及以众生身。诸字即是法曼荼罗之身自性常住。此乃遍一切处善巧法门。能观字轮以为种子。发生大曼荼罗等者。是今深秘中深秘释摄也。楞伽经云。有二种法。一本住法。法界法性法证法住。二自证法。譬如驿路能证本法。依此义故我作此说。自得道夜至涅槃夜不说一字等者是今秘秘中深秘释摄也。二定相承。智广悉昙字纪云。悉昙天竺文字也。西域记云。梵王所制。原始垂则。四十七言寓物合成。随事转用。流演支派。其源浸广。因地随人微有改变。而中天竺特为详正。边裔殊俗。兼习讹文。语其大较本源莫异。斯梗概也。顷尝。诵陀罗尼访求音旨多所差舛。会南天竺沙门般若菩提赍陀罗尼梵挟。自南海而谒五台寓千山房。因从受焉。与唐书旧翻兼详中天音韵。不无差反。考核源滥攸归悉昙。梵僧自云。少字学于先师般若瞿沙。声明文辙将尽微致。南天祖承摩醯首罗之文。此其是也。而中天兼以龙宫之文。有与南天小异。而纲骨必同。健陀罗国歖多加文。独将尤异。而字之由。皆悉昙也。因请其所出研审翻注。即其杼轴科以成章。音虽少殊。文轨斯在。效绝域之典弗尚诡异。以真言唐书召梵语仿□而已。岂若观其本文哉。俾学者不逾信宿而悬通梵音。字余七千。功少用要。懿夫圣人利物之智也。总持一文理含众德其在兹乎。虽未具观彼史诰之流别而内经运用固亦备矣。然五天之音。或若楚夏矣。中土学者方审详正窃书简牍以纪遗文。古谓梵书曰胡文者案西域记。其阎浮地之南五天之境。梵人居焉。地周九万余里。三垂大海。北背雪山。时无轮王膺运中分七十余国。其总曰五天竺。亦曰身毒。或云印度。有曰大夏是也。人远承梵王。虽大分四姓。通谓之波罗门国。佛现于其中。非胡土也。而雪山之北傍临葱岭。即胡人居焉。其字元制有异。良以境邻天竺文字参涉。所来经论咸依梵挟。而风俗则效习其文粗有增损。自古请求佛经多于彼获之。鱼鲁浑淆直曰胡文谬也（文）俱舍论云。初禅量与轮围山等。二禅量与小千界等。三禅量与中千界等。四禅量与大千界等。火灾至于初禅。水灾至于二禅。风灾至于三禅。火劫成时光音天下。水劫成时遍净天下。风劫成时净居天下（抄）智者次第禅门云。若据小乘鞞婆沙云。二禅以上无有言语觉观故无王领。四禅梵王下住初禅。今据大乘璎珞经云。四禅皆有梵王（抄）入大乘论云。摩醯首罗天有二种。一毗遮舍摩醯首罗是第四禅王。二伊舍那摩醯首罗是第六天王（抄）大乘基因明疏云。商羯罗者此云骨锁。劫初梵王下化人间。以苦行形骨锁相连（抄）人慕其化造像供养（抄）一行大日经义释云。商羯罗天是摩醯首罗。能于一世界而有大自在非于三千界（抄）湛然弘决云。大梵天王生八天子。八天子生四姓众生。刹帝利婆罗门毗舍戌驮。故八天子以为一切众生之父（抄）常腾法华论注云。劫初成时摩醯首罗与毗^6□□和合生子。名婆蓝摩。彼有四面说四波。陀顶上有一面说一波陀。四面所说并是世法。顶上所说语深难解。世所行者唯四波陀。后人更作六种论解彼波陀。毗伽罗论即是六论之一也。解阿闼婆陀辨声明法也。阿闼婆陀者是后面所说也。西方重此声论法。故经十二年乃有通解。非初学者之所能解（文）释门自镜录云。昔如来去世垂五百年有阿罗汉。自迦湿弥罗国至健驮罗国婆罗都罗邑。见一梵志捶训童稚问曰。何苦此儿。梵志曰。令学声明业不时进。罗汉回尔而笑。梵志曰。沙门者慈悲为情。愍伤物类仁今所笑愿闻其说。罗汉曰。汝颇尝闻波你弥仙制声明论垂训于世乎。曰闻之。罗汉曰。今汝此子即是彼仙。犹以强学玩习世典。唯谈异论不究真理。神智唐捐流转未息（文）善珠明灯抄云。天竺亦云天毒。亦云身毒。亦云天豆。亦云印度。楚夏有异相传不同。天竺翻曰月明。其地常出明人照世如月故曰月明。或云印度者。是天帝之一名也。其地天帝常守护。故以为名也（抄）西域记云。南阎浮提之地若无轮王出世则为四主之所领也。东是人主之国。人多礼义。南是马主之国。地多马也。西是宝主之国。人多财货。北是象主之国。地多象也（抄）明一显三界章云。阿耨达池四面出四大河。其东面河名信度河。经真旦国入东海也（抄）宝林传云。昔南天竺之境有一马国。人皆生毛声悉如马。马鸣菩萨曾作蚕虫出彼国自口出丝令人作衣。马人钦化悉为悲鸣。故名马鸣（抄）显三界章亦云。西天竺外海中左右各有五百洲渚。鬼神所住多珍宝也（抄）劫波罗章云。北天竺北有九黑山。九黑山北有七聚落。七聚落北过多丛林有大丛林善住象王所住之处。无量大象以为眷属（抄）湛然法华记云。善住大象如普贤象。宫殿庄严殆过极乐（抄）宿曜经中。天竺胡地波斯大唐七曜名目各别呼之（抄）湛然释签云。胡非天竺古呼天竺为胡国者误矣（抄）裴家文字云。西国牟尼三藏对译悉昙。泽洲疏文具载言曰。胡章之中有十二章。其悉昙章以为第一。案西国悉昙本婆罗贺摩天所作。自古于今更无异书。但点画之间或有不同（文）道暹记云。然泽洲云。梵章之中有十二章。其悉昙章以为第一（文）此记梵字误矣。今检慧远疏云。胡章之中有十二章（文）慧均玄义记云。谢灵运云。诸经胡字前后讲说莫能是正。历代所滞永不可解。今知胡语而不知此间语。既不能解。故于胡语中虽知义。不知此间语亦不能解。若知二国语。又知二国语中之义。然后可得翻译此义以通经典。故睿法师昔于此研采经义。又至南天竺国经历年岁颇了胡语。今就睿公是正二国音义解释经中胡字晓然。庶夫学者可无疑滞。粗为标例在后差可推寻云尔也。胡字一音不得成语。既不成语。不得为物名。要须字足然后可得名物。不牵他语足句则语不成。皆随其他语足其上字得也。此间语或有名同而字异。异字寻同名得其语意。得其语意者如食时求脯腊之脯木作时求斧锯之斧。随言而取得旨故不谬。至于字时各有异形。今胡书意不然。皆字声对无有共声通字者也（文）评曰。相承有四。一承劫初梵王。二承海中龙宫。三承释迦如来。四承大日如来。一承梵王者俱舍论云。当知有四劫谓坏成中大。要七火一水。七水火后风。谓有成住坏空四劫。各有二十中劫。一增一减为一中劫。八十中劫为一大劫。七火灾后有一水灾。七水灾后亦七火灾。后一风灾。七八火灾。一七水灾。合一风灾六十四转成住坏空（抄）湛然法华记云。今住劫是火灾后。故成劫之初光音天下（抄）楼炭经云。火灾至第十五光音天也（抄）欲界六天初禅五天。二禅四天故云十五。观佛三味经云。成劫之初光音天下使地有欲（抄）此乃成劫之初光音天下成大梵王。随梵王念生八天子八天子下成八十天。又光音天下生六欲天。亦生四州乃成四姓。劫初自在犹如色天。由一恶增生四恶趣。梵王化形下利人间。是名商羯罗天。亦名摩醯首罗摩醯首罗亦有三种。一四禅主名毗遮舍。此乃金刚顶经佛初成道令不动尊降伏三千界主大我慢者是也。二初禅主名商羯罗。此乃大日经中商羯罗天于一世界有大自在非于三千界者是也。三六天主名伊舍那。此乃寿命经中佛下须弥令降三世降伏强刚难化天王大后是也。故知般若菩提所传南天祖承摩醯首罗者是大梵王制四十七言者是也。慧均僧正所言光音天造四十二字者亦是同时下生人种者是也。二承龙宫者贤劫千佛四佛已出各至法尽皆移龙宫。今我释尊灭后初五百年小乘教兴诸大乘经皆移龙宫。后五百年大乘教兴。龙树菩萨入海取经。所传中天兼龙宫文者即是也。三承释迦者寂场成佛至第七日于伽耶山顶说文殊问经中佛答文殊始说五十字母。第二七日经十天处说华严经中善财知识始说四十二字门。又第三七日后亦说方广大庄严经始说释尊为太子时示入学堂创唱四十六字母。又第十六年欲色二界中间说大集经。佛答海惠广说门句法句金刚句中而说二十八字门句。又三十年中大般若经亦说四十二字等语等。又八十年终大涅槃经亦说一十四音五十字义。大智论云。迦叶阿难往王舍城结集小乘三藏文殊弥勒与阿难等于铁围山结集摩诃衍藏（抄）故知文殊弥勒与阿难等祖承释尊结集传世（云云）四承大日者大日如来在尼吒天。现成正觉。说金刚顶十八会经中有金刚顶经释字母品说五十字。又于一时在法界宫智处城中说大日经诸尊来集生曼荼罗。亦有释字轮品等。广说真言种子字义。六波罗蜜经云。阿难受持修多罗藏。忧波离受持毗奈耶藏。迦叶受持阿毗昙藏。文殊师利受持般若波罗蜜多藏。执金刚手受持陀罗尼藏（抄）故知执金刚手祖承大日。受持传世（云云）今云。五天竺四姓之辈元虽光音天种。而以四禅主各称梵王。至其种族亦称梵人。所言梵者是语略也。具足可云波罗贺摩。斐家释云。波罗贺摩者此云净人也。智者法华疏云波罗门此云净行（抄）此亦旧译也。然彼梵人本承梵王故称梵字。其五天外乃是四主之地。所用文字难以寻详。次第记云。梵字汉书并依中天音旨翻之。去元和中于诸三藏梵本皆有锱铢。真谛慈恩义净善无畏金刚智兴善寺国师三藏和上等梵本书同。唯是汉字有少许异殊。总曾对本历勘得定。后长庆中遇造一切经音义一百卷及考声十卷。沙门惠琳述。全真于上两本内取声辨字。以字辨音。梵汉两音同和成一。曰略以定音旨为整。翻字母例头声势下注汉字音。至大和四年八月一日修毕。元和十一年当院传五部瑜伽教辈吉祥子全真记集（文）今据义净三藏寄归传云。悉昙总有十八章也。故知中天所用十八章也。山阴沙门智广会南天竺沙门般若菩提从受有十八章。与中天音不无差反。故知南天所用十八章也。和上初受宗睿和上中天之音。后受宝月三藏南天之音。故传两天之音。可据十八章也。慧远相传牟尼三藏胡地十二章品。为三十六章。知是胡地之本非梵地之章。犍驮罗国喜多迦文是北天本。迦字可作加字。或与加字同音。故便书之。僧睿法师是什门人。什生龟兹东天竺人。所传知是东天本也。唯西天本未闻而已。三定字数庄严经示书品云。十千童子而与菩萨俱在师前同唱字母（文）文列阿等十二。迦等五五。野等九字合四十六字。而无纥里（二合）纥梨（二合）里梨四字（云云其一）字纪云。悉昙天竺文字也。西域记云。梵王所制。原始垂则四十七言。又云。其始曰悉昙而韵有六。长短两分字十有二。将冠下章之首对声呼而发韵。声合韵而字生焉。即阿（上声短呼）阿（平声长呼）等是也。其中有纥里（二合）等四文。悉昙有之非生字所用今略也。其次体文三十有五。通前悉昙四十七言明矣。声之所发则牙齿舌喉唇等。合干宫商。其文各五。遍口之声文有十也（文）文列阿等十二。迦等五五。野等十字。乃以蓝字。加乞叉上。而除纥哩纥梨哩梨四字。灌顶涅槃疏云。然河西云。鲁流下二字童蒙所不学习也（文）道暹记云。童蒙所不习学者如前颉里等四字始教童蒙多不习学可然。若言卢楼二字童蒙不学。未有凭据（文）行满记云。童蒙所不习学者一体三宝。示现破僧是菩萨事也（文）和上说云。三藏传云。颉里等四字者。西方好文章者之所加也（抄）此中劫初梵王垂轨唯有四十七言。是故菩萨入学堂时无此四字。岂非始教童蒙不习学哉。然字纪云纥里等四文非生字所用故今略也者。遍口十中蓝字亦非生字所用何安四十七言中哉（云云其二）道暹记云。今据义净三藏寄归传云。阿等十六皆是声韵向余字上配之。凡一一字便有十六之别。迦等五五。野等八字更有蓝乞叉末后二字不入其数。总有三十三字。皆有十六之别。然今当今时俗始教童蒙多以不道颉里（一字）蹊梨（一字）里（一字）离（一字）四字所以但有十二之殊。若为十六者亦成无过。以其四韵用处不多。是以义皆不存（文）大日经字轮品说阿等四字。迦等四五。野等九字。伊等十二。仰等五字（抄）义释云。除乞叉字由此字已重故也（谓有加婆二声故重也）此中大日如来祖述有五十字。创有颉里等四字。于后或造悉昙章者于彼大梵四十七言更加大日五十字中纥里等四字而除其重字蓝叉二字已重出故不入其数。谓蓝字者后九字中第三□字重体之上加以摩字。为空点也。乞叉字者初五字中第一迦字后九字中第六洒字两骎字相合为二合也。大日义释顺世说之。故亦除乞叉字。上乘同明四十九字也（云云其三）次第记云。总有五十字从初有一字。翻为一十二字。已是翻字声势。次有三十四字名为字母。别有四字名为助声（文）注字音中阿等十二。乙等四字。迦等五五。野等九字如次列之合五十也（抄）金刚顶经字母品及文殊问经字母品说阿等十六。迦等五五。野等九字如次列之。亦五十也（抄）大涅槃经文字品说。阿等十二。迦等五五。蛇等九字。鲁等四字如次列之。亦五十也（抄）此中大日金刚文殊涅槃四经皆说五十字。故或造悉昙之者因修五十字也。然纥里等四字大日金刚文殊问经同安十二字中初六后六之中间也。涅槃安之四十六字之后。次第安之十二之后五五之前。裴家释云北凉昙无谶译经云十四音。移鲁流卢楼四字。向后以就此土音声势所便也（文）既言法丰其移。可谓全真亦移。上来同明五十字也（云云其四）文字记云。据梵本合有五十一字。恶等十二。迦等五五。耶等九字。鲁等四字。梵语中助辞加后一字。或云五十二字五十如上。文有悉昙两字。不取助辞一字。末后助辞一字。若据经本无悉昙两字。不取助辞一字。见在总有五十名为字本出一切字（文）字纪亦有五十一字。阿等十六。迦等五五。野等十。合五十一字也。后九字中。蓝字是骎重体。乞叉字是迦洒二合岂非诸章重体二合之准的哉。所以梵王元出以示轨模者也。此中斐家云。五十一字者。阿等十二。迦等五五。邪等九字。鲁等四字此五十字更加末后助辞一字。私推。助辞一字恐是字欤。凡梵文初皆有字。每有句末皆有字每有文终亦有字。每有章终或有字。或有字。或有字。或有字若有重句。或着点。若有灭字亦着点。类例甚多。何以不取。上来亦明五十一字（云云其五）慧远疏云。胡章之中有十二章。其悉昙章以为第一。于中合有五十二字。悉昙两字是题章名。余是章体。所谓恶等十二。迦等五五。蛇等九年。鲁等四字。此是初章。就此章中迦佉已下三十四字是其字体。初十二字是生字音。末后四字是呼字音。将初十二呼后迦等。生字之时有单有复。其单呼者。依后四中标离二音。其复呼者用后亿力伊离二音。单复呼中并有长声短声之别。故有四音。前后合说有十六音。而经说言十四音者。前十二中后二助音非是正音。故除此二说十四音。初章如是（抄）此中胡地十二章中初章五十二字。非谓根本字母之数自加悉昙二字。而裴家云。或云五十二字（云云其六）大日义释阿有五种伊等十二。迦等二十。仰等五。也等八字皆有五种。谓加傍点。或加圆点。或加傍二点。或加傍点并傍二点（抄）此中除乞叉字。加第五恶。犹有五十字也。若据阿等十二。迦等二十。仰等五字。也等八字合四十八字各有五种则成二百四十字（云云其七）吉藏疏云。此中合后四字都有五十字。但此中明十四音。大品明四十二字。谓一切诸字根本。犹如此间有宫商等五音有四十余字。以为根本。诸师尔。今所解者就前四十六字若单转之得二百八十字。若复转之则得二千七百字也（抄）此中五十字内除鲁等四字。余四十六字。各各单转宫商五音。则得二百三十字足本四十六。都得二百七十六字。又四十六字各各复转。阿等十二。迦等五五。野等九字。鲁等四字。合五十音。则得二千七百六十字也。然约大数。得言二百八十及以二千七百如智度论释五千分少过少减无复过。故但以所说单复之转见无所诠而已（云云其八）字母释义云。根原四十七言。流派余一万。又云。从此一迦字母门出生十二字。如是一字母各各出生十二字。一转有四百八字。如是有二合三合四合之转都有一万三千八百七十二字（文）大悉昙章云。字母释义记云。有一万三千八百七十二字。今此大悉昙章本末两卷之内。都有一万六千五百五十字也（文）此中五十字母一切皆合自于阿字至乞叉字。自是单字。自于迦迦二合至于乞叉乞叉二合。是二合。自于迦迦迦三合至于乞叉婆三合。是三合。自于迦迦左左四合至于跛摩叉罗四合。自初单迦字至四合字。皆以十二转呼之一万六千五百五十字也。然是后人以意作此合法。天竺梵文未见此式而已（云云其九）字纪序云。字余七千。功少用要。释中总有一十八章。中有生字与不生字。及以合字与不合字。前十七章条出五千九百余字。至第十八孤合章云。此章字类流派无尽。或通三五摩多读之并同上章（文）此中第十六纥里章。第十八孤合章。虽或有加前摩多得生字用。非遍能生。不必十二。自余十六章中皆生十二。若有要用约时相合属孤合章。类流无尽（云云其十）华严大品四十二字。大集二十八字。大日金刚顶经百字。大佛顶经一字。乃至无量字等皆有别录。非字母也（云云其十一）百论云。劫初大梵王将七十二字来化于世间。世间皆不信故吞七十字。唯留于二字着口之左右。谓阿之与沤。故外道经初皆安此二字。言阿无沤有。谓一切诸法不出有无义故安于经初。以表于吉相（抄）玄义记云。外国自有此六十四书。而阙无二书（文）谓无伽书篆书。释摩诃衍论说。佛法行人。修止观法。入佛位时服此骐字及说耶魔化作佛形。恼行人时。说作佛形六根真言。其字非梵非汉。佉娄未传岂肯此哉（云云其十二）评曰。有四种字。一伪作字。二妄计字。三黯推字。四真实字。一伪作字睿山本师守护国界章云。释摩诃衍论翻译不分明故。隋唐诸目录不载目录故。其真言字不相似梵字故。其义理相违本论故。姚兴在秦。真谛在梁。秦代筏提译已同梁家论。若正义者从秦以降。至大唐开元目录不载疏师不引是以不足归信。此论者大安寺诫明法师去天应年中自唐将来。尾张大僧都为传检勘。日已勘成伪论（文）次依空海僧都上表。大日金刚顶等修多罗藏。苏悉地苏摩呼等毗奈耶藏。释摩诃衍菩提心论阿毗达摩藏可以流通官符施行。次我和上据大安寺新罗国僧珍聪口说是新罗国中朝山僧月忠伪作于延历寺目录注云月忠。其后道诠法师箴诲中广破诫明将送御船居士之日居士所出四失于后南京释众所出七失决为真论。今据睿山两大师判以为伪论。其中真言文字亦为月忠伪字（云云）大妄计字灌顶涅槃玄说。三种二字。一世间二字。谓阿与沤。二出世二字。谓梵佉娄。三出世上上二字。谓常住也（抄）瑞应经说。太子七岁乘羊车而诣于师所问学。当时去圣久远书缺二字。以问于师师不能答。反质其有（抄）慧均玄义记云。今谓书缺二字者此名二书为二字。出曜本起修行本起中解。外国自有此六十四书而缺无二书亦不止二字博士不解此故反质其有耳。六十四书者八卦离成六十四卦。一卦中更开为八卦八八六十四也（文）然八卦者伏羲所出。伏羲本是应声菩萨变化。若于天竺无八卦者。何由传化于真旦哉。故知七十二字六十四书者是外道妄计之文而无佉娄苍颉二书。故云书缺二字（云云）三黯推字大悉昙章者是和人黯推之所造也。其等字。皆如本字多少呼之。其等字诸合字中皆无有也。今检梵唐对注诸真言字。若于等唯注迦字而无于等字。其字注战拏字。字注三曼多难左散祖等。例皆然。智广全真并云无尽。而云一万七千五百五十字也。故知是和人黯推而所造矣（云云）慧远胡地十二章初以字母为第一章。决以单转为第二章。次以迦仰拏曩那摩野罗□□。历配余字以为第三乃至第十二章。若以诸字尽配合有三十六章（抄）此中自有等九字。等二十字。而无三合孤合等字。与诸梵文亦不稽合。裴家记云。西国牟尼三藏梵汉对译悉昙。泽洲疏中具载（文）故知此亦胡人所黯造也（云云）四真实字。如十八章。第十五章以迦遮吒多波等句末之第五字各加于当句前四字之上。及初句末字加后耶等九字之上。名盎迦安遮安吒安多唵波盎耶等。其必不自重唯二十九字。生字三百四十有八。第十七章阿索迦等三十四字各生字也。第十八章部林等字孤合无尽。或当体两字重之但依字大呼。谓多阇吒拏等字各有重成。又云等者等余字母并有重成之用也。但大呼之不得言多多罗罗等也（文）大日义释云。或有阿字上虽无点而其上字重字有其仰坏拏曩莽等声。以此连前即是暗字。所以尔者此仰等是点。用加于前即阿字成暗音也。如迦佉俄伽（重）四字。用于仰字为点也。遮车阇社用于酂字为点也。他效此。或阿字无点。其次有重字也罗等字。此罗等声以配于前即成恶字也。所以然者也罗等皆是傍二点。今以连前即成恶声也。更审问（文）又云。今古说之。梵书以此五字皆同圆点。且如迦佉哦迦四字增加至第十一声皆于首上安点。若欲除去此点而于次后字上累加仰等其字即与有点不殊（文）今检梵汉对注真言等二十九字以连上字皆于上字注空点音。谓如满驮或以仰等加诸字上亦于上字注空点音。谓如散祖难左战拏等字。或以第五五字及九字中□字皆于上字注空点音。谓如三摩。或以初四五字及九字中罗骎舍洒贺娑乞叉等字。皆于上字注涅槃音。谓如萨□钵啰等字。或于两字重体唯注一音。谓如多摩等字。或如部林室林都林呼吽恶斛等字。并是两重闏多。皆属第十八章。且出六例。他效于此。故知十八章字与诸梵文允合（云云）南海传云。三十四西方学法。夫大圣一音则贯三千而总摄。或随机五道乃彰七九而弘济（七九者即是声明中七转九例也。如下略所明也）时有意言法藏。天帝领无说之经。或复顺语谈诠。支那悟本声之字。致使投缘发惠各称虚心准义除烦并凝圆寂。至于胜义谛理。迥绝名言。覆俗道中非无文句（覆俗谛者旧云世俗谛义不尽也。意道俗事覆他真理。色本非瓶。妄为瓶解。声无歌曲漫作歌心。又复识相生时体无分别无明所蔽妄起众形。不了自心。谓境居外。蛇绳并谬。正智斯沦。由此盖真名为覆俗矣。此据覆即是俗名为覆俗。或可但云真谛覆谛也）然则古来译者梵轨罕谈。近日传经但云初七非不知也。无益不论。今望总习梵文无劳翻译之重。为此聊题节段。粗述初基者欤（然而骨仑速利尚能总读梵经。岂况天府神州而不谈其本说。故西方赞云。曼殊室利。见在并州。一人皆有福。理应钦赞。其文既广。此不繁录也）夫声明者梵云摄柂苾驮（停夜反）摄柂是声。苾驮是明。即五明论之一明也。五天俗书总名毗阿羯喇拏大数有五。同神州之五经也（旧云毗伽罗论者讹也）一则创学悉谈章亦名悉地罗卒睹。斯乃小学标章之称。俱以成就吉祥为目。本有四十九字。共相乘转成一十八章。总有一万余字。合三百余颂。凡言一颂乃有四句。一句八字。总成三十二言。更有小颂大颂。不可具述。六岁童子学之。六月方了。斯乃相传。是大自在天之所说也。二谓苏呾啰即是一切声明之根本经也。译为略诠。意明略诠要义有一千颂。是古博学鸿儒波尼你所造也。为大自在天之所加被。面现三目。时人方信。八岁童子八月诵了。三谓驮睹章。有一千颂专明字无。功如上经矣。四谓三弃骎章。是荒梗之义。意比田夫创开畴畎。应云三荒章。一名頞瑟吒驮睹。一千颂。二名文荼。一千颂。三名邬拏地。一千颂。驮睹者则意明七例。晓十罗声述二九之韵。言七例者一切声上皆悉有之。一一声中各分三节。谓一言二言多言总成二十一言也。如唤男子。一人名补噜洒。两人名补噜苏。三人名补噜沙。此中声有各呼吸重轻之别。于七例外更有呼召声。便成八例。初句既三余皆准此。恐繁不录名苏槃多声。总有三八二十四声。十罗声者有十种罗字。显一声时便明三世之异。二九韵者明上中下尊卑彼此之别言。有十八不同。名丁岸哆声也。文荼则合成字体。且如树之一目。梵云苾力叉。便引二十余句经文共相杂糅方成一事之号。邬拏地则大同斯例。而以广略不等为异也。此三荒草十岁童子三年勤学方解其义。五谓苾栗底苏呾罗即是前苏呾罗释也。上古作释其类寔多。于中妙者有十八千颂。演其经本详谈众义尽寰中之规矩。极天人之轨则。十五童子五岁方解神州之人。若向西方求学问者要须学此方可习余。如其不然空自劳矣。斯等诸书并须暗诵。此据上人为准。中下之流以意可测。翘勤昼夜不遑宁寝同孔文之三绝。等岁精之百遍。牛毛千数麟角唯一。此功与学神洲上明经相似。此是学士阇邪昳底所造。其人乃器量弘深。文彩秀发。一闻便领讵假再谈。敬重三尊。多营福业没代于今向三十载。矣。闲斯释已方学缉缀书表制造诗篇。致想因明虔诚俱舍。寻理门论。比量善成。习本生贯清才秀发。然后函杖传授。经三二年。多在那烂陀寺（中天也）或居跋腊毗国（西天也）斯两处者事等金马石渠龙门阙里英彦云聚商骘是非。若贤明叹善遐迩称　携方始自忖锋锷投刃王廷。献策呈才。希望利用坐谈论之处己则重廗表奇登破斥之场。他乃结舌称愧。响震五山之外。声流四域之中。然后受封邑获荣班赏素高门更修余业矣。复有苾栗底苏呾罗议释。名朱你。二十四千颂。是学士钵颠社椤所造。斯乃重显前经。割擘肌肤。分理详明后释剖析毫芒明经学此三岁方了。功与春秋周易相似。次有攻鲑呵利论是前朱你议释。即大学士伐鲑呵利所造。有二十五千颂斯则盛谈人事声明之要。广叙诸家兴废之由。深明唯识善论因喻。此学士乃响振五大。德流八极。彻信三宝谛想二空。希胜法而出家恋缠染而便俗。斯之住复数有七焉。自非深信因果谁能若此。勤着自嗟诗曰。由染便归俗离贪还服缁如何两种事。弄我若婴儿。即是护法论师之同时人也。每于寺内有心归俗被烦恼逼确尔不移。即令学生舆向寺外。时人问其故。答曰。凡是福地本拟戒行所居。我既内有邪心。即是亏乎正数。十方僧地无处投足。为清信士身着白衣。方入寺中。宣畅正法。舍化已来经四十年矣。次有薄迦（枳也反）论颂有七百。释有七千亦是伐鲑呵利所造。叙圣教量及比量义。次有草拏。颂有三千。释有十四千颂乃伐鲑呵利所造。释则法护论师所制。可谓穷天地之奥秘。极人理之精华矣。若人学至此方曰善解声明。与九经百家相似。斯等诸书法俗悉皆通学。如其不学不得多闻之称。若出家人则遍学毗奈耶。具计经及论。挫外道。若中原之逐獐鹿。解傍诘同沸鼎之销凌霜遂便响流赡部之中。爱敬人天之上。助佛扬化。广导群有。此则奕代挺生。若一若二取喻同乎日月。表况譬之龙象。斯乃远则龙猛提婆马鸣之类。中则世亲无著僧贤清鹛之徒。近则陈那护法法称或贤及师子月安惠德惠惠护德光胜光之辈。斯等大师无不具前内外众德。各并少欲知足。诚无与比。俗流外道之中。实此类而难得（广如西方十德传中具述）法称则重显因明。德光乃再弘律藏。德惠乃定门澄想。惠护则广辨正邪。方验鲸海巨深名珍现彩香峰高峻上药呈奇。是知佛法含弘。何所不纳。莫不应响成篇。宁颂十四之足无劳百遍两卷。一闻便领（有外道造六百颂来难护法师。护法师对众一闻文义俱领）又五天之地皆以婆罗门为贵胜。凡经有座席。并不与余三姓同行。自外杂类故宜远矣。所尊典诰有四薜陀书。可十万颂。辟陀是明解义。先云围陀者讹也。咸悉口相传授而不书之于纸叶。每有聪明婆罗门诵斯十万。即如西方相承有学聪明法。一谓覆审生智。二则字母安神旬月之间思若泉涌。一闻便领无假再谈。亲睹其人。固非虚诞耳。于东印度有一大士。名曰月宫。是大才雄菩萨人也。净到之日其人尚存。或问之曰。毒境与毒药为害谁重。应声答曰。毒药与毒境相去实成遥。毒乐□方害。毒境念便烧。又复腾兰乃振芳于东洛。真谛则驾响于南溟。大德罗付致德匠于他土法师玄奘演师功于自邦然今古诸师并光传佛日。有空齐致。习三藏以为师。定惠双修指七觉而为匠。其西方现在则羝罗荼寺有智月法师。那烂陀中则宝师子大德。东方则有地婆羯啰密咀啰。南裔有咀他揭多揭婆。南海佛誓国则有释迦鸡栗底（今现在佛誓国历五六而广学矣）斯并比秀前贤。追踪往哲晓因明论则思拟陈那。味瑜伽宗则实声无著。谈空则巧符龙猛。论有则妙体僧贤。此诸法师净并亲狎筵机□受微言。庶新知于未闻温旧解于曾得。想传灯之一望实喜朝闻冀荡尘于百疑则分随昏灭。尚乃拾遗珠于鹫岭时得其真择散宝于龙河。颇逢其妙。仰蒙三宝之远被。伏赖皇泽之遐沾遂得旋踵东归鼓帆南海。从耽摩立底国已至室利佛誓停住已经四年。留连未及归国矣（文）

释昙城卷第一（终）
悉昙藏卷第二

　　日本国延历寺沙门安然撰
        


    第二悉昙韵纽有三评。曰。一十四音。二十二韵。三二方音。一十四音。玄义记云。古来释云。十四。一云。下鲁流为一字卢楼为一字足前十二为十四也（灌顶为河西解）二云。取瑞应下卷云。书缺二字师不能达反质其有。太子问博士不解反质其有。今欲表佛解此二字外道无能解者故不上之也。今谓不然佛今既解。何故不载之耶。今谓书缺二字者此名二书为二字。出曜本起修行本起中解。外国自有此六十四书而阙无二书亦不止二字。博士不解此故反质其志耳（为宗师解）三报恩云。一涅音。二槃音。三短阿音。四长阿音乃至第十四痾音也（为梁武解）四今谓止是肆昙二字。唤此肆昙字与吴音同音耳。所以无此二字者河西朗师云。此二字直是赞美前十二字非是字本。无别所明故不载也。而今犹得为十四音者明所赞叹与能赞叹能所合数故名为十四。如陈如品中二十五谛能所会数故名为二十五法。故胡合十四音。为肆昙字名也。此云成就。成就十二字义。总别会明十四音（文为招提解）吉藏疏云。此中难解解者非一。初广州大亮法师解十四音云。具足有十四音。而今文中从长短阿讫至庵痾。止有十二者此如瑞应经明。年至七岁乘羊车诣师所问学书时去圣久书缺二字。以问于师师不能答。反质其志。既言书缺二字故此中但有十二也（道暹为僧亮解）第二灵味小亮法师解云。具足有十四音。文中唯有十二者当以涅槃两字足之。而今不安者定所末详也（裴家为宝亮解）第三宗法师解云。具足有十四。而今零落二。文中唯有十二。既言具足有十四。零落唯有十二者。余二多是悉昙两字。取悉昙两字足成十四也（灌顶为招提解）第四谢灵运解云。以后鲁流卢楼四字足之。若尔则成十六。何谓十四。解云。前庵痾二字非是正音。止是音之余势。故所不取。若尔前止有十足后四为十四也。问。若以后四字足之者何不接决解释。而后别明此四字耶。彼解云。后之四字世希用。故别明也。第五真谛三藏解云。与谢公同。云。后四字足之而复小异者。彼云。四字何故在后别明。彼云。虽是十四音而释义不同。前十为涅槃四德。后四为释三宝。及以对法。释义不同故前后名字也（裴家出此二解）第六梁武解并弹前来诸师。彼弹前云。书缺二字者尔时去圣久所以缺二字。今圣人出世何得言缺耶（灌顶引观师弹）次宗法师以悉昙足之者亦非悉昙自吉祥何关十四音耶（引观师弹）次弹谢公以后四字足之者此是外道师名叶波跋摩。教婆多婆呵那王以后四字是为十四音。实非音也。何以知之。此曼陀罗禅师传述彼事。文云。边海昆仑未体此旨亦习外道之气乃至彼国小乘学者亦复如此故不得以后四字足也。下释四字中云。六卷云履梨楼吕（为楼许反）此中云鲁流卢楼。梁武并弹此两处文就两文中。此中文小胜有解云。以此四字足前为十四音。此是摄婆跋摩外道师教婆多婆呵那王。何故教之。旧云。彼王舌强。故令王诵此字也。梁武既弹前两处文。彼作齄力基梨四字也。现是彼国方言难可分判。梁武解。正以涅槃两字为十四。何以知之文中自云。所言字者名曰涅槃涅槃岂非字耶。若尔者前何得言书缺二字。解云。涅槃之法非凡夫所知故云缺二字。今圣人出则具足也。梁武正此文证以涅槃两字足十二字为十四音弹诸法师云。那忽近舍经文远求余义耶。今弹梁武者。此文云所言字者名曰涅槃。涅槃但是字。何得言是十四音耶（引观师弹）第七秀法师云与诸师硕异。彼解云。从长短阿讫庵痾中有十二字。两字为一音合有六音。如长短两阿为一音乃至庵痾两字为第六音也。次从迦佉以去有二十五字。五字为一音。如迦佉伽伽俄二十五合为五音。足前为十一也次从耶啰罗以去有九字。三字为一音。如耶啰罗九字合有三音。足前合为十四音。彼不取鲁流四字为音。明此四字直是利前音。非是音也。今谓此解为能。何故尔。上直言有十四为字本。仍次第解释四十六字。何得独取前者为音后者非音耶。若依秀法师者多并皆是。既以四十六为十四音。何得有多少不同前以两字为音。或五或三耶。今明此音缓切长短不同故字有多少之异也（为治城解引观师弹）上来二书都有七解不同。为辅今义先引他文于中。涅槃经云。有十四音。名为字义（文）章安疏云。古来六解。大为二途。前四解单。后二解复。一宗师云。书缺二字。师不能通。故无两音。止有十二耳。二招提足悉昙二字。三梁武足涅槃二字引经云。所言字者名曰涅槃。四开善云。于十二字中止取十字除后庵痾。谓是余声。故经释炮音便云于十四音是究竟义。更取下鲁留卢楼四音足为十四摄置中央阿阿伊伊忧忧鲁留。卢楼□野等（四）五庄严复解。前十二为六音后五五相随。又取后三三相对中四字那啰和赊足前五成六。足上成十二。取罗沙婆呵罗为一迟音。鲁留卢楼为一疾音。是为十四音也（五）六治城云。前两两相随有六。次五五相随有五。后三三相随有三。合成十四音。观师云。古来六解并须弹之。初云。书缺二字者。外道师不解反启问太子。太子自知今说涅槃。岂不安二字犹言书缺弹招提者悉昙通是外国十四音之总名。岂得将总足别。弹梁武者涅槃亦云槃利涅隶槃那此则六字。亦云槃涅槃那。此则四字何故止取两字足之。弹开善者除庵痾两字足鲁留卢楼四字若鲁留卢楼是音者何不在音次第而在字后安之。弹庄严者经文现云十四音何将道取字足音。音字两异。何得相浑。庄严既不成治城亦坏。又河西以前十二即是十二音。取后四字合为二音。古经本云梨楼梨楼。即是四字为二音。足前为十四音也。又梵本言字不言音。今十二字或十六字随世所用也（七）又一解云。初十二是音后伽佉下是字。又一解云。初十二字有三事。一字二语三音。因此字以为语论端首。然后方及余字故言字本。河西云。十四音喻之如饭。后二十五字喻之如羹。后九字摄持诸句如守门人。亦如璎珞。后九字亦字亦音。鲁流下二字童朦所不习学（文）文字云。北远云。迦佉下二十四字。是其字体。恶等十二是生字音。未后鲁流等四字是呼字音。则十四音义备于此（文）又云。或有说云。十四音者梵天语也。根本五十一。其为言音有单有复单则如上所辨十四音也（除庵恶二）复则十二为六。五五为五。九字为三总十四音也。据此亦是圆通之理。然则鲁等非正音也（文八）足十二韵贞观寺云。十四音者迦等十二第十一字更加引点为第十三。第十二字更加引点为第十四（云云九）和上说云。三藏传云。五五为五。九字为九。合十四音。阿等十二为韵。鲁等四字西方好文章者之所加也（十）评曰。释十四音都有十家一宗师云书缺二字止有十二（云云）此有同义。道暹记云。僧亮曰。十四音所列十二。瑞应经云。书阙二字此为证也（文）二招提足悉昙二字（云云）三梁武足涅槃二字（云云）此有同义。文字云。空抄引宝亮取涅槃两字前十二音为十四音也抄主不取亦亮是也（文）四开善除庵恶二。加鲁等四为十四音（云云）此有同义。复有十家。文字云。泽州疏云。十二音中除庵阿二字是助音故除此二字。为十四音。若据经本但言十四音名为字母不言庵阿。非正音也。十六十四差升不同。如言二月十五日涅槃。八月八日涅槃。见闻不同流例非一。今但依经凭疏随字略释所言庵阿二字非是正音。是助辞者经虽不言据理应尔。如文言炮者谓大乘义于十四音是究竟义。此谓前十字并鲁等四说十四音。十四音字义无缺也。鲁等四字梵本合在十二字优下□上故除庵阿。为十四音所言庵阿为助辞者据经有理。文云。庵者解遮一切诸不净物。表前遮恶。阿者名胜乘义。表前大乘于诸经中最为殊胜。此为助辞。称赞圣教也。此乃经义疏意。真谛三藏及谢居士皆同此说（文云云）道暹记云。开善同泽州然译州云。前后合说有十六音。而经说十四音者前十二中后二助音。非是正音。故除此二（云云）又云。今依义净三藏寄归传云。是其涅槃云十四音者不言末后二字。以与初字字形无别也。其颉里蹊梨四字成四方二字。更加里离始成四字。为此古人有鲁流卢楼之失。深成译者之过。其文字品自非对校终无解理（文）刊定记云。书者字也。谓字形相亦名字体。如呼师子为兕字（绸字）故兕字像形似师子头尾也。字者字音。即阿（入）阿（云）等一十四音也。数者谓名句二法是数义也。说者语也。皆以字母为本者谓以十四音各别加于迦佉等三十三字体上和合成母。自此转生一切字音语言名句义等。故名为母。十四音者谓阿（入）阿（去）乃至污奥（已上十四音）暗阿（上二字是界畔字也抄）字纪云。旧云十四音者即于悉昙十二字中瓯字之下。次有纥里纥梨里梨四字。即除前悉昙中最后两字。谓之界畔字也余则为十四音（文）法宝涅槃疏云。是十四音名为字本者。因此十四音历三十四字遂成多字。此等皆依十四音。有亦十二音加二呼音。故言十四（文）上来所引自有十师。一牟尼三藏。二真谛三藏。三义净三藏。四般若三藏。五居士。六开善。七泽州。八裴家。九惠苑。十法宝。谓泽州承牟尼。智广承般若故加三藏二家而已（云云）然此十家除此二字。莫过五义。一助辞故。二助音故。三形同故。四界畔故。五余势故。观师弹云。若鲁等是音何不安音次第。而在字后（云云）今梵文既在优下野上。此弹不当。今弹。经云有十四音名为字义。所言字者名曰涅槃。常故不流。若不流者则为无尽。夫无尽者即是如来金刚之身（文）准义释云。暗是成菩提义恶是入涅槃义。若十四音中无暗恶二字何得十四音字名曰涅槃者哉（云云）况乎此解本是西国外道小乘之所计也五庄严云。十二为六五五为五也。啰和赊为一。罗沙娑诃为一。鲁等为一。合十四音。道暹记云。庄严复解能生所生共为十四故不可也（文）六治城云。两两为六。五五为五。三三为三。合十四音。道暹记云。治城过同庄严（文）七河西云。十二即十二音。取后四音合为二音。足前为十四音道暹记云。若无义净所解此释犹可依用。何者以鲁等四字是呼字之音亦名润声。即是发音之始。故得足前十二名十四音（文）今弹。若取十二单音亦取四字单音。若取二字之复亦取六字之复。单复相合特为不可（云云）八北远云。十二是生字音。鲁等是呼字音。则十四音备矣。此乃除庵阿也。有说单解同此说也。复解同治城也。已同之。弹亦同矣（云云）九贞观寺云。十二更加长声暗恶为十四音今难当寺所传大悉昙章只十二转无十四转。又中天章有十二转及南天章或十六转。何处的出十四转章之悉昙乎（云云）十和上说五五为五。九字为九。合十四音。是所祖承特有道理。何者当字直呼曰声。并字助响曰韵。虽有诸离束为四声。今者虽有十二韵声而束三十四字以为十四音（矣）故灌顶疏云。经文为四。一以音随字即是明音。二以字随音。即是明字。三音字所因。四音字利益以音随字者十四音。以字随音者五十字也。音字所因者口五处音字利益者三业净也。
    二十二音道暹记云。以音随字者谓十二音入于伽佉已下三十四字。以字随音者以迦佉已下三十四字随阿等十二面皆出生一十二字。如迦迦随于恶阿之音而得。余皆例尔。然泽州云。梵章之中有十二章悉昙以为第一于中合五十二字。悉昙两字是题章。余是章体。所谓恶阿乃至鲁流卢楼。外国正音名亿力伊离搮离。此是初章。就此章中迦佉已下三十四音是其字体。初十二字是生字章。末后四字是呼字音。将初十二字呼后迦等。生字之时有单有复。其单呼者依后四中搮离二音。其复呼者用后亿力伊离二音。单复呼中并有长短声别。故有前后合有十六音。而经说十四音者前十二中后二助音非是正音。故除此二。然今依义净三藏寄归传云。恶痾益伊屋乌颉里（是一字）蹊梨（是一字）里离馔蔼污奥庵阿右十六字皆是声韵。向余字上配之凡一一字便有十六之别。犹若四声于一字上即有平上去入四番之异。其涅槃云十四音者。不言末后二以与初字形无别也。其颉里蹊梨四字成西方二字更加里离始成四字。为此古人有鲁流卢楼之失。深成译者之过其文字品自非对校终无解理。脚佉伽嚧俄者^6□社縒喏吒诧荼秺拏哆他柁但娜跋叵婆饮摩右五五二十五字名便缮。明此之一名目因多义。一未成文义。二成文义。三男女根义。四齑酱义。五气味义等然其大意总是第三转声能简别义。此二十五字未将上韵来配。时但是半字不堪呼召野啰骎婆舍洒娑诃蓝叉（末后二字不入其数）右脚等二十五字并下八字总有三十三字名初章皆须上声读之不可着其字而为平去入也。且如将十六韵声配三十三时初一脚字成十六之别然当今时俗始教童蒙多不道颉里（字）蹊梨（一字）里（一字）离（一字）四字。所以但有十二之殊。若为十六者亦成无过。以其四韵用处不多是以人皆不存。十二声者谓是脚迦（上短下长）枳鸡（姜移反。上短下长）矩俱（上短下长）鸡计（上长下短）孤告（上长下短）甘个（两声俱短。用力出气呼佉字等十二声并宜效此）此十二字皆可两两相随唤之。仍须二字之中看子注而取长短也。余三十二字皆可效斯。总有三十三个十二名第二章了。悉谈总有十八章但学书得一章识字略足。渐学余也（文）文字云。西国梵音就前恶等十二音。兼鲁流等四音共成十六音是为字母生一切字（文）字纪云。其始曰悉昙。而韵有六长短两分字十有二。将冠下章之首对声呼而发韵声合韵而字生焉。即阿（上声短呼）阿（平声长呼）等也（文）右悉昙十二字为后章之韵。如用迦字之声对阿伊瓯等十二韵呼之则生得下迦机钩（矩侯反）等十二字。次用佉字之声则生得佉欺丘（区侯反）等十二字。次生伽其求（瞿侯反）等十二字。已下例然。且先书短迦字一十二文。从第二字已下加其闏多即字形别也。用悉昙韵呼之则识其字名也。佉伽已下至叉字例然。以成一章（文）亦云。今约生字除纥里等四字也（抄）次第记云。今且略说生字次第用前一字。翻为一十二字。又于加展转有十二翻字。且换转加成十二番用则是矣。且须师授方知次第句义文轮。此十二番中又以八转声明义理万差。圣智所传。五通神仙高才术士广解略解凡数百家。各骋智力广造声明论诸数论等。终不说尽其妙。前劫后劫诸佛出现世间转妙法轮者皆依此梵文演说。方尽其美也。备尽一切声音也。文义释云。阿有五种阿阿（引）暗恶恶（长声）第一阿字是菩提心。次有迦等五音各除第五。次取也等乃至乞叉皆是男声。入阿字轮。次明阿（长）字轮是行也。迦至乞叉傍角加点为长声轮。次明暗字。阿上有点是成菩提。迦至乞叉皆加圆点。为暗字轮。次明恶字。迦至乞叉。皆傍二点即涅槃轮。阿娑□字为三部义。如阿字者娑□亦然。其恶（长声）一字是方便轮。所以此中无也（此是释迦佛轮羯磨部入一切轮故无别坛也）凡字轮大为三分。阿字即为一分。次迦乃至二十字为第二分。也乃至诃字为第三分。除去乞叉字正由此字已重故也（谓有加娑二声故重）以上皆是智惠字也。次有伊伊邬（上）乌□爱乌奥八字即成就三昧。皆是三昧声也。亦随五轮而恒转。其义可知。次有俄（鱼可反）若（而可反）吒囊（上）莫（慕可反）此字遍一切处。谓遍于定惠中也。然此五字亦随五轮而转。谓加傍点或加圆点或加傍一点等。此五皆成五字也。如从阿一字即成四字。谓阿是菩提心。阿（引）是行。暗是成菩提。恶（长）是大寂涅槃。恶是方便。如阿字者迦字五字乃至佉等凡二十字当知亦尔。次有十二字谓伊（上）伊邬（上）乌噜留卢留□爱乌奥十二字即同字上之点谓三昧也。仰娘拏曩莽亦有五字。即同上头之点也。其也啰等八字。即同字傍之二点是除义也。阿等五字为初。迦等二十字为中。罗等八字皆是傍点。此诸字皆是助成字义。故后分也。凡迦遮吒多波皆属阿字。此中初中后相加者如阿字单菩提心。若傍角加画即行也。此是菩提心并行也。若上加点即是菩提心并大空。离一切相成菩提也。若阿字傍加二点即是菩提心。并除一切障得涅槃也。他皆效此。而轮转相加或但一义。或二义。或三义可知也（抄）评曰。有三家异。一唯十二音名为助声。用补污声。添文三十四字名为字母。九字是归根本之声也。梵字汉音并依中天音旨翻（抄）乃知中天多以鲁等四字不为翻字之韵者。字纪云。智广会南天竺沙门般若菩提。因从受焉。与中天音韵不无老反。其始曰悉昙字十有二。其中纥里（二合）等四文悉昙有之非生字所用今略也（抄）乃知南天亦以鲁等不为韵也。二或十六音。义净南海传云。若为十六亦成无过。三非十二十六音。字纪又云。第十六章用迦等字体。以别闏多合之谓之讫里（讫里之闏多只是悉昙中里字也。非遍能生也）孤合章两重闏多字部林（去）齿林（去）吽（已上字有第六及第十一闏多。读之皆带两声也此是第六闏多分布于傍也）乃知两重闏多属孤合章其字轮中第五恶（引）字是合第二（引）点及第十二涅槃点也。引点虽非闏多而亦属此类而已。又据义释伊等十二皆成五字形者可作等字形。此亦于其本字加其闏多。只成五轮不成十二亦可以属孤合章也（云云）四是十三十四音。贞观寺三十四字各十二转各加第十三第十四为十四音。此释未见凭据（云云）
    三二方音如外教说。天地交合各有五行。由五行故乃有五音。五音之气内发四声四音之响。外生六律六吕之曲。今者内教亦说法性缘起生佛发生以业力悲力故情界器界各有五行五音。亦生四韵四声。亦与四声四音合。亦与六律六吕合。言五行者黄帝密法云。天地上气交合各有五行。金木水火土如循环（文）言五音者白虎通博物志云。东方木其帝大昊其佐茍萌。执规而治春。其神大岁其兽青龙其音角其日甲乙其味酸其气臭膻。南方火其帝祝融其佐朱明执衡而治夏。其神荧惑其兽朱雀其音征其日丙丁其味苦其气臭燋。西方金其帝少昊其佐蓐收执矩而治秋。其神太白其兽白虎其音商其日庚辛其味辛其气臭腥。北方水其帝颛顼其佐玄冥执权而治冬。其神辰星其兽玄武其音羽其日壬癸其味碱其气臭腐。中央土其帝黄帝其佐后土执纲而制四方。其神镇星其兽黄龙其音宫其日戊已其味甘其气臭芳其佐者主于五行之官（文）夫五音者。从五藏兆从五根发从五触动从五处起从五气响应五声行感五色住候五时变适五根发归五位极。言五藏者肝属木角心属火征肺属金商肾属水羽脾属土宫。言五根者眼主肝角。耳主肾宫鼻主肺商。舌主脾羽。身主心征。言五触者。木性多直属角。火性多转属征。金性坚利属商。水性流注属羽。土性坚涩属宫。言五处者。宫舌中音即喉。商开口张即齶。角舌角落即牙。征舌柱齿即齿。羽撮口聚即唇。言五气者。呵属于商。吹呼属羽嘘属于征。唧骜属于宫。啭属于角。言五声者。呼唤属角木语言属征火。笑属商金。吟属羽水歌属宫土。言五色者。青属东木角赤属南火征。白属西金商。黑属北水羽。黄属中土宫。言五时者。天地二气交合各有五行。金木水火土。如循环故金化而水生。水流而木荣。木动而火明。火炎而土贞。此则相生。火得水而灭光。水遇土而不行。土值木而肿疮。木遭金而折伤。此则相克。从商而羽聚。从羽而角开。从角而征柱。从征而宫住。从宫而商张。是相生也。征遇羽而止羽遇宫而乖。宫遇角失。角遇商而违。商遇征而荡。此相克也。五根者。征属语喜。宫属歌乐。羽属人忧。商属哭苦。角属唤舍。言五位者。五行各有五位谓王相老囚死。春木火水金土。夏火土木水金。秋金水土火木。冬水木金土火。并如次。五是五位也。且如木生甲乙长于丙丁老于壬癸病于庚辛死于戊巳。他效此。故亦角者连征而滑。连羽而涩连商而远。连宫而无他效于（云云）又五音者。发四声四音之呼生六律六吕之响。言四声四音者平声上声去声入声。正纽傍纽通韵。落韵韵诠序云。李季节之辈定音谱。前陆法言之徒修切韵于后（文）四声谱云。四声肪四方也。东方是平平伻病别。南方是上常上尚夕。西方是去澰^6骦^6□麮去亟。北方是入任荏墫衽入。凡四声字为纽。或六字总归一入。

    皇晃骤镬禾祸和  傍帝縍薄婆菠破
    光广珖郭戈果过  荒骟佻霍吠火火货

    上三字下三字纽属中央一字。是故名为总归一入。

    郎朗浪洛  黎礼丽捩
    刚骠钢各  笄并计结
    羊养漾药  赜貤易逸
    乡向向谑  奚骞经鞊
    良两亮略  离洒俪栗
    张长胀着  知骢智窒

    右件安等竖读为纽。横读为韵。当行读下四字配上四字即为双声。但解此法即解反音反音之法乃有二种。一纽声反二双声反。一切反音唯有此法也（文）又云韵有二种。清浊各别为通韵。清浊相和为落韵（抄）白虎通云。东其音角。南其音征。西其音商。北其音羽。中其音宫（抄）此乃宫商为平。以征为上。以羽为去。以角为入。须以五音而形五方。故知前说是不正也。龙诠明义例云。凡为韵之例四也。一则四声有定位。平上去入之例是也。二则正纽以相证令上下自明。人忍仞日之例是也。三则傍通以取韵使声不误春。真人伦之例是也。四则虽有其声而无其字。则阙而不书。辰^6□骙例也。商略清浊例云。先代作文之士以清韵之不足则通浊韵以裁之。浊韵之不足则兼取□韵以会之。□韵之不足则仍取并韵以成之（文）反音例云。服虔始作反音。亦不诰定臣谨以口声。为证（文）此乃五音变成四声四音七响八韵者也。今检反音皆以口声为证定之。言口声者即是口处发响之声。细检口处且有四十。汉吴本偕纽双同异□并（十）通落清浊轻重大小内外（二十）怒柔缓急平直开楷突（三十）鸣绝柚杸返角咬吹弹转（四十）其反音呼连两字成一音。但昂依下。轻重依上。上下相和以发诸响言（云云）六律六吕者。白虎通云。十一月曰黄钟。十二月曰大吕。正月曰大簇。二月曰夹钟。三月曰沾洗四月曰中吕。五月曰蕤宾。六月曰林钟。七月曰夷则。八月曰南吕。九月曰无射。十月曰应钟。正三五七九十一为六律也。二四六八十十二为六吕也。又十二月皆有律吕（抄）元造历云。伶伦造笛（文）此乃取嶰谷竹学凤凰鸣者也。笛有十一孔也。二孔阙而不传。其九孔者以出五音。竹节为尾竹抄为首。本管之口呼之为口。从此而起于竹腹上。一二三四五六七孔如行。呼为次干五上夕中六。下口六二孔为宫。此有二条。谓一越条（律）差陀条（吕）土也。口六二孔者是一音之大小。合为一越条。次孔非别条也。名为无条。是则诸音盐梅故也。干孔为商即是秋音。此有三条。谓平条（律）大食条乞食条（吕）金也。五孔亦非别条。盐梅之义同次孔故也。上孔为角即是春音。名为霜条其（律）吕音未传之。木也。夕孔无征。即是夏音也。此有二条谓黄钟条（律）垂条（吕）火也。中孔为羽。即是冬音。名盘食条（律）其吕音未传之。水也。中孔六孔以此二孔合名下也。竹节下孔所以吹之者也（抄）今检内教须弥四域经云。宝应祥菩萨为伏羲。日光菩萨名女娲也（抄）清净法行经云。我遣三人渐教众生。迦叶菩萨彼名老子。儒童菩萨彼名孔子。光净菩萨彼名颜回（抄）提谓经云。夫五戒者是则天之五星地五岳人之五常五行五藏五方五音（抄）故知内外虽异源流惟一。言五戒者。谓防杀盗淫妄酒也。言五音者呼迦左吒多波也。言之反音口处为证。今核梵音口处为准。诸说虽多今据宗睿。五五字者如次。喉齶龂齿唇声也后九字者超次满口五处声也。今据现量。五五字者喉齶舌齿唇五处。如次发起迦等五五。后九字者野罗□字先从喉齶舌发然后遍口。□舍洒娑诃字先从唇齿舌齶喉发然后遍口。其乞叉字先从喉发然后遍口。故字纪云。声之所发则牙齿舌喉唇等。合干宫商其文各五。遍口之声文有十矣（文）次第记云。称呼梵字亦有五音伦次。喉龂齿唇吻等声皆从深向浅。亦如此国五音之内又以五行相参。辨定者则以清浊。察之者则以轻重以阴阳二气拣之。万类差别悉能知矣（文）又云。前劫后劫诸佛出现世间转妙法轮者皆依此梵文演说方尽其美也。备尽世间一切声音也。横即双声。声者无一字不双声也。竖即叠韵。韵者无一字不叠韵也。初即以头为尾。后即以尾为头。或即尾头俱头。或即尾头俱尾。傍纽正纽往返铿锵横超竖超有单有复。逆和顺和半阴半阳乍合乍离。兼梵言兼汉语。中边左右斜正交加大秦小秦梵汉双译咽喉牙齿咀嚼舌齶等是六国之音韵也。善察其声者无字而不切。杳遵伏羲苍颉鸟言。如本梵音实了（文）夫音声者四大四微之所击发。四方四时之所合应。分成三聚之声。聚为三科之悟。冲五轮而生。随二息而出。触七处而起。经五处而鸣。随五行而转。能成四和二体而发四韵四声一十四音。巧作八声八音之六十四音。或与四时合或与四方合。应开三密门会三平等。言四大四微者金光明云。地水火风合集成（抄）立（抄）成实论云。五尘四微色香味触（抄）言四方四时者。光明疏云。地属东方是春。水属北方是冬。火属南方是夏。风属西方是秋（抄）言三聚声者。俱舍论云。声有三种。一是大种执聚声。谓有情声。二非大种执聚声。谓非情声。三亦执聚亦非执聚声。谓有情非情合成声也（抄）言三科法者。俱舍论云。五阴谓色受想行识。十二入谓。眼耳鼻舌身意为能入。色声香味触法为所入。十八界谓。六根界六尘界六识界（抄）言五轮者。大日义释云。劫初成时依空。成风依风成火。依火成水。依水成地。有情亦然。依地成水。依水成火。依火成风。依风成空（抄）言二息者。止观云。人初入胎即有报息随母气息儿渐长大。风路滑成息气出入。不复随母。生在异处。各各有息名为报息。报息带想乃有六气。谓次呼骜呵嘘骛皆于唇吻吐纳。转侧牙齿徐详运心带想作风。如嗔欲时气息隆盛。依心而起。如是一切名为依息。依息带想有十二息。谓上下只满增减冷暖冲持和补。亦依喉齶舌唇曲直带想作风（抄）彼报息者。托母息生此依息者托报息生。今音声者托依息生。言二体者。一声二音（云云）言七处者。智度论云。忧陀那风触七处而成声。谓齐心顶喉齶舌唇。言五处者字纪云。声之所发则牙齿舌喉唇等。合干宫商其文各五（抄）言五行者宿曜经云。胡云蜜汉云汉咥（一逆反）那颉枳缓大唐云日月火水木金土。此中后五即五行也。言四韵四声一十四音者阿等十六两两相随一是短韵一是长韵。阿等十六六十相分初六直韵后十拗韵。谓之四韵。韵者声响之所终也。迦等三十四五九相折五五毗声后九超声。迦等三十四五九相对分各纽声连成双声。谓之四声。声者音响之所始也。言十四音者。直拗八韵毗声五五超声九一合十四也。然言直韵拗韵者。阿阿（引）伊伊（引）坞乌（引）翳爱此六直响。其所合字随皆直呼。如呼迦及矩等也。曷哩曷梨（引）哩梨（引）污奥（引）暗恶此八拗响。其所合字随皆拗呼如呼醯及郝或呼讫里等也。又以直拗八韵雨雨各呼是正纽也。阿等十六一一对呼是傍纽也。阿等十二相加迦等三十四字于十六章（除十六十八章）一一横呼其于单合是通韵也。其于合字是落韵也。
    右迦等三十三字承上阿等是通韵也。承下乞叉及从第二以下诸章所有二合三合四合五合字等是落韵也。又乞叉字承下第二已下至第七章诸二合字是通韵也。承上章单字下章三四五合字是落韵也。三四五合准之而知之。又诸章中诸字所有十二转音两两各呼是正纽也。一一对呼是傍纽也（云云）又如真旦韵诠五十韵头。今于天竺悉昙十六韵头皆悉摄尽更无遗除。以彼罗（卢何反）家（古牙反）摄此阿阿（引）以彼支（章移反）之（止而反）微（无飞反）摄此伊伊（引）以彼鱼（语居反）虞（语俱反）模（莫胡反）摄此邬乌（引）以彼佳（胡□反）齐（组兮反）皆（古阶反）栘（成西反）灰（呼瞙^6□反）咍（呼来反）摄此翳爱。以彼肃（苏聊反）霄（相焦反）周（之牛反）幽（于^6□反）俟（胡沟反）肴（胡交反）豪（胡刀反）摄此污奥以彼东（德红反）冬（都宗反）江（古邦反）钟（之容反）阳（移章反）唐（徒郎反）京（古行反）争（侧耕反）青（仓经反）清（七精反）蒸（七应反）登（都藤反）春（尺伦反）臻（侧诜反）文（武分反）魂（户昆反）元（愚袁反）先（苏前反）仙（相然反）山（所奸反）寒（胡安反）琴（渠今反）岑（锄簪反）覃（徒含反）谈（徒甘反）咸（胡谗反）严（语坎反）添（他兼反）盐（余占反）及以诸入声字。摄此暗恶。如摄韵头从韵皆摄。以彼平上去入之响摄此短声。或呼平声。或呼上声。及以长声引呼并以涅槃音也。其悉昙中遏哩（二合）遏梨（二合）二字此方都无。所谓童蒙所不能学。岂非此哉（云云）又如真旦文笔本韵连韵叠韵连叠韵郑韵等。天竺娑多传此云赞亦皆有之。如苏悉地五赞中三宝赞及千手赞。句句终字皆有音韵。如金刚顶百八名赞及大日教大赞并苏悉地观音金刚赞等。二句终字亦有韵音。或虽有不韵者而据大纲言之。当披彼文检之。又宝林传。禅门付法。释尊迦叶等诸祖师各临命终一偈付法。此诸偈文皆悉有韵。此乃译者得梵文意成真旦韵。具如彼文。往而检之。又以毗超六声五九各呼亦有韵纽。其五五字有五例声。五五一一初二柔声次二怒声后一非柔怒声。以前两种二字总归第五一字（其一）又于柔怒二声。各为正纽（其二）又于三种相呼共为傍纽（其三）五五配呼各为通韵（其四）三种交呼互为落韵（其五）其后九字有四例声。谓诃娑洒舍□五字与五五字相当而起。乞叉□罗呼四字于五五字中间而起（其一）野和罗□舍洒娑乞叉诃和二二三三各傍纽也（其二）野等八字共为通韵（其三）与乞叉字相呼八字共为落韵（其四）

张口遍满声
（喉间  齶下  舌头  龂根  唇中）
    贺娑洒舍□
（喉齶间  齶舌间舌龂间龂唇间）
    乞叉□罗野
开口各处声
（喉间  齶下  舌头  断根  唇中）
    仰娘曩那莽
    伽酂荼驮婆
    哦惹拏娜闏
    佉车他他颇
    迦左吒多跋
    右五五字横行各二为正纽也。横行共五为傍纽也。横行二纽总归第五竖行相呼为通韵也。竖行交呼为落韵也。又后九字诃等五字自当五五之处。叉等四字自当五五之间。野和叉诃各呼通落罗□及舍洒娑各呼竖行。为傍纽也。无正纽也。毗声五处之声。超声五处中间四处之声。都九处声矣。又如真旦律吕九孔调音。于天竺字母九处声音皆悉摄尽。更无遗余。何者口气触唇而入笛。是犹忧陀那之风。此属人之报息也。气触七处而出音。是犹风触七处而生声。此属人之依息也。笛七处者节下笛顶吹底笛喉孔底指处管唇。人七处者脐心顶喉齶舌齿唇音从八孔。发曲六处。次五二孔是非别条。而是五音盐梅犹阿等十六是非字体而是五音羹璎。何以故。次在口干之间远口而近干等。犹阿等十二过喉而转齶等五在干上之间。近上亦近下。独遏哩等四属齶亦弹古。此属人之音响也。口六干上夕中者是宫商角徵羽即喉齶舌齿唇。犹迦左吒多波亦喉齶舌齿唇中六合为下者是宫羽合则喉唇合犹野等从外入内。此属人之诠声也。其宫商角徵羽以为土金木火水。中秋春夏冬之音。故喉齶舌齿唇之声岂非五行五时之声。次第记云。横即双声。竖即叠韵。正纽傍纽横超竖超称呼梵音。亦有五音伦次。亦如此国五音。又字纪云。声之所发合干宫商其文各五等者此之谓矣。八声八音六十四音者次第记云。唯此梵文前劫后劫六十四种之梵音（文）达磨楞伽经疏钞云。古德传云。八种梵音各有八种声。八八六十四种音性。八梵音。一最好声。二易了声。三濡软声。四调和声。五尊贵声。六不误声。七深妙声。八不女声。贤愚经云。有八种声一乌声。其人受性。不识恩养惠不廉洁。二三尺鸟声。其人受性。凶暴乐为伤害少于慈顺。三破男作女声破作男声。其人薄德贫穷下贱。四雁声。其人性骚了多于亲友将接四远。五鼓声。其人言辞辩捷解释道理。必为国师。六雷声其人智慧深远散析法性任化天下。七金铃声。其人巨富饶则必积千亿两金。八梵声。其人福德弥高。若在家者作转轮王出家学道必得成佛（文）今见前七非佛音声何得相具。佛梵音中当以八转声相具八梵音则成八八六十四种梵音。言八转声者亦名七例句。除第八呼声圆测因明疏云。大般若云。以何义故名为世间波罗蜜多。是世间故造世间故。为世间故。因世间故。由世间故。依世间故名为世间波罗蜜多。据此诚证以明八转。崇俊注因明论颂云。体业作为因属依呼（抄）亦云。体业作为从属於呼慈（抄）恩枢要云。然依苏漫多声说即是八转也。一你利（上字合声）提势（此云体声。亦云泛说声）二邬波提舍（书我反）泥（此云业声。亦云所说声）三羯咥（都结反）唎（上字合声）迦（上声）罗（上转舌）泥（奴皆反。此云能作作具声。亦云能说声）四三钵罗（上上二字合声）陀你鸡（居梨反。此云所为声亦云所与声）五褒波陀泥（此云所从声）六莎弭婆（上声）者你（平声此云所属声）七珊你陀那（长声）罗梯（上二字合声。此云所依声）八阿曼怛罗（上二字合声）泥（奴皆反此云呼声）上说总八转。此中各有一言二言多言之声。合有二十四声。又有男声女声非男非女声。更各有二十四。合总别有九十六声。男声八转者。一婆（上重声读之下皆准之）婆那。二婆婆那担。三婆婆那多（引）四婆婆那羝。五婆婆那多□。六婆婆那多阿。七婆婆底（都耳反）八于初转上加醯字则是。女声八转者。一婆婆那帝（底音读之）二婆婆那底摩。三婆婆那底夜 （上二字合声羊鹅反）四婆婆那带。五婆婆那底夜（二字合）□。六婆婆那底夜（二字合）阿。七婆婆那底夜（二字合）摩。八于初转上加醯字。则是。非男非女声八转者。一婆婆多。二婆婆□。第三转下稍近男声既无别字。所以不出。脚注上字等者。依四声呼之。注反者以翻字法读之。注二合者。两字连声读之。注轻重者随轻重声读之。其间亦有全声半声。恐烦不述。但是婆字皆上声读之。然瑜伽第二卷七转声亦名七例句。依一男声中唯诠一丈夫之七转故除之第八呼。前是男声中总因一切故此不同。彼论亦名七言论句。一补卢娑（丈夫体）二补卢衫。三补卢崽拏。四补卢沙耶。五补卢沙□。六补卢杀娑。七补卢铩。第八加呼声云醯补卢娑。若云逝迷履底是则女声体。若云纳逢（去声呼之）索加是则非男非女声体。然有别因但唯七转。第八乃是泛尔呼声更无别诠（文）有则最胜正辨云。婆哦□名有八转声。一婆哦□。二婆哦□担。三婆哦□多。四婆哦□带。五婆哦□□。六婆哦□铎。七婆哦□底。八婆哦梵。故有颂云

    世尊是世尊  度众生世尊
    为众生世尊  因众生世尊
    属众生世尊  于众生世尊
    此名为世尊  亦有颂云
    佛是佛生佛  为生因生佛
    属生于生佛  此名为佛陀（抄）

    梵名可云。一没驮。二没南（汉音呼）三没驮（引）四没提。五没驮□。六没诺。七没地。八醯没驮。此并男声。若女声可言婆哦□帝及没提等（云云）清干因明论注抄云。八转声者例如斫树木。时而言树木而斫树木是斫树木之斧而为造屋斫之。而因王命斫之。而属官家斫之。而依其地斫之。呼为斫树（抄）今约佛陀明之佛陀翻云觉者。是能觉者。而为利众生觉者。而从众生觉者。而属众生觉者。而于众生界觉者。呼为觉者。亦云体业作为从属於呼。诸名言中皆有此八。随有用处随言其一。传译之人随转翻之。且如最胜王经云于最清净甚深法界。胜庄疏云。梵本此句以第七转于声。呼之故译于字（抄）故知。经云为作大归依等之言以第四转为声呼之故译为字。且举方隅他效于此（云云）四时声者金刚顶经云。平旦用洒□声。日午用中声。黄昏用破声。中夜用第五声也（抄）尊胜仪轨云。三时谓朝中谟。又有四时谓加中夜（抄）苏悉地经云于日三时。夜亦三时（抄）用念诵声准上说知（云云）四念诵者金刚顶经云。四种念诵。一音声念诵谓高声念诵唯有音声。二金刚念诵。谓不开唇声唯动舌诵。二三摩地念诵。谓布列文字唯用心念。四真实念诵。谓唯观文字真实义理（抄）苏悉地仪轨云。念诵有四。谓字数念诵时数念诵相貌念诵。增加念诵（抄）言三密行者。一句出生菩萨法经云。有三种微妙行谓身微妙行口微妙行意微妙行（抄）大乘心地经云。有三种大秘密。谓身大秘密语大秘密意大秘密（抄）大日经云。身分举动住止应知。皆是密印舌相所转众多言说应知。皆是真言（文）准而可云觉观分别皆是密观（文）三平等者。一行释义云。经云。三平等地者。谓佛自证菩提身平等口。口平等意。意平等身。真言行者修三密行。住三平等地（抄）评曰大般若经云。一切诸法趣声。此趣不过（抄）智者止观云。声为法界。具一切法（抄）大日经云。大日如来随种种趣种种性欲种种方便道宣说一切智智。同彼言音住种种威仪。而此一切智智道一味。所谓如来解脱味（文）故知。二方三书文字音声莫不皆咸大日如来一切智智一味解脱会入法界之门者也。

悉昙藏卷第二（终）
悉昙藏卷第三

　　日本国延历寺沙门安然撰
        

    第三章藻具阙有三评。曰。一定存略二定同异三定增减。一定存略悉昙字纪云。此中有纥哩等四文悉昙有之非生字所用今略也（文）又云。此中啰（曷力遐三声合也）于生字不应遍诸章。诸章用之多属第八及成当体重。或不成字如后具论。罗声全阙生用则初章通啰除之一（除罗字罗鉴反）余单章除之二（除啰罗二字即第三及第八第十章也。字非重成。简于初章故云余单章也）重章除之三（重成也。即第四五六七及第十一已下四章也）异章句末为他所用兼下除之六（即盎迦章字牙齿舌等句末之第五字为上四字所用。亦不可更自重故除之也）自除之余各遍能生。即迦佉等是也。生字之章一十有七。各生字殆将四百。则梵文彰焉。正章之外有孤合之文连字重成即字名也。又云。各随其所增将阿阿等韵对所合声字呼之后增其闏多。遇当体两字将合则容而勿生。谓第四章中重□。第五重缚（房柯反）第六重闏。第七重那等是也。十一已下四章如次同上之四章同之除。又云。正章之外有孤合之文。或当体两字重之但依字大呼（谓多阇吒拏等字各有重成也）又云。前叙云于生字不应遍诸章。谓第二第四五六七章用之其字则属第八章也。若第九已下四章用之则重重全非字也。其啰字当体重及重章中当体重书者。至此但存一重字不须生十二也。虽或有用处亦通三五闏多。非遍能生。故不入此生字之内。缘存一当体重字。故云容之勿生也。后第十八云或当体两字重之但依字大呼。谓多阇吒拏等者。等余字母并有重成之用也。但大呼之不得言多多啰啰等也（文）今见般若菩提悉昙。有十八章谓题及以字母次将阿等十二遍加迦等三十四为初章也。除鲁等四及蓝一字。次将野后啰骎□摩曩六字加初章字之下。以为第二第三第四第五第六第七章也。次将啰字加上七章字上以为第八第九第十第十一第十二第十三第十四章也。次将五五字中各第五字。各加每句四字之上。及以初句第五之字加九字上。以为第十五章也。次将鲁等四字第三里字。加三十四字之下。为第十六章也。次将多少余字。加三十四字之上。为第十七章也。次于字母。不次生者。为第十八章也。此中第十六第十八两章非遍能生。余皆遍生（云云）今者五十字中于十四字。论除不除。余三十六字唯存不除。十四字者。鲁等四字五五句终各第五字。谓仰攘拏曩莽。后十字中初四后一。谓野罗骎啰蓝合十四也。由三义故论除不除。由三义故。唯存不除。前三义者。一不生字故。谓唯一字不生十一转故。二体重出故。谓重出字存单不存复故。三不成字故。谓非文字。非世行用字故。后三义者。返前思焉。今论除不除中。一不生字故者。鲁等四字及第二三四五六七八章之中野罗骎□摩那当体重成字也。二体重出故者。十四章中后十字末蓝字及第二四五六七章字上。加罗字者第十五章五五字终各第五字重成者也。三不成字故者。第九第十第十一二三四章字腹加罗字也。所以者何。鲁等四字本是韵音。今虽于第十六讫里章中成别闏多。而非诸章遍能生字故也。又第二三四五六七八章中野罗骎□摩那当体重成字者。及后十字第九蓝字。第十五章五五字终各第五字重成等者皆属第十八章。存第十八章故。除上诸章重体字也。又第二四五六七章字上加罗字者。皆属第八章。存第八章故。除上诸章重罗字也。又第九第十一二三四章字腹加罗字者。皆非世用亦无所属故。皆除之。然除之有二例。一都除字体不存十二字。谓十四章后十字中第九蓝字。及第十五章中五五字终各第五字。亦第九第十一二三四章字腹加罗字者。书者到此皆除十二。莫存一字。二唯存头字不存十一转。谓第二三四五六七八十章字上。加罗字者。第二三四五六七八章中野罗骎□摩那当体重成。书者到此唯存重体一字莫存余十一转今纪文云。其中有讫哩（二合）等四文。悉昙有之。非生字所用今略也（文）又云。讫哩章用一别闏多文此于悉昙十二字中。或可加书。第十五章以第三字为一闏多。加诸字下然非韵音故。于悉昙十二字略去不存。若据义净。或为十六韵音。可以加书。始教童蒙多不用故或可略去。若据全真用补污声添文。全雅本中。五六闏多或作此据或作而言添文点今谓等字此据可言添文。等字此据可言添文。中天南天行用不同。前贤异传。取舍何失（云云）次纪文云。此中啰于生字不应遍诸章。诸章用之多属第八。及成当体重。或不成字。如后具论（文）又云。前叙云啰于生字不应遍诸章。谓第二第四五六七章用之其字则属第八章也。若第三及第八章用之成当体重。非此章字也（今见是第十八章孤合章字也）若第九已下四章用之则更重全非字也（今见纪文。前除罗字中云。第二三及第八第十章也。第四五六七及第十一已下四章也。今第九已下至后四章合六章中用之全非字也。其第九已下用者可有。是等三字重体诸梵文中所未见也。故今可入非字之内）其啰字当体重及重章当体重。书者至此。但存一重字不须生十二也。虽或有用处亦通三五闏多。非遍能生。故不入此生字内也。缘存一当体重字故云容之勿生也（文今见罗字当体重者是第三章罗大呼字。及第八章罗大呼字。书者到此但存一字勿存余十一字）此中后十字中第二啰字。唯存初章生十二字。然于生字。勿遍诸章。谓。第二四五六七章用之则与第八章字字形已同。故于二四五六七章啰字。书者到此但存一字勿存十一。文云。啰于生字不应遍诸章（文）故除生字。唯存本字。第三第八章中重体啰（大呼）字亦如前说第九第十第十一二三四章中重体啰字已非字故都除勿存。然虽不云非字都除亦复不云唯存一字。而据理论之都除是胜（云云）次纪文云。罗声全阙生用。则初章通啰除之一（除罗字罗鉴反）余单章除之二（除啰罗二字。即第二三及第八第十章也。字非重成简于第一。故云余单章也）重章除之三（重成也。即第四五六七及第十一已下四章也。今见余单章者。便据注云余单音也。注云第八第十中脱第九字也。简可作简）此中后十字中第九蓝字初十五章都除不存。以此蓝字是第十八章中重体骎字加第十一闏多故也。初二三章及第八九十章名单章者。约骎一字名为单章。谓初单字章。第二第三二合章中。及以第八以下加罗字中初二合章及以第九第十三合章中。于此二科以前骎字各未重成。是故注云字非重成。以第二三八九十章简于初章。是故注云简于第一故云余单章也。第四五六七章及第十一二三四章名重章者亦约□字名为重章。谓第四五六七二合章中。及第十一二三四三合章中于此二科以后□字各始重成。是故注云重成也。所以者何。以将野罗□缚摩那加初章下为初七章。亦将罗字加七章上为次七章。于此二中第四第十一章始有□字重成。此文本约蓝字而论存略。故作此释。若不尔者第二以下至第十四皆有野罗□□摩那重成。何以得言前六单章字非重成后八重章字重成哉次纪文云。遇当体两字将合则容之勿生。谓第四章中重□。第五重□（房柯反）第六重摩。第七重那等是也。十一已下四章如次同上之四章同之除（文）又第二章注云。若然亦同除重（文）纪文云。其啰字当体重及重章当体重书者至此但存一重字不须生十二也。缘存一当体重字故云容之勿生也（文）此中第二以下十三章中各当体重。书者到此如说啰字唯存一字莫存十一。然后七章中当体重上皆加啰字虽云不云非字不云重出。而据文云十一已下四章如次同上之四章同之除故。判为重出。复次虽云不云唯存一字。而据文云如次同上之四章同之除故。唯存一字如论第四以下四章十一以下四章存略。第二第九理自如然。又后七章当体重上加啰字者。虽云不云属孤合章而据文不云非字判属第十八章。又于第十八章唯有两字重成。而无二字重成之上加啰字者。而据文云遇当体两字将合则容之勿生。谓第四章中重□第五重□第六重摩。第七重那等是也。十一已下四章如次同上之四章同之除。故须唯存一字不生十二。既存一字不云非字。若其不属第十八章。更属何章。若不尔者。诸梵文中达摩等字属何章哉。次纪文云。异章句末为他所用兼下除之六。即盎迦章字。牙齿舌等句末之第五字为上四字所用。亦不可更自重。故除之也（文）下纪文云。第十五章以迦遮吒多波等句末之第五字。各加当句前四字之上。及初句末加后耶等九字之上。名盎迦安遮安吒安多唵波盎耶等。其必不自重唯二十九字。不由韵合名为异章。各用阿阿等韵。呼之生字三百四十有八（盎字阿党反。字字阿亶反。唵字阿感反。文又释安字云此字有自重者便属别章。则大呼拏音非盎拏也。他并同此。释安字云。不更自重。若重属别章则大呼那）又云。第十八章正章之外有孤合之文。或当体两字重之但依字大呼谓多阇呼拏等字各有重成也又云。第十八云。或当体两字重之但依字大呼。谓多阇吒拏等者等余字母并有重成之用也。但大呼之不得言多多啰啰等也（文）此中五五字终各第五字亦是字母可有重成之用。此亦可属第十八章。故于异章除之不存。此异章中亦除后十字中第九蓝字。故与前五合除六也。上来十五章中通除字母四十七言中蓝字其第二三及八九十单章四五六七及第十一十二十三十四重章通除啰字重成。故纪文云。初章通罗除之一（除罗字）余单章除之二（除啰罗二字即第二第三及第八第九第十章也）重章除之三（重成也。即第四五六七及第十五已下四章也）异章句末为他所用。兼下除之六（文）文言隐秘初学难寻。故为往复开释而已。次纪文云。自余之余各遍能生即迦佉等是也。生字之章一十有七。各生字殆将四百则梵文彰焉。正章之外有孤合之文。连字重成即字名也（文今见上来所除自余之字即迦佉等各遍能生。故知自余之余字误矣）此中据下纪文。初章三十四字下生字四百有八。第三第十章各三十三字下各三百九十有六（除啰字重成者。故阙十二字也）第二四五六七八九第十一二三四章三十二字下各三百八十有四（除诸字上加啰字者。及以诸字重成者也。故阙二十四字也）第十五章二十九字下三百四十有八（除五五字各第五字。故阙六十字也）第十六章唯三十有四（或有加前闏多得成字用。非遍能生且^6□本字言之）第十七章三十三字下三百九十有六（除娑字合娑诃故阙十二字也）第十八章字类无尽。或通三五闏多（即瑟吒罗等）或生十二之文（即阿悉多罗等也）联声重体等类如后略出（云云）故第十六第十八章并不生字。生字之章一十有六然据前十七章皆于字母之次以论生不生字。其于字母不次者。分入第十八章。故云生字之章一十有七。各生殆将四百则梵文彰焉。正章之外有孤合之文。评曰。此文所定与诸梵文特允合矣。然大悉昙二合字中以啰。两字自合。亦合三十三字上。亦合三十三字下。三合字中以啰。三字自合。亦以二字合诸字上。合诸字下。中合诸字。又以啰一字。合二异字上。合二异字下。合二异字中。四合字中以啰一字。别合同字一二三四。亦合异字一二三四。又以啰二字。连合同字上。合下合中合上与下。亦合异字上。合下合中合上与下。如合啰字诸字亦然。随字多少连呼本音。而无随除字除音之法。又诸悉昙编章多少。亦无随除字除音之法。与诸梵文都不合矣。二定同异。字纪云。有十一摩多。啰此犹点画。两个半体兼合成文（阿阿等韵生字用十摩多后字傍点名毗洒勒沙尼。此云去声。非为摩多。讫里章用一别摩多。半体。用只耶兼半体文今见比字误可作此字）下纪文云。或不从字生。独为半体之文（如怛达只耶等用则有之字体无也）又云。第二章将半体中只耶。合于初章迦迦等字之上名枳也枳耶（枳字几尔反。今祥只耶当是耶字之省也文。今见祥字误可作祥字）又云。第八章将半体啰加初章之上名阿勒迦（文）又云。第十六章用迦等字体。以别闏多合之谓讫哩（今祥讫里之摩多只是悉昙中里字也）又云。如部林字从褒菩侯反。娄力钩反。与第十一文摩多也（文）又云。部林（去）齿林（去）吽（已上字有第六及第十一摩多。读之皆带去两声也。此人是第六摩多分布于傍也。文今见此人误。可作此）此中初云有十一摩多者出点画也。次云啰此犹点画等者。出啰字野字半体也。第二第八章文据此文之半体中等。然字有二种。如大日释义云。然字者梵有二音一名阿刹啰也。是根本字也。二者哩比鞞是增加字也。根本者即是本字如阿字最初者。即是根本也。次从伊（上）伊乃至乌奥凡十二字是从生增加之字（文）又云。非但阿字从迦佉等乃至娑诃皆是根本音。然迦等上加于画则成增加之字（抄）文字释云。梵云恶刹罗。唐言无画（文）慧远疏云。外国名阿察罗。此方义幡名为无画（文今见幡字误。可作翻字）吉藏疏云。然文字是此间语。外国名为呵叉罗。但彼土语言转侧之间则大有异。若言呵叉罗。此则翻为文字。若言呵叉夜则翻为无尽。若呵差末此则翻无尽意。若言阿耨波陀此则翻为不生（文今见上文呵字误。可作阿字）道暹记云。梵阿察罗。此方义翻名为无尽（文）故知。阿察罗者。敌对云文字。义翻云无尽。即是阿字及迦等三十四根本字也。哩比鞞者义翻云从生。即是伊等十二增加字也。此约十六转说故云从伊（上）伊乃至乌奥。凡十二字也。其阿（引）暗恶三字亦属此从生中。若不尔者。岂属根本。今闏多者。义翻云点画。即是从伊伊（引）乃至暗恶。凡有十字。变为点画。毗洒勒沙尼者。义翻云去声。即是阿字之去声也。文云有十一闏多者。悉昙十六韵中哩字变为点画。名别闏多。以加迦字等成讫哩字等。故云有十一闏多也。唯于部林等字。裒娄为第六闏多。闏为第十一闏多者。此约十二转字说。若约十闏多者。裒娄是第四闏多。摩是第九摩多（云云）今约根本增加二种字各明同异字形。阿察罗字中有同字异形者。有异字同形者。哩比鞞字中有变字为点者。有省字为文者。写者多误学者少纠。今粗列之后贤鉴欤。同字异形者。或作（佛哲）或作（全雅）或作（悉昙是摩暗相加。属孤合章是阿引恶相加属第五恶长入恐非此处字矣）或作（佛哲）或作（次第记）或作（大悉昙）或作（释义）或作（胎藏真言）或作（空海本）亦作（有云。伊字旧如倒品。新如草下。言草下者字是也。点画相连可喻三德）或作（佛哲）或作（金刚顶）或作（全雅）或作（腹轮浅深引点低昂。两字无别。前字无角。后字有鬈。是为正也。余并误矣）或作（佛哲）或作（大悉昙）或作（次第记）或作（释义）或作（金刚顶）或作（文殊问）或作（悉昙诸国不同字形有异。但文殊问大悉昙文既有滥杂。恐是错误事。属写者特可审也）或作（佛哲）或作（大悉昙）或作（金刚顶）或作（文殊问）或作（次第记）或作（释义右点低昂两字无别。但以左角上无下有。腹中横点不出左腹）或作（佛哲）或作（全雅傍字二点名涅槃点。等各是第十二字是生字之中字也非字母中之字也）或作（佛哲）或作（全雅）或作（大悉昙）或作（金刚顶）或作（次第记）或作（悉昙是左车相加。行用多其例也。今字母中单作为好而已）或作（佛哲）或作（大悉昙）或作（全雅）或作（文殊问是为稳便）或作（佛哲）或作（大悉昙）或作（全雅）或作（金刚顶）或作（文殊问）或作（悉昙等今为善也）或作（佛哲）或作或作（行用多以字也）异字同形者。上来字等自有相似。写者多误也。或作（悉昙乌奥相滥自致鱼鲁。又如字或作形。此于字加大空点。有人作。特以舛错。悉地经云。唵喉中□声长引呼之。故知非引声。是长声。又如字半体迦字加怛达文。掣音呼之与字下乌字相似。怛达小钩乌字大钩也）或作（佛哲）或作（金刚顶鲁等女^6□等稍似浑淆。须（下）以腹点奢促取别）或作（次第记）或作（金刚顶等与等稍似混和。等与哩也字亦以杂乱。须（下）据吉里摩多定（上）体）或作（文字纪）字下不尖。一云字下尖也（有云。闏字腹大。□字腹小。有云。闏字脑后无曲。□字脑后有曲）大悉昙中车字。佛哲本中荼字。颇字。次第记中车字。全雅本中荼字。文殊问中颇（车出两轮。荼盘一围颇折左下诸梵书中多有此例。可以意审）变字为点者。大日经百字位成品义释云。然此百字即明阿字义也。如迦字若上不置横画。即不成迦声。所以不成者。以迦中阙阿声也。此迦字上头即有阿形。当知。此百字皆尔。下例可解。若无阿声在即不开口亦自无有声也。持明禁戒品义释云。一切心真言者所谓阿字门也。以一切言音皆从此字为首。若无此阿声则离一切之语。无有可说。当知开口出声即是阿字之声也。上文俄若拏那摩（并上声）虽云离阿声然阿有内外。若外声虽无然不得离阿字内声。内声即谓喉中阿声也。又云。梵云阿察虽。阿字遍一切字。若无阿字则字字不成。要有呵字。若字无头。即不成。头阿为头也。又云。阿字遍一切字。故即是和合也。即哩比字加于阿字也。然迦字等若口无阿字之声则不成字。当知。此字本无言语名字。因阿字而得有也。如人无头即一切支皆死。此迦字等亦如是。若不以阿字为头即不成。亦不名字也。故阿字为命也。哩比鞞得伊伊等三昧声。亦同字发起也。假令迦字若无阿声。但于喉中作短□声道迦字不成也。以加阿字即成迦。故他效此。又云。然字者梵有二音。一名阿刹罗也。是根本字也。二者哩比鞞是增加字也。根本者即是本字。如阿字最初者即是根本也。
    次从伊伊乃至乌奥凡十二字。是从生增加之字。悉是女声。其根本字是男声也。皆以根本字体有本。而加点画。是故根本增加不一不异。犹如器中盛水因器持水水不离器。此亦如是更相依持。能遍内外也。非但阿字遍一切处。从迦佉等乃至娑诃亦遍一切处。何以故此等皆是本音。其根本音即同于阿字。如迦字等各各有从生增加之字。如迦字中即有计鸡盖俱。皆是女声也。然迦字体上加于画则成增加之字（抄）此文所言迦字上横画者。阿画是也。短□声者字是也。此迦半体短声呼□。此迦字等以阿字为头者是等字以为头。言百字皆尔者。迦等五五四乘百字。言迦佉等乃至娑诃皆根本音同阿字者。皆加字为头。皆加阿声为音。故知三十四字母当体皆是根本阿字之韵。且如迦字初作者。头加也次作者。右加也。或字也（金雅本中字并作形字并作字形）然字纪云。阿阿等韵生字用十摩多。后字傍点名毗洒勒沙尼。此云去声。非为闏多（文）又诸梵文引声或作。次作者左加也。次作者右加也。次作者下加也亦作也。次作者下加也亦作也。全雅本中此上二字第二章并作等形。亦作。第三章并作等。空海本中初章转作形亦作等形。第十八孤合章作等形。又如字用二闏多。金刚智大佛顶梵本作（亦作形亦作形亦作等形不空本亦作亦。全真云。等四字用补污声。添文今见是也）次作者。左加也。次作者上加也（全雅本中。此二字至字转作形）次作者。上加也（诸梵文中此字皆注引字。故知后三对字前长后短为正说也）次作者上加也（全雅本中此上二字字并作形。字并作形）次作者。上加也。次作者。傍加也。理趣经中。作也。守护经云。唵字是三身义。阿是法身。乌是报身。摩是化身（抄）此呼空点为摩也。次第记云。心义云。摩是大空（抄）大日经义释云。摩是重空（抄）此于阿空点。加仰月形为重空也。字记孤合章云。或形非闏多。独为严事之文（字上仰月之画也）故知字仰月。非十闏多之内。又义释云。阿是菩提心义。阿（引）是菩提行义。暗是证菩提义。恶是入涅槃义。恶（长）是大方便义（抄）故知字引入非十闏多之内。随求明中作（半音）字纪孤合章云。或字有所阙刖加怛达之文而掣音呼之（如迦佉等字下有画则云结古八反禊若八反等也）故知（半音）字非十闏多之内。字纪讫里章云。用迦等字体。以别闏多合之谓之讫里成字三十有四（今详讫里之闏多只是悉昙中里字也）故知三十四字母随加字非十闏多之内。省字为文者。字纪云。夫重成之字下者。皆省除头也（文）又第八章下云将半体啰字加初章字之上等也（抄）又孤合云。或考之其生异之其形（讫里俱罗俱娄等。从迦之省及胡卢等文。摩多之异犹如草鸭也文）且约十八章字出其省形。凡在梵书可复详矣。初字母作者。是合之省也（义释云贺沙二音已重是也）第一章作等者是于省以加也第二章作等者。是以省合省也（字纪云。将半体中只耶合初章字下。注云。只字几尔反。今详只耶当是耶字之省也。文如字等尤两省也）第三章作等者。是以省合省也（是俱罗也。是俱娄也。是胡卢也。所谓加字之省。闏多之异犹草隶也文如字等字等唯一省也）第四章作等者是以省合省也（如字等是一省也）第五章作等者。是以省合省也（如字等两不省也）第六章作等者。是以省合省也第七章作等者。是以省合省也（如字等是一省也）第八章作等者。是以半体。合省也（自八至十四章皆以省合上七章）故知。重成字者。或省于头。或省于尾。或俱省之。或不省之。各随稳便则皆得矣。又如若那字。或作形。或作形。或作形。此乃行草。如第十五章云此是字之省。或作。或作。亦此例也。但与窣都亦有相滥。其乌闏多下广与拏字省下狭为异。今见同是字之省也。他效于此（云云）评曰。诸梵文中亦有合字成文者。且如车那埵驮泮等字。各是单字非是二合。和上悉昙记云。如字。其字上不加字则名半字。若加字。乃名满字（抄）乃知。五五字中各以上字各加当类并成下字。又如等字。各是单字非是二合。智广悉昙记云。以迦遮吒多波等句末之第五字。各加于当句前四字之上。及初句末字加后耶等九字之上名盎迦安遮安吒安多唵盎耶等。其必不自重（文）以连上字而成上字三处空点之音故。如呼为散祖。亦如呼为曼多等。类是也（云云）又以迦字加诸字上以连上字而成上字喉内涅槃之音。乃如三藐三没驮。婆罗门僧正本云字是也。又如等字各亦单字不为二合。字纪云。当体两字重之但依本大呼之不得言多多罗罗等也（抄）大悉昙中皆依字形注为二合重音一何误哉。三定增减。悉昙名篇增减不同。智广字纪题下云南天竺。其始曰悉昙。而韵有六字十有二。其次礼文三十有五。通前悉昙四十七言明矣。娜闏娑（上）啰□（二合）社若（而也反二合）也悉昙（去声已上题目也）悉昙短阿字乃至长音痾。
    右悉昙十二字为后章之韵。体文亦曰字母。迦字乃至叉字。右字体三十五字。后章用三十四字为体。唯滥字全不能生。余随所生。具如当章论之。第一迦迦章（单字）第二枳也枳耶章（以野加一）第三迦（上）略（上）迦（平）略（平）章（以啰加一）第四迦□迦□章（以啰加一）第五迦□（上）迦□（平）章（以□加一）第六迦闏迦闏章（以闏加一）第七迦娜迦娜章（以耶加二）第八阿勒迦章（以啰加一）第九阿勒枳耶章（以啰加二）第十阿勒迦略章（以啰加三）第十一阿勒迦啰章（以啰加四）第十二阿勒迦□章（以啰加五）第十三阿勒迦闏章（以啰加六）第十四阿勒迦那章（以啰加七）第十五盎迦章（名为异章）第十六讫哩章第十七阿索迦章第十八孤合文章（抄）此等章中编字略如上说。又下当说（云云）义净南海寄归传云。阿等十六皆是声韵。迦等三十三蓝叉二字不入字数总有三十三字。以为初章。或以十六。或以十二。呼余三十三字。总有三十三个十二。名第二章。悉昙总有一十八章（抄）慧远疏云。胡章之中有十二章。其悉昙章以为第一。于中合有五十二字。悉昙两字是题章名。余是章体。所谓恶阿乃至标离此是初章。此章中迦佉已下三十四字是其字体。初十二字是生字音。末后四字是呼字音。初章如是。将初十二单呼迦等三十四字为第二章。用十二音呼一迦字生十二字即为一编。乃至呼察类亦同尔。三十四编合为一章。就复呼中有其十章。相状如何。就彼三十四字体中。前之五五二十五字是其毗声。修如下辨。野罗等九是其超声。亦如下说。就毗声中有其五句。最初句中取初迦字。历配其余三十三字。入十二音为第三章。以迦配佉入十二音生十二字以为一编。乃至配察类亦同尔。是则合有三十三编为一章矣。取初句中最后俄字历配其余三十三字。入十二音为第四章。第二句中最后拏字历配余字入十二音为第五章。以第三句中最后那字。历配余字入十二音为第六章第四句中最后若字历配余字入十二音为第七章。第五句中最后摩字历配余字入十二音为第八章。就超声中具有九字。取前四字历配余字。入十二音复作四章通前合为十二章矣。若以诸字。尽具相配。入十二音通合应有三十六章。不能烦广。略举斯耳（抄）今见此十八章只是从第八章以来。唯剩迦俄拏那四章。而犹阙无九章以后十章三合四合五合孤合字也。又以诸字尽相配者。以三十四字配三十四字。是三十四章。通初字母及以单章合三十六章。然以五五字终各第五字。各加当句。及以初第五字加后九字摄复呼中。与诸梵文殊未允合。全雅悉昙初载大日经中字轮品文次载曩闏三曼多没驮喃（归命同上）次云曩谟萨□枳惹野悉地啰萨都悉驮阿恶乃至棱葛叉（五十一字）次载迦等三十四字。各十二转（除棱一字五五第五皆作）第二翻发生一切义。
    吉也等三十四字各十二字（野也重体在中）第三翻杂入种智义。羯啰等三十四字各十二字（啰啰重体在中）第四翻二合入字本义。羯罗也等三十四字各十二字第五翻遍求次位义。羯□等三十四字各十二字（加诸字之中字本处加字上。字本处加字上。于此一章自有字二编字二编）第六翻入一切音义。羯□等三十字各十二字（除重体）第七翻转转入渐广义。羯曩等三十四字各十二字（曩曩重体在中）第八翻叠初句义。啰羯等三十四字各十二字（啰啰重体在中）第九翻渐转相因义。啰羯啰等三十四字各十二字第十翻胜曼渐近菩提义。羯闏等三十三字各十二字（除重体）第十一翻发生种智牙义。萨羯等三十四字各十二字（字本处加字上于此一章有二编）第十二翻转转义生趣成就味义。哦羯等三十三字各十二字（除重体）次云。印帝钵陛娜播哩三满钵哆弥底第十三翻成一切菩提义（注云说）次云。开成四载前正月下旬于扬州同轨坊嵩山院契源义学沙门全雅写梵文（抄）今见帝钵字误可作帝钵罗。又上下文三曼误直作连安多声亦连跋多声。二字自如空点。又萨睹呀馌拏曩摩葛叉七字皆剩点。并可除也。然诸梵本首皆先归命至其文尾始安题目。终云三闏跋多是已竟义。其后无文。今于此中初出归命三部种子之文及以归命一切智者之文。此是归命本师之文。次云悉地啰萨睹（二合）者。据义释云。悉昙啰窣睹（二合）翻云成就吉祥章也。此总章名回在章首次云悉驮阿恶等字成就诸字韵音也。次伽佉等三十四字是字母也次有一十二章。即十二义每至章终可着其义。而着二章已下每章之初。至第十三注脱误矣。若不尔者其第一章是为何义。又其第十三文未竟。何着三闏跋多。又等字非文字也。而编为章。又于同章两编。又于同章转两编。又于重体生十二字。又注等重体为野也等。又呼等为哦羯等。特未与梵文合而已。此十二章比十八章只是有前九章。唯剩等三章。而阙第十以后十一章也。或有悉昙（人云佛哲将来）次云。次载等十六次等五五每句终次等八字次次次次次次次次次次次次次次此十四字为头各加三十四字。各生十二合十四章。十四章中各有当体重体。亦生十二（抄今见等字非文字也。而编为章。又于重体生十二字。未合梵文。此十四章比十八章只是初八章也。唯剩等五章。而阙第九已下十章）或有悉昙（人云。圆行将来）初云。悉昙阿乞叉洛。次云那摩萨□若野。次云悉昙。次阿阿（引）等十六。次迦佉等三十四。次此十一字为头各三十三字各生十二合十一章。但第二章有字重体注野也字。生十二字。余九章中无当体重故。云三十三字。每至章终皆安字（抄今见后九章中除重体字于理为善。唯第二章存重体呼野也字于理未通。此十一章比十八章只是初八章也。唯剩等三章而无后十章也）或有悉昙（人云。常哓将来）初云。次有等五十字（今见字误）次十一章。第一等三十四字各生十二字。第二等三十四字各十二字。第三等三十三字各十二字（阙十二字）第四等三十三字各十二字（阙十二字）第五合十九字。各十二字（阙十五字）第六合二十七字各十二字（阙各十二字）次有合十二字。各十二字（今见应是第五章末）第七等三十三字各十二字（阙十二字）次有合有六字各十二字（今见应是第六章首及末字也）第八等三十三字各十二字（阙十二字）第九等三十三字各十二字（阙十二字）第十等三十三字各十二字（阙十二字）第十一（今见前后烂脱稍非次第。今寻类例为十一章。第一等第二等第三等第四等第五等第六文等入此中也。第六等第七文是也。第七等第七文末等第六未初等入此中也。第八九文也。第十等第十文中等。可有三十三字也。第十一等五五第五字合各上四字可有二十字也其中间多少脱落之字可据字母寻之自非烂韦之功何纠烂脱之筴。但其增减之文饽准前来而详（上）云去）或有悉昙（人云空海将来）初云。大悉昙章（本）次云字母释义记。有一万三千八百七十二字。今此大悉昙章本末两卷之内都有一万六千五百五十字也。次云悉昙（下着字）阿乞叉洛（今见更下字误矣）次云。曩莫萨□枳诺耶悉檐次阿（上）阿（去）等五十字次迦迦等十二字（注云下四十四字）次乞叉葛叉等十二字（今见此章举初章初后十二以统中间。故注下三十四字而云四十四误矣）次以三十四字初自体重成。次合诸字上竟。次合诸字下。从初如次除重成者而不用之。如次重成未重成者亦合诸字上竟。次合诸字下竟乃至合吒字竟。云大悉昙章本。
    次云大悉昙章未（本末都合一万六千五百五十字此卷有八千六百四字）次安字。又从□字如前自体重成合诸字下除重成者而不用之。乃至字自体重成竟也（今见此二合中皆依本字注云迦迦乃至仰迦野野仰也。不契梵文。如上数论）已下可有一傍通之计。
    今见上八十科诸字皆自重合。皆他上合。皆他下合。都有一千二百二字次云。母字加六十字。次云。三合（今见三合又诸字首尾不会。因作科类脱错自显今见此科脱落可有此科错误可作今见此科字误。可作今见此科脱落今见此科字脱落可有可有）
    （今见上来编意五五为五九字为三各出初后。意兼中间欲具合之因探意许以点科类科类已成脱错自显。若不尔者是四合何列三合是同字何意两出）
    今见上十科字以一迦字合二重字为例。合上合中合下。都三十字而合罗字阙合下字。若不云脱更何会之。
    今见上十六科据第十科自为准的迦吒啰字一二三合二一三合一三二合二三一合三二一合推议余科理应如然。都八十字若不云脱更何会之。
今见上十科。据第一科自为轨范。以一阿合二重字合上合下合中。都三十字而合那那等字阙合中字。余准知之。
    次云第二转（今见母字同字三合为第一转。及以阿迦等随用字合二同字。及三异字相合为第三转）
    今见上十六科据第五科自为揩式。娑颇吒字一二三合。二一三合三二二合。三二一合。二三一合。推议余科理亦如然。二三五六七八科中异字三合。故作此释。自余十科如上迦左左字合此。都六十字三合字中都二百十一字次云。四合）
    今见上十八科据第十二自为式法。洒跋摩罗字一二三四合。二三一四合。二一三四合。又据第六科跋摩罗野字一二三四合。二一四三合成四番合。若其三重（字合唯有上下两合）
    今见最初单章已出迦字十二转字。亦出乞叉十二转字。最后四合结出洒跛摩罗二番十二转字。欲令中间单字二合三合四合皆成十二转故。然检上来字母五十字单字三十四字二合一千二百二字三合一百五十七字四合二十二字。若除字母都有一千四百十五字。若乘十二则成一万六千九百八十字也。而初文云一万六千五百五十字也。若头字中除去十字自除子字四百八十犹残一万六千五百。更加五十字母成一万六千五百五十字也。见多疑字。斟酌可除（云云）评曰。上来八本虽云增减不同。而以智广一十八章最为广大。何者佛哲等本六字以加三十四字下各生十二。及慧远本三十四字互以二合亦生十二并大悉昙二合三合四合诸字亦生十二于十八章生字章中虽或不入而于孤合章随要用之。多少生字然孤合章流派无尽。岂止一万六千五百五十字哉。何况。大悉昙互合诸字上下之中自有之章。及三合中亦有字。而一字寻之无矣。何况十八章中孤合章。次合章。讫里章。及以异章。并以重字除字之式非其见闻之境界也。

释昙藏卷经第三（终）
悉昙藏卷第四

    日本国延历寺沙门安然撰
            



    第四编录正字有三。评曰。一定题目。二定成就。三定正字。一定题目智者光明疏释散脂鬼神归命文云。外国之法凡有所说必先归命本师（抄）摩利支天经初题次先以归命三世诸佛菩萨之句安置如是我闻之上（抄）萨遮尼经题名次云归命圣智海遍照王如来（文）菩提留支注云。外国一切经本皆有此句。又云。外国一切经本题目皆在文后。译者顺此方故回在经初（抄）据十一面真言首云曩谟啰怛那怛啰野也曩谟阿哩野枳欀野吠鲁遮那野毗庾迦啰惹野怛他哦哆野（抄）此云归命三宝归命圣智遍照海王如来。金刚顶诀云。毗卢遮那此云最高显广眼相。亦云遍照。亦云一切诸佛母。亦云一切诸佛眼。亦云一切三世诸佛菩萨清净广博藏。旧译云大日者略而误也（抄）故知译者顺方存略。或云归命三世诸佛菩萨。或云归命圣智遍照海王如来也。然约本师内外二道。据智度论诸一切智外道群辈皆以二天三仙为师。皆称薄伽梵。亦称一切智。彼有所说亦先归命（云云）般若心经梵本初云乃至陀罗尼竟后云。初云。是归命一切智也。次云。以下是经文也。后云以下是题目也。终云句是已竟也。此乃佛弟子集佛经之体例也。今据全雅本初归命三部诸尊种子。次云曩谟萨□枳欀（二合）野（一句）悉地啰萨睹（二合二句）次云悉驮阿恶。乃至第十二翻竟云印帝钵啰（二合）陛娜播里三满钵多（二合）弭底（一句）后云第十三翻成一切菩提义此得梵本之体例也。智广本初直云娜闏娑（上）啰□（二合）社若（而也反二合）也悉昙（去声已上题目）次云悉昙阿阿（引）乃至文竟而无三摩跋多之句。佛哲本初先云悉昙阿乞叉洛。次云曩谟萨□枳若野悉昙。次云阿阿乃至文竟而无三摩跋多之句。或悉昙云那谟吠噜舍那娑砧悉昙啰率睹阿乞叉洛乃至文竟无已竟句。此等随简略进退存阙而已。今释题目为三。初释归命次释总题后释别目。初释归命良贲仁王疏云。梵云曩谟此云归命。亦云稽首。亦云顶礼。亦直云礼（抄）智者法华疏云。此云归命。亦云度我。亦云敬怖。亦云敬从（抄）基师法华赞云此云敬礼（抄）良贲疏云。梵云萨□。此云一切梵云般啰贤若。此翻为惠。梵云若那。此翻为智。西方梵字有界有缘。准大品经若之一字通目智惠二。字界故般那两字别目惠智二。字缘故。以般助若。若即目惠。以那。助若。若即目智。由是经论六度十度开合不同。若言六度即智惠二总为第六。以合明故。若言十度惠为第六。智为第十。各别明故。智之与惠为同为异。但别境惠二体实同。但择法决断二用别故。胜天王般若经云。菩萨具足般阇那。又彼下云得般若门。分别句义得阇那门。能入众生诸根利钝。若通言之智处说惠。惠处说智。皆无违矣（文）佛性论云。般若阇那。秀句释云。实智权智（抄）大日义释云。萨婆若那即是一切智智。释论云。萨婆若多者即一切智。谓名色等摄一切法。一切世一切种遍知名萨婆若。今谓一切智智即是智中之智也。非但知一切法。亦知是法究竟实际（抄）胎藏十波罗蜜梵号第六云。第十云（抄）今归命中或作。智广注云社若（而也反二合）一行注云枳攘（二合）玄奘译云阇那。良贲译云若那。大日义释云。梵云萨婆若那。此是五天不同。于一字或呼为社。或呼为若（和音）学者暗梵文体。呼枳欀为吉欀也呼阇若为贤若也。其实字中是字之省是字之省。惹若二合故作。凡二合字于其上字或以第一摩多转声呼之如字呼娑□诃也。或以第三转声呼之。如字呼悉婆诃也。或以第五转声呼之如字呼苏□诃也。或以第七转声呼之如字呼势钵罗也。今字依第一转呼注社若也。依第三转呼注枳欀而以枳字亦有豉纪二音惹字亦与若字相似。或呼枳欀以为纪穰。或呼若欀以为惹一若。社若此云智。吉若云何知。惹那云人以彼为此特不相当。如海云阿阇梨云。梵云□曰罗吉欀。此云金刚智也。据梵汉对翻云。吉欀此云何知。阇那此云人也（抄）良贲疏云肾若。是字音同。不当字也。此字仰若二合。此字若那二合。岂肯若欀二合用彼音哉（云云）又呼梵语于上下字出没随时。故难陀读以为若（吴音）野。宝月读云尔（汉音）若（吴音）野（引）胎藏梵本注然（吴音而战反）大日义释文殊真言注欀。观音真言注枳欀。此中或呼二音或呼一音。只是约二音而存略呼之。例如钵罗枳欀。或注般若。社若那或注若那。娑□诃或注锁诃。此皆是类。故今敌对译之萨□枳欀的云一切智也。旧云萨婆若。亦云萨般若。亦云萨云若。并是萨□枳欀。一云音和。故云云若。和若合故自成云声。今据声明八转声中萨□若是体声。谓决断性也。萨婆若那是业声。谓至实际也。萨婆若多是作具声。谓了诸法也。良贲疏云。言野字者依声明法。八转声中第四为声。为彼作礼故名为也。下诸野字皆准知也（文）传法菩萨入阇那门。分别根性。结集文字故为本师一切智体遍照如来作礼。归命本师阇那。故云二释总题。全雅本云悉地啰萨睹空海释义。云悉昙啰窣睹。此云成就吉祥章也。大悉昙云悉昙阿乞叉洛。智广本云悉昙（去声已上题目）良贲疏云悉驮此云成就人。即是十地菩萨成就人也（文）和上悉地疏云。悉地此云成就（文）即是五种庄严成就业也。裴家释云。悉昙此云成就。诸文辞章句皆依悉昙而成就也。若言悉檀者亦悉昙也。以随别义转音名为悉檀（文）智者法华玄云。悉檀旧云宗成墨印成就究竟等也。南岳师云。梵汉并举。如大涅槃悉之言遍。檀翻云施。圣人遍施之言（抄）据八转声悉驮者。是第一体声。名泛说声。即成就人。金刚顶云。一切如来大菩提心一切义成就菩萨（文）梵云萨□啰他悉达多。乃示乘羊车往诣学舍与诸童子唱诸字门者是人也。五佛顶云。一字佛顶亦名一切义成就者即遍照如来之别号也。悉昙者是第二业声。名所说声即成就业也。大涅槃云初说半字以为根本。持诸记论咒术文章诸阴实法。凡夫之人学是字本。然后能知是法非法者即法也。智度论云。此悉檀遍摄八万四千法藏者亦是随乐随宜随治随理。悉昙之别义也。悉地者是第三能作作具声。亦云能说声。灌顶疏云。以音随字。以字随音。即是韵音字体互相具足能生诸字是也。此三声中以所说声为名是便故。诸梵章多云又啰萨都此云吉祥。阿乞叉洛义翻云章。俱舍疏云。凡声明法虽有字缘有字界成种种义生。且如乾闼云香。是字缘也。頞婆云食。是字界也。以食助香名为食香（抄）今悉昙者是字缘也。啰萨都者是字界也。言成就时遍通一切。局以吉祥章名助之乃是成就吉祥章也。三释别目惠远疏云。胡章之中有十二章。悉昙以为第一。于中合有五十二字。悉昙两字是题章名。余是章体（文）此以五十字皆为悉昙章。生字已去有十一章。不名悉昙。唯列而已。全雅本云悉驮阿恶等文五十字母。单章生字百八字竟。第二已去各着翻义。义理难释。如上说也。今智广本悉昙阿阿（线）等字竟云。右悉昙十二字为后章之韵。体文亦曰字母。迦佉等文竟云。右字体三十五字。后章用三十四字为体。唯滥字全不能生。余随所生。具如当章论之（抄）故知此初悉昙二字是十二字之别目也。此能成就三十四体文。十八章中皆遍成就。是故前文为十八章之总题也。总因别起别因总成。此中悉昙体文都五十字不入十八章中。能成十八章体。何以知之纪次文云。第一迦迦章。又云。第二章名枳也枳耶。第三章名迦（上）略（上）迦（平）略（平）第四章名迦椤迦椤。第五章名迦□（上）迦□（平）第六章名迦闏迦闏。第七章名迦娜迦娜。第八章名阿勒迦。第九章名阿勒枳耶。第十章名阿勒迦略。第十一章名阿勒迦□。第十二章名阿勒迦□第十三章名阿勒迦闏。第十四章名阿勒迦娜。第十五章名为异章。亦名盎迦章。第十六章谓之讫里。亦名讫哩章。第十七章谓阿索迦。亦名阿索迦章。第十八章孤合文。亦名孤合章。生字之章一十有七。正章之外有孤合之文（抄）故知悉昙体文不入十八章中。前十七章于三十四体文字母次第为体。以一十二悉昙音韵次第为转。唯讫里章虽非遍生。或加闏多得成字用通名正章。名生字章。第十八章名孤合文。为正章外。其正章中皆以章首文言为名。例如真旦王篇取篇首字以为部名。切韵取韵头字以为篇名。毛诗以关睢等为之章目。论语以学而等为之篇目。评曰。悉昙五天竺文字也。释义云。然此悉昙字母乃至世间童子常修习之（文）世人悉昙首题亦有诸归命梵天之句。间有诸章之目各有已竟之句。文终亦有总章之名。亦有已竟之句。佛法悉昙随顺世间以建章目以示正道者也。二定成就。纪云。初章将前三十四文对阿阿等一十二韵。呼之增以闏多。生字四百有八。即迦（上）迦（平）等是也。迦之声下十有二文并用迦为字体。以阿阿等韵呼之增其摩多。合乎声韵各成形也。佉伽等声下例之以成于一章。次下十有四章并用初章为字体。各随其所增。将阿阿等。对所合声字呼之后增其闏多。遇当体两字将合则容之勿生（文）又云。如用迦字之声对阿伊瓯等十二韵呼之则生得下迦机钩（矩侯反）等十二字。次用佉字之声则生得佉欺丘（区侯反）等十二字。次生伽其求（瞿侯反）等十二字。已下例然。且先书短迦一十二文。从第二字已下加其闏多即字形别也。用悉昙韵呼之则识其字名也。佉伽已下至叉字例然。以成一章（文）道暹记云。以音随字者。谓十二音入于迦佉已下三十四字。以字随音者。以迦佉已下三十四字随阿等十二而皆出生一十二字。如迦迦随于恶阿之音而得。余皆例尔（文）据此等文明成就者先须平书三十四科十二字。次以阿等十二字声拟对每科一十二字。次以阿（去声）点及以十摩多书着每科后十一字。后以每科一十二声为上。阿等十二字声为下一一对呼以成其音。此乃字体以为上声。点画以为下声。相合呼之以为反音。且如迦字十二字中迦阿合成迦音。迦阿（引）合成（引）迦音。迦伊合成机音。迦伊（引）合成机（引）音。迦邬合成矩音。迦乌（引）合成矩（引）音。迦翳合成醯音。迦爱合成吤音。迦污合成郜音。迦奥合成矫音迦暗合成剑音。伽恶合成脚音。如此迦字十二转音。乃至乞叉（二合）字例亦如然。又十二字加此伊等十韵之时或读体文。音势似合三五闏多。然尚伊等十韵全存本音。诸真言中呼矫。呼剑。注曳注焰即其事也。又二合章先书二合十二体文。次以阿等十二韵音对之。以十一韵音之点着十一上字之头。此乃十二二合字声为上。十二单字韵声为下相合呼之以成反音。诸二合中上字犹存本音。下字与韵相转。且如迦野（二合）十二字中。迦也（二合）阿含成迦也（二合）音。迦也（二合）阿（引）合成迦也（二合引）音。迦也（二合）伊合成迦伊（二合）音。迦也（二合）伊（引）合成迦伊（二合引）音。迦也（二合）邬合成迦庾（二合）音。迦也（二合）邬合成迦榆（二合）音。迦也（二合）□合成迦曳（二合）音。迦也（二合）爱合成迦曳（也爱反。二合）音迦也（二合）污（于故反）合成迦欲（去声二合）音。迦也（二合）奥合成迦曜（也奥反二合）音。迦也（二合）暗合成迦焰（也暗反二合）音。迦也（二合）恶合成迦药（二合）音。诸真言中呼惹里呼娜弭呼涩□即其事也。如迦也字乃至乞叉也字例亦如然。又二合字或读上字似合三五摩多。然而阿等十二犹存本音。诸真言中呼枳也。呼骨喻。呼悉波呼素颇。呼入□。呼曰罗。呼喽□。呼里他。即其事也。又二合字或读上字下字似与韵声相转。然而阿等十二犹存本音。诸真言中呼曰里。呼纥里。呼钩娄。呼素普即其事也。又三合章。先书三合十二体文。次以阿等十二韵音对之。以十一韵音之点着十一上字之头。此乃十二三合字声为上。十二单字韵声为下。相合呼之以成反音。诸三合字上二字声犹存本音。下一字声与韵相转。且如啰迦野（三合）字十二字中。啰迦也（三合）阿合成啰迦也（三合）音。啰迦也（三合）阿（引）合成啰迦也（三合引）音。啰迦也（三合）伊合成啰迦伊（三合）音。啰迦也（三合引）伊（引）合成啰迦伊（三合引）音。啰迦也（三合）邬合成啰迦庾（三合）音。啰迦也（三合）乌合成啰迦喻（三合）音。啰迦也（三合）翳合成啰迦曳（三合）音。啰迦也（三合）爱合成啰迦尥（也爱反。三合）音。啰迦也（三合）污合成啰迦欲（去声三合）音。啰迦也（三合）奥合成啰迦曜（也奥反。三合）音。啰迦也（三合）暗合成啰迦焰（三合）音啰迦也（三合）恶合成啰迦药（三合）音（纪文）呼萨多罗。呼瑟吒罗。呼娜萨□。即其事也。如啰迦也（三合）字乃至啰乞叉也（三合）字例亦如然。又三合字或读上一字声似合三五闏多。然而阿等十二犹存本音。诸真言中呼室啰剑（纪文）呼阿勒迦啰呼悉多啰呼阿勒叉闏即其事也。又三合字或读上二字声似合三五闏多。然而阿等十二犹存本音。呼阿勒枳耶即其事也。又三合字或读下二字声似合三五闏多。呼啰毗庾即其事也。又三合字或读上中下字皆与韵声相转。然而阿等十二犹存本音。呼悉底里即其事也。又四合字先书四合十二体文。次以阿等十二韵音对之。以十一韵音之点着十一上字之头。此乃十二四合字声为上。十二单字韵音为下相合呼之以成反音。诸四合字纪文唯出阿勒多萨那阿勒叉微耶。各生十二字也。义准论之若孤合中随要作四合字呼之。须用上来二合三合字中相连通韵之音呼之随宜自有一字二字三字连通三五闏多。或有隔字而通韵者。今此阿勒多萨那唯第一字通第五韵阿勒叉微耶第一通第五韵。第三隔字通第三韵且建此式须斟酌之。又五合字先书五合一十二字。次以阿等十二韵音对之。以十一韵音之点着十一上字之头。此乃十二五合字声为上。十二单字韵音为下。相合呼之以成反音。诸五合字纪文唯出阿勒叉微厘耶。以生十二字也。义准论之。若孤合章随要作五合宇呼之。亦用上来二合三合四合字中相连转韵之音呼之。随应亦有一字二字三字四字连通三五摩多。或有隔字而转韵者。今此阿勒叉微厘耶第一孤通第五韵。第三四字连通第三韵也。且据此式亦斟酌之。云何斟酌纵令四五合中。若见上来二三合中通韵诸字。则依前式随以呼之。且如阿勒叉微耶字其初啰字须前阿勒之音呼。其□耶字须前尾耶之音呼之。又如阿勒叉微厘耶字其□罗字是前尾罗之音。其啰耶字亦前哩也之音。故今尾罗哩也连声自成微厘耶音。以连阿勒乞叉耶呼阿勒乞叉微厘耶非必啰有邬点□有伊点啰有伊点呼曰阿勒叉微厘耶如叫此字他皆效此（云云）然儒家反音略有二种。一纫声反二双声反今悉昙反音亦有二种。用本字音是纽声反。如前迦也用闏多音是双声反。如前枳也若得此意如梵字。或呼迦也亦枳也。于汉字中见迦也。而读枳也。之见枳也而读迦也之并皆可得。他亦仿此（云云）评曰成就反音古来异说全雅本云。
    大悉昙同此本  或悉昙云
    字纪云
    或悉昙云
    上来啻缘悉昙音韵相承不同。遂致悉昙反音有异。如其乞叉呼叉。此是以连声故下字初响自入上字。或有悉昙迦野章中只转上字不转下野字。特与梵文所不相允。三定正字且十八章以为正字具引纪文亦为解释。
    纪云。第一迦迦章右初章生字四百有八。先于字母中每字平书一十二文。次将闏多如次点之则字形别也。用悉昙韵呼之则识其字名也。其闏多有别体者。任逐便用之。皆通。此初章为后相次六章之体。先书此章字。但除重及啰罗三字合三十二字。所生三百八十四字。即将等字。如次于下合之后加闏多则字形别也。将悉昙十二韵相对呼之则识其字名也。恐未晓悟更每章头书三数字以为规准。后皆效此（文）纪上文云。如用迦字之声对阿伊瓯等十二韵呼之。则生得下迦机钩（矩侯反）等十二字。次用佉字之声则生得佉欺丘（区侯反）等十二字。次生伽其求（瞿侯反）等十二字。已下例然（文）故可书云。纪文前释初章竟云。次下十有四章并用初章为字体也。而此文云。此初章为相次六章之体。据实定之。凡最初一章为次六章之体。此初七章为次七章之体合有十四章也。言次下者是以初章次下章也。非谓初章之下次有十四章焉。今闏多有别体者。如上定同异中具出。或作。或作。或作。或作。或作。或作。或作。或作。或作。或作。或作。或作。第二章中或作。第三章中或作。此等名为别体闏多。逐便用之。今十四章皆定除字。实录母字点示生字。今第一章此中除蓝一字。以母头字三十有四故生字四百有八。
    （此一字十四章通都除之。属孤合故）
    纪云第二章将半体中只耶。合于初章迦迦等字之下。名枳也枳耶。生字三百九十有六（枳字几尔反。今详只耶当是耶字之省也。若然亦同除重。唯三百八十四。先书字体三百九十六。然将只耶合之后加闏多夫重成之字下者。皆省除头也。已下并同）又云。第二章已也（二合）纪耶（二合）纪以（二合）纪夷（二合）矩庾矩俞枳曳枳骫（兴盖反）句喻句曜（庾告反）矩焰迦（上）夜已上第二章初字所生一十二文。后皆效此。读者连带转声调韵呼之（文）纪是师承之说。注乃纪者之见也。故云今详等也。所言半体中者如上定同异中具出。纪上文云。两个半除兼合成文。半体用只耶是也。故知重成之字或省上头或省下脚。或省上下随处有之。此中除蓝野（重成大呼）啰也（二合）三字。以母字三十有二故生字三百八十有四（今见第十五章。五五中第一句第五字加彼九字之中可存字。故于此章除之。唯有三百七十二字）
    （可存此一字可属盎迦故）
    （存此一字属孤合故）
    （存此一字属第八故）
    （都除）
    纪云。第三章将啰字合于初章迦迦等字之下名迦（上）略（上）迦略生字三百九十有六（上略力价反。下略力迦反。上迦下迦并同略之平上取声他皆效此）又云。第三章迦（上）略上。迦略已里机厘茍娄钩娄（吕钩反）余同上（文）同上可加吉黎吉赖骨卢骨涝迦览迦洛。此中除蓝啰（重成大呼）二字。以母字三十有三故生字三百九十有六（今见第十五章可存字。故于此章除之。唯有三百八十四字）
    （可存此一字。可属盎迦故）
    （存此一字属孤合故）
    （都除）
    纪云。第四章将□字合初章字之下名迦□迦□生字三百八十有四（□字洛可反）又云。第四章迦（上）□迦□（文）同上可加。此中除蓝啰□□（重成大呼）三字以母字三十有二故生字三百八十有四（今见第十五章可存字。故于此章除之。唯有三百七十二字）
    （可存此一字。可属盎迦故）
    （存此一字属第八故）
    （存此一字属孤合故）
    （都除）
    纪云。第五章将□字合初章字之下名迦□（上）迦□（平）生字三百八十有四（缚字房可反）又云。第五章迦□（上）迦□（平文）同上可加。此章下字多不省头。或有省头。等字即其类也。上字全雅亦作迦省。亦作并得。此□字省与驮稍似。纪云。闏字下非尖。异后□字。一云下尖。今见驮字腹非巨大。与□省异。全雅本中他字作形。与驮重成何以取别。又与此章驮□（二合）特有相滥。与诸梵文亦不相允。此中除蓝啰□□（重成大呼）三字。以母字三十有三故生字三百八十有四（今见第十五章可存字。故于此章除之。唯有三百七十二字）
    （可存此一字可属盎边故）
    （存此一字。属第八故）
    （存此一字。属孤合故）
    （都除）
    纪云。第六章将闏字合初章字之下名迦闏迦闏。生字三百八十有四。又云。第六章迦闏迦闏（文）同上可加。此闏字省与娜字省稍以相似。今见闏字左头稍高娜省左头稍下。此中除蓝啰闏闏（重成大呼）三字。以母字三十有二故生字三百八十有四。
    （存此一字。属孤合故）
    （存此一字属第八故）
    （都除）
    纪云。第七章将曩字合初章字之下名迦娜迦娜生字三百八十有四。又云。第七章迦娜迦娜（文）同上可加。此章上下二字全雅亦作迦省。亦作并得。此中除蓝啰那那（重成大呼）三字。以母字三十有二故生字三百八十有四。
    （存此一字属孤合故）
    （存此一字属第八故）
    （都除）
    纪云。第八章将半体啰字加初章字之上名阿勒迦。生字三百九十有四（勒字力德反。下同）又云。第八章阿勒迦（上）阿勒迦（平）伊（上）力纪伊（上）力机欧鹿茍欧鹿钩医力蓟医力介阿勒句阿勒憍（脚号反）阿勒剑阿勒迦（去）在第八章字同初章。但用半体下加诸字上。后点闏多也。又此章为后相次六章字体。同前第二已下也。但加半体下也（文）今见言半体下者。是半体也。若不尔者半体下是。加字上是乃半体上。故知半体字误作下字。或梵文中鯱陛等字下字以其闏多。点下字头此。此无别义。逐便即得若作异释即为不可。此中除蓝啰（重成大呼）二字以母字三十有三故。生字三百九十有六（纪文云四误矣）
     （上第七章只存一字。此章具生十二字）
    （上第六章只存一字此章具生一十二字）（上第二章只存一字此章具生一十二字）（上第三章只存一字。此章亦存一字。不生十二。属孤合故）（上第四章只存一字此章具生一十二字）（上第五章只存一字。此章具生一十二字）
     （都除）
    纪云。第九章将半体啰加第二章字之上。名阿勒枳耶。生字三百八十有四（若是耶省亦同除重）又云。阿勒已也阿勒枳耶（文）同上可加。此中除蓝啰野（重成大呼）（非字无声）三字。以母字三十有二故生字三百八十有四（今见第十五章存盎也字故第二章已除其字今加啰字于盎也字难呼阿勒仰也声亦不可属第十五章。故须此中除之。可属孤合章。此章唯有三百七十二字）
    （可存此一字可属孤合故）（可存此一字可属孤合故）（全非字可都除）
     （都除）
    纪云。第十章将半体啰加第三章字之上名阿勒迦略。生字三百八十有六（略乎上）又云。第十章阿勒迦略（上）阿勒迦啰（文）同上可加。此中除蓝（非字无声）字以母字三十有三故生字三百九十有六（今见纪云八十误矣。又第十五章可存盎罗字故第三章已除其字今加啰字难呼阿勒仰罗之声。亦不可属（可存此一章可属孤合故）（全非字可都除）（都除）第十五章故须此中除之。可属孤合章此章唯有三百八十四字）
    纪云。第十一章将半体啰加第四章字之上名阿勒迦□生字三百八十有四。又云。第十一章阿勒迦□阿勒迦啰（文）同上可加此中除蓝（非字重成无声大呼）三字。以母字三十有二故生字三百八十有四（今见第十五章存盎□字故第二章已除其字。今加啰字。难呼阿勒仰□之声。亦不可属第十五章。故须此中除之可属孤合章。此章唯有三百七十二字）
    （可存此一字可属孤合故）
    （全非字可都除）   （可存此一字可属孤合章）
    （都除）
    纪云。第十二章将半体啰加第五章字之上。名阿勒迦□。生字三百八十有四又云。第十二章阿勒迦□（上）阿勒迦□（平）同上可加。此章上下二字省与不省并同上第五章。今见此三合章用上下省为稳便也。此中除蓝（非三字无声重成大呼）三字。以母字三十有二故生字三百八十有四（今见第十五章存盎□字故第二章已除其字。今加啰字难呼阿勒仰□之声。亦不可属第十五章。故须此中除之。可属孤合章。此章唯有三百七十二字）
   （可存此一字可属孤合）
   （全非字可都除）    （可存此一字可属孤合章）
   （都除）
    纪云。第十三章将半体啰加第六章字之上。名阿勒迦闏。生字三百八十有四。又云。第十三章阿勒迦闏阿勒迦闏（文）同上可加。此中除蓝（重成非字大呼无声）三字以母字三十有二故生字三百八十有四。
   （可除此一字可属孤合章）
   （全非字可都除）
   （都除）
    纪云。第十四章将半体啰加第七章字之上名阿勒迦娜。生字三百八十有四。又云。第十四章阿勒迦娜。阿勒迦娜（文）同上可加此章上字省与不省并同上第七章。今见此三合章用上下省为稳便也。此中除蓝（重成大呼非字无声）三字。以母字三十有二故生字三百八十有四。
   （可存此一字可属孤合章）
   （全非字可都除）
   （都除）
   纪云。第十五章以迦遮吒多波等句末之第五字。各加于当句前四字之上。及初句末字加后耶等九字之上。名盎迦安遮安吒安多唵波盎耶等。其必不自重。唯二十九字。不由韵合名为异章。各用阿阿等韵呼之生字三百四十有八（盎字阿党反。安字阿亶反。唵字阿感反）又云。第十五章盎迦（上）盎迦（平）应（上）纪应机蓊茍（俱口反）蓊钩（俱侯反）蘡（于顷反）蓟蘡介拥句拥憍（脚傲反）盎鉴盎迦（去）已上迦字用盎字冠之生十二字。上盎佉（上）（盎佉平生十二字同上迦字盎伽上盎伽平生十二字同上用闏多及呼字转声法。（上）下同）盎伽（上重）盎伽（平重）生十二字同上（字并冠上四字之首。不复自重后皆效之。已上牙声之字皆用盎声）安（上）者（安遮乎生十二字同上此是字之省也）安车（上安车去安社安阇生十二字）安社（重）安阇（重）生十二字（字为上四字所用不可更自重已上齿声之字。同用安声。阿亶反）安吒（上）安吒生十二字安侘（丑加反上）安侘生十二字。安荼安荼生十二字。安荼（上重安荼字为上四字所用不可更自重。已上舌声之字。同用安声生十二字此字有自重者便属别章则大呼拏音。非盎拏也。余并同此）安多安多生十二字。安他安他生十二字。安拖安拖生十二字。安拖（重音）安陀（重音）生十二字（字为上四字所用不更自重。若重属别章则大呼那。已上唯声字同用安声）唵跛（唵跋生十二字） 唵颇（上唵颇生十二字） 唵婆（上唵婆生上二字） 唵婆（上重音） 唵婆（平）生十二字（字为上四字所用不可自重。已上唇声之字同用唵声）盎也盎耶（生十二字）盎啰（上）盎啰盎□盎□盎□（上） 盎□（平生十二字）盎舍盎奢（生十二字）盎洒盎沙（生十二字）盎娑（上）盎娑盎诃（上）盎诃（生十二字）盎叉（上）盎叉（生十二字）右此章字两字重成不得依字呼之。异于诸章故云异章。然盎安等将读之际潜带其音亦不分明称盎安也（文）今见此章。纪文。或字误或字脱或文乱或文剩。因以详定候后贤也。第十五章盎迦（上）盎迦（平）应纪（上）应机蓊茍（俱口反）蓊钩（俱侯反）蘡（于顷反）蓟蘡介拥句拥憍（脚傲反）盎鉴盎迦（去已上迦字上用盎字。冠之生十二字。用闏多及呼字转声法下同）盎佉（上）盎佉（平生十二字同上迦字）盎伽（上）盎伽（平生十二字同上）盎伽（上重）盎伽（平重生十二字同上）字并将冠上四字之首不复自重。后皆仿此已上牙声之字。皆用盎声安者（上）安遮（平生十二字同上此是字之省）安车（上）安车（平生十二字）安社（上）安阇（平生十二字）安社（上重）安阇（平重生十二字）字为上四字所用不可更自重。已上齿声之字。同用安声阿亶反（今见据金刚智大佛顶梵本作以定省也）安吒（上）安吒（平生十二字）安侘（丑迦反上）安侘（平生十二字）安荼（上）安荼（平生十二字）安荼（上重）安荼（平重生十二字）字为上四字所用不可更自重。此字有自重者。便属别章则大呼拏音。非盎拏也。余并同此。已上舌声之字。同用安声安多（上）安多（平生十二字）安他（上）安他（平生十二字）安拖（上）安陀（平生十二字）安拖（上重音）安陀（平重音生十二字）字为上四字所用不可更自重。若重属别章则大呼那。已上喉声之字。同用安声。唵跋（上）唵跋（平生十二字）唵颇（上）唵颇（平生十二字）唵婆（上）唵婆（平生十二字）唵婆（上重音）唵婆（平重音生十二字）字为上四字所用不可更自重。已上唇声之字。同用唵声。盎也（上）盎耶（平生十二字）盎啰（上）盎啰（平生十二字）盎□（上）盎□（平生十二字）盎□（上）盎□（平生十二字）盎舍（上）盎者（平生十二字）盎洒（上）盎沙（平生十二字）盎娑（上）盎娑（平生十二字）盎诃（上）盎诃（平生十二字）盎叉（上）盎叉（平生十二字）右此章字两字重成不得依字呼之。异于诸章故云异章。然盎安等将读之。际潜带其音亦不分明称盎安也。此中第一五字第五仰字以加野等九字之上。其中自有盎也盎啰盎□盎□四科之字。即是前文第二第三第四第五章中野啰□□四字相合诸字之中自有此等四科之字。若同除重理须除之。然纪文此章有二十九字。即是五五各除第五。更合九字乃成二十九。纪文唯云字字有自重者则属别章。而据实定之其五五中各第五字同字重成亦属别章。所谓仰（大呼）若（大呼）曩（大呼）那（大呼）摩（大呼）等五字者是孤合章字也。故上纪云异章句末为他所用兼下除之六也。以母字二十有九故生字三百四十有八。今据梵文大佛顶金刚智梵本云。讷楞只帝沫惹（引）诃哩腻野尾孕舍底等是此章字也。又云。波栗抳曩啰延拏野此字是孤合章字也。然此真言沫闏似此章字。闏等五字以连上字上字自如空点。三闏等字是也。何以更用下字那等。故知此文误矣。此真言中亦有印捺罗曼怛罗等字。准知诸有二三四五合字亦同此也。是故其盎也等四字除之前四章。存之此一章。
   （此中都除属孤合故）
   （此中都除属孤合故） （此中都除属孤合故）
   （此中都除属孤合故）
　　（都除）
    纪云。第十六章用迦等字体以别闏多合之谓之讫里。成字三十有四（或有加前闏多得成字用。非遍能生且据本字言之。合详讫哩之闏多只是悉昙中里字也）又云。第十六章讫里乞里佉里佉里（重音）□乱里质里实里此里□里日里实里（重）日里已下同并吉里反。但用于下合之读之。取其声势亦有用闏多得重成字用非遍能生也（文）今见纪文或误或乱或脱落也。因以详定候后贤也。第十六章用迦等字体以别闏多合之谓之讫里成字三十有四（或有加前闏多得成字用。非遍能生据本字言之今详讫里之摩多只是悉昙中里字也）又云。第十六章讫里乞里佉里龁里质里实里此里齿里曰里实里（重音）已下并吉里反同。但用于下合之读者取其声势亦有用闏多得重成字用非遍能生也。此中迦等三十四字体之下加悉昙中亿力等四字中第三里字。自有三十四字。设使或加前来十五章中十一闏多此三十四字各成十二字以里声合下呼之只得成第一字声。非遍生十二字声。且如虽有十二字声以别闏多里声。但合前字之下呼之只成第一讫里之声。何者以讫里韵呼十二字之时。于十二声皆以讫声反之。其十二声成一讫声。十二讫声之终。皆加里声呼之咸成讫里更无他声。今者或于讫里等字若加前来通闏多时。但得成十字声。非遍生十二声。且如初四字声同呼讫里讫里（引）并后八字。乃成十声。虽有二说后说为胜。其此里等已下并与吉里反同。谓吒多跋野等字并用吉里反音呼之乃成侄里知里彼里伊里等音。此约十二音而作此别章。若约十六音而应无分别章。所以者何义净或为十六音韵。以亿力等四字加三十四字下。彼中自有等四字。故然而义净字母为第一章。单字为第二章。故亦十八章也金刚智大佛顶梵本有塞讫里。准知诸有二三四五合字。亦同此也。此中亦除蓝字都有三十四字。
    纪云。第十七章用迦等字体参互加之有三十三字。随文受称。谓阿索迦等。各用阿阿等韵呼之生字三百九十有六。又云。第十七章阿索迦生十二字阿索佉已下各生十二字阿□伽阿□伽盎迦怛罗阿□遮阿伐车阿伐社阿伐阇阿社若阿瑟吒阿瑟侘阿拖荼阿□荼（重）阿瑟拏阿萨多阿萨他阿代拖阿代拖（重今见此二代字可作伐字）阿勒多萨那阿萨波阿萨颇阿拖婆阿拖婆（重）阿勒叉闏阿勒叉微那（今见那可作耶）阿勒叉微厘耶阿赖多阿多迦□阿吒奢阿吒沙阿沙诃（今见沙字可作娑）阿婆叉。已上一章重文读之。皆带阿声连促呼之。此章除字。又合沙诃字唯三十三字。皆通十二字加闏多也。其于字母不次者分入后章（文今见章除字等者可作此章除蓝字。又合沙诃字者是娑诃字也）此中次列迦等三十四字。更以迦等三十四字随用加之。随字呼之亦以十二韵各生十二字。其于字母不次合者分入后章以为孤合。又纪文云。或有所成而异其名（谓数字重成一字而其下必正呼。中上连合短呼之。不必正其音如上娑下迦称。阿索迦等也）或有其声而无其形（此即阿索迦章等字则无阿读之皆带其音也文）又大日义释云。迦字上头即有阿形百字皆尔。下例可解（文）若据此义凡诸字头皆是阿形无非阿者而纪文云无其形者谓无别字之阿形也。其阿索迦字中其下迦字必正呼。迦声谓呼喉音而云迦也。其中索字其上阿声连合短呼。不必正呼其阿索音。谓合两半云阿索也。文云皆通生十二字五五初字可作后九初字可作此中亦除蓝字。又合娑诃二字以母字三十三字故生字三百九十有六。
    纪云。第十八章正章之外有孤合之文。或当体两字重之但依字大呼（谓多阇吒拏等字各有重成也）或异体字重之即连声合呼（谓悉多罗等也）或不具通闏多。止为孤合之文（即瑟吒罗等字有通三五闏多也）或虽生十二之文。而字源不次其犹之孤（即阿悉多啰等也）或虽异重不必依重以呼之（此五句之未字加其句之初即名盎迦等。属前章也。今见此释前第十五章也其一）或两字连声文形其后声彰其前（如闏盎迦二合等云芥迦今见据纪下文芥可作莽）或字一而名分（如字有沙孚府二音犹假借也。今见纪上文云。沙字沙下反。一音府下反。今可作（下）沙字有沙孚二音犹如假借（上））或用闏多之文重增其闏多而音必兼之（如（上）部林二合字从（中）裒菩侯反。娄力钩反。与（中）第十文闏多也。今见据纪下文可云第十一闏多）或形非闏多独为严事之文（上字之仰月之画也。今见文误可云字上仰月之画也其二）或有所成而异其名（谓数字重成一字而其下必正呼。中上连合短呼之不必正呼。如上娑下迦称阿索迦等也）或有其声而无其形（此即阿索迦章等字。字则无阿读之皆带其音也。今见此二或文此释第十七章也其三）或不从字生独为半体之文（如怛达只耶等用则有之字体无也。今见释第三第九之章中只耶等也。其怛达文唯属此章其半）或字有所阙则加怛达之文而音掣呼之（如迦佉等字下有一画则云秸（古八反）楔（苦八反）等也。今见字误可作下有画）或源由字生增于异形（如室梨字犹有奢罗之象错成（中）印文（上）若篆籀也。今见籀可作籀）或考之其生异之其形（讫里俱啰娄等从迦之省及胡嚧等文闏多之异。犹草隶也。今见娄字可作俱娄又隶可作隶字此释诸章别以第三第十六章。其四）斯则梵书之大观焉（文）又云。第十八章孤合之文阿跋多阿吒迦阿娜萨□可吒瑟车罗右此章字类流派无尽。或通三五闏多读之并同上章。当体重（两多字则社吒拏那等并依本呼多等字。大呼不得云多多也。今见文剩。可云并依本字大（中）呼多（上）也）联声字（上下盎迦后字入于前字似云莽迦也。用此章字皆然）两重闏多字（部林去齿林吽）已上字有第六及第十一闏多。读之皆带其两声也。此人是第六闏多分布于傍也。今见此人可作此人。半体文（多达又作皆同也。只耶当是耶字之省也）印文字同。是室梨字。西域为印也（今见同字是误梵字是也）此类甚多。略出其状也。又云。前叙云。啰于生字不应遍诸章。谓第二第四五六七章用之其字则届第八章也。若第三及第八章用之成当体重非此章字也。若第九已下四章用之则更重重全非字也。其啰字当体重。及重章中当体重。书者至此但存一重字不须生十二也。虽或有用处亦通三五闏多。非遍能生。故不入此生字之内。缘存一当体重字故。云容之勿生也（今见此文帖释前来二三四五六七八九十十一二三四章也。其一）后第十八云。或当体两字重之但依字大呼。谓阇吒拏。等者等余字母并有重成之用也。但大呼之不得言多多罗罗等也（文今见此文贴释第十八章。其二）此中都有十五或说两番贴释。其中四半或说是释前来章义。十半或说是释此当章义。二番贴释贴释前来十八章义。其前来义当章已释。此中点^6□注今见（云云）今者唯释此章十半或说文云。一前纪文云。或当体两字重之但依字大呼（谓多阇吒拏等字各有重成也）后文云。当体重（两多字则社吒拏那等并依本字大呼多不得云多多也）贴释云。后第十八云。或当体两字重之但依字大呼。谓多阇吒拏等者等余字母并有重成之用也。但大呼之不得言多多罗罗等也（文）此中纪是师承之文释是纪者之见。故知乍承师说即记当体重成谓多阇吒拏等。亦说多社吒拏那等。记者于后据理定之而云等者等余字母。既云等余字母。即是三十四字皆有重成之用。而帖释云但大呼之不得言多多啰啰等也者。是承此文之前先释啰字重成。次释多等重成而云多多啰啰等也。然帖释啰字文云。其啰字当体重及章音中当体重书者至此但存一重字。不须生十二也。虽或有用处亦通三五闏多非遍能生故。不入生字之内又云。第三及第八章用之成当体重非此章字也（文）乃知啰字当体重成则出三处一出第三章二出第八章。三出第十八章也。皆存一字不生十二。而言或有用处亦通三五闏多非遍能生等者此即纪云。右此章字类流派无尽。或通三五闏多读之并同上章之类例也。言三五闏多者于读于读意同前来二合文也。若非呼声加闏多者。可有十二音字。岂止三五闏多而已。
    上十五章都除蓝字。欲属此中孤合章故。而于此中未见其字。今据梵文胎藏真言有底里怛览擽等字。大乐经中。亦有吽字。若非三十四字重成随用。或有二合。或有十二闏多。何以消释此等字哉。但以或时用之非遍用故。生字章除之。孤合章存之。又真言中槎驮等字五句当句上四重成与此重体音义大同。今字母中蓝字亦摄此中。此中亦除蓝唯有母字重成三十四字。必无三四当体重成。
    二纪前文云。或异体字重之即连声合呼。谓悉多罗等是也。后文云。孤合之文阿跋多阿吒迦阿娜萨缚阿吒瑟车啰右此章字类流派无尽。或通三五闏多读之。并同上章（文）此中其于字田。不次合者。分入此章。或有二异字重。阿跋多阿吒迦等是也。今见瑟抳社若佷拏娜鯱字等诸有异字二合不入第十七章之字亦摄此中。或有三异字重。阿悉多啰瑟吒罗阿娜萨缚等是也。今见室啰剑讫底夜萨怛鍐等诸有异字三合不入第十七章之字亦摄此中。纪文但云或异体字重之。而不局云二字三字而文中出二字三字重成之字。准而可知。四字五字异体重成不入第十七章之字亦摄此中（云云）且据纪文以出五字。
    三纪前文云。或不具通闏多。止为孤合之文（即瑟吒啰等字有通三五闏多文）此中瑟吒啰字自有三呼。一依母字体声呼云洒吒啰。二以第三闏多之声呼云瑟（所律反）吒啰。三以第五闏多声呼云瑟（所忽反）吒啰。今见此于前文异体重中分别不通闏多之字。且据纪文以出一字。
    四纪前文云。或虽生十二之文而字源不次其犹之孤（即阿瑟多罗等也文）此中前异体重中悉多罗字自带阿声能生十二。然以此字不入第十七章母字之次。故云字源不次其犹之孤。所言等者等余或生十二之字。非谓诸孤合字皆生十二字等。且据纪文以出十二。
    五纪前文云。或两字声文形其后声彰其前（如闏盎迦三合等云莽迦等也）后文云。联声字（上闏下盎迦后字之声入于前字似云莽迦也。用此章字皆然文）此中第十五章二十九字上加余诸字。唯除自重皆摄此中。谓以盎迦等字加迦等字下。非加仰等字下。如说仰字坏等亦然。非谓诸句第五单字加诸字上。或有用处。随成一字。非遍有故属孤合章。且据纪文出二十九字。
    六纪前文云。或字一而名分（如字有沙孚府二音犹如假借也文）此中沙字或时有府下反音犹如真旦借音。言假借者六文体中第六假借。此是为文之旨故以借例而已。今见□字。一云和音俄等五字。余国有音。谓仰坏等。此等诸有一字二名皆摄此中。或有用处用此假借。非遍有故。属孤合章。且据纪文以出一字。
    七纪前文云。或用闏多之文重增其闏多而音必兼之（如部林二合字从（中）褒菩侯反娄力钩反与第十一之历多（上）也）后文云。两重闏多（部林去齿林去吽已上字有第六及第十一闏多。读之皆带雨声也。此是第六闏多分布于傍也）此中部林齿林吽字。是于一重第六闏多。亦如一重第十一闏多也。今约第六与第十一故云两重闏多。然娑啰字直是第五闏多。据加娄点。故云第六闏多。而纪文云褒菩侯反者。以与娄字合体成故。婆啰字处自有褒声。但须裒娄暗合云部娄吽。故诸真言中或云勃鲁吽。今云部林。或云勃婪者。娄暗合时。自成林音。如抳暗合成抳炎音。尾暗合成尾孕音。他皆放此。又其吽字或云呼吽。且唐吽字玉篇云。吽呼垢反。亦丁今反。或真言注云牛鸣声也。故据师承。世皆云吽（不开呼文）大日义释云。若无阿声在中即不开口。亦自无有声也。当知开口出声。即是阿字之声也。上文俄若拏那摩。虽云离阿声。然阿有内外。若外声虽无然不得离阿字内声。内声即谓喉中阿声也（文）今见空点有三种声。皆成阿字内声。谓俄等字自有三类。若等是喉内声。若等是舌内声。若等是唇内声。据义释云。仰等五字即同上头之点也。此仰等是点。以此连前字。即成暗字等（抄）且就连声言之。楞儗是齶内声。散祖是舌内声。蓝婆是唇内声。若就单字言之。讲是喉内声。捍是舌内声。唅是唇内声。今约二闏多字。言之。呼应（和音）是喉内声。呼恩是舌内声。呼吽是唇内声。今者合三内声直呼云吽。又义释云。假令迦字若无阿声。但于喉中作短□声。道迦字不成也。以加阿字即成迦故他效此（文）故知三十四字皆同前说。共有各三合三之内声也。纪文唯据母字。加两闏多说也。诸真言中多有唵字。是于韵字合一闏多。据义释云。阿及伊（上）伊邬（上）乌翳爱乌奥八字亦随五轮而转。谓加傍点。或加圆点。或加傍二点等（抄）据文作字。只有六科者（或本等十字书此形也）诸真言中多有等五字。九字未见自余字也。诸真言中或有嗢婆嗢鯱等字。以本韵字加字母上。然而未见唯两闏多合成一字。前出唵字以一闏多加韵字上。又嗢婆字以本韵字。加字母上。虽非两重闏多兼合之字而以孤合章十或说中亦无彼文。犹属此中诸真言中都鲁吽女噜讫哩斛等诸有两重闏多字等皆摄此中。或有用处用此重成。非遍有故属孤合章。且据纪文。以出三字。
    八半纪前分文云。或不从字生。独为半体之文（加怛达只耶等用则有之字体无也文今见此中只耶释前二章。怛达释此当章故为半说）或字有所阙则加怛达之文。而音掣呼之（加迦佉等字下有画则云秸（古八反）^6□八反等也）后文云。半体文（多达又作皆同也。只耶当是耶字之省也）此中迦等三十四字或有不用全音之处。诸字之下加呼点。诸真言中有迦（半音）吒（半音）字。乃知纪云字有所阙者。是音有所阙。但至字有所阙则随字形之便阙之。非谓一切皆阙一切皆不阙也又随求真言中阿（半音）准例十二韵字。皆可或阙字声（云云）今见诸真言中此半音字。或注其字。或不注之。观音仪轨云。阿鲁里迦（半音）苏悉地经云。尔囊职（而翼反）阿路力□曰啰特勒。又诸皆唯云□。然次第记云。且如萨□（无可反。转舌。下亦准此呼之）二字中间有啰字声。即名为半字。若梵书即寄啰字一半。在于□字头上。皆言没驮字者。即母字之末任运含其娜字。娜字是半音字也。梵书即寄娜于驮字之上。又如达闏。即驮闏两字中间亦含啰字之音。梵书闏字头上名啰字者名半音也。多人呼宅字迦字。为半音如梵本不然。梵字音者骄字（陟价反）去声呼之。梵文字实无吒字为半音。用迦字亦同上。略三二句例诸。他皆仿此。其义明矣（文）此说还难何者诸梵文中。皆有本体迦字半音迦字。有谁多人。取诸迦字皆为半音。何况梵文未见字中字字为半音也。故今纪文以为正说也。或有用处用此半音。非遍有。故属孤合章。且据纪文以出三十四字。
    九纪前文云。或形非闏多。独为严事之文（字上仰月之画也文）此中十二字中第十一字只加第九闏多圆点。而无仰月之画。其吽字等顶上有仰月。此是闏字之省。而非闏多之点。今加仰月令戴圆点心义云大空。义释云重空。谓空中空。故云大空。亦云重空。何者阿字圆点本名空点。闏字仰月亦名空点。两空相重故。云重空。以空亦空故云大空。或有用处用此仰月。非遍有。故属孤合章。且据纪文。以出一点十纪前文云。或源由字生增干异形（如（下）室梨字犹有奢罗之象（一）错成中印文（上）若篆鎺也）后文云。印文字。是室梨字。西域为印文（文）也此中诸真言中室左室里多用室字。此纪前文纥里纥梨里梨其引声字并用梨字如第十六讫里章中。可有其室梨字。以彼或用闏多得成字用故也。又其亦是室果之字。今取室梨引声之字。所言犹有奢罗之象奢罗义翻云锁子也。此室梨字形象锁子。西域错之以为印文。所言若篆鎺者韦昭汉书注云。八体大篆小篆克符虫书摹印署书殳书隶书（文）萧子良古今篆隶文体曰。六文者盖叙为文之旨也。象形指事形声会意转注假借（文）又如鎺文十五体中。亦有象形。谓以门字作门形等字也。错字毛诗云他山之石可以为错传曰。错石可以琢玉也。镂也。杂也说文金涂也。琢石玉为厝字（文）今成印文故云错之。此印文字唯室梨字非遍用故。属孤合章。纪前文云。斯则梵书之大观焉。后文云。此章字类流派无尽。又云。此类甚多略出其状（文）故知凡梵文中。若有上十七章所不摄字。皆入此章。故云无尽。上来智广所承十八章竟。评曰。自余诸章并为不正。是以不入正字之内者也。

悉昙藏卷第四
悉昙藏卷第五

      日本国延历寺沙门安然撰
  


　　第五母字翻音有三评曰。一定正翻。二定异音。三定异翻一定正翻。
    大日经字轮品云。
    
    阿  阿（引）  暗  恶（义释加恶长声字）
    迦  佉  哦  伽　遮
    车  惹  社  吒  吒
    拏  荼  多  他  娜
    驮  波  颇  闏  婆
    野  啰  逻  □  奢
    沙  娑  诃  吃洒（二合皆上声短呼之。义释除乞叉字）
    伊  缢  坞  乌
    哩  驮  里  狸  翳
    蔼  污  奥  仰  欀
    馑  曩  莽（抄）  合五十字也
    金刚顶经字母品云
    阿（上）  阿（引去）  伊（上）  伊（引去）  坞
    污（引）  哩  哩（去引）  鲁  嚧
    曀  爱  污  奥  暗
    恶  迦（上）  佉（上）  哦（上）  伽（去引）
    仰（鼻声呼）  左  嗟（上）  惹  酂（上）
    娘（上）  吒（上）  吒（上）  拏（上）  荼（去）
    拏（陀爽反仍鼻音呼）  多（上）  他（上）  娜
    驮  曩  跋  颇  闏
    婆（重）  莽  野  啰  逻
    □  舍  洒  娑（上）  贺
    乞洒（二合抄）合五十字也
    文殊问经字母品云。
    阿（上）  阿（引去）  伊（上） 伊（引去）  坞（上）
    污（引去）  鲁  鲁（引去）  力  嚧
    曀  爱  污  奥  暗
    恶（引）  迦（上）  佉  哦（去）  伽
    仰  左  嗟  惹  酂（才舸反）
    娘  吒（上）  □（上）  拏（上）  荼（去）
    拏（鼻声反）  多（上）  他（上）  娜  驮
    曩  跋  颇  闏  婆（去）
    莽（鼻声呼）  野  啰（梨假反）  砢  □（无可反）
    舍  洒  娑（上）  贺  乞洒
    （二合抄）合五十字也
    大涅槃经文字品云
   
    恶  阿  亿  伊  郁
    优  □  野　乌　炮
　　庵　痾　迦  佉  伽
    □  俄  遮  车  阇
    膳  若  吒  锃  荼
    袒  拏  多  他  陀
    弹  那  波  颇  婆
    滼  摩  蛇  啰  逻
    □  奢  沙  娑  诃
    荼  鲁  流  卢  楼
    合五十字也
    大庄严经示书品云
    阿  长阿  伊  伊  乌（上声）
    乌  翳  爱  乌  燠
    唵  阿  迦（上声）  佉  伽（上）
    伽  哦  者  车（上）  社
    阇  壤  吒（上声）  吒  荼
    奴（上声文缺）  多（上声）  他（上声）  陀（上声）
    陀  那  波（上声）  颇  波（上声）
    婆  摩（上声）  也  罗  逻（上声）
    婆（上声）  舍  沙（上声）  娑  呵
    差（抄）合四十六字也
    空海悉昙释义云
    阿（上声呼）  阿（去声长呼）  伊（上声）  伊（去声长引）
    坞（上声）  污（长声）  哩（弹舌呼）  哩（弹舌去声引呼）
    鲁（弹舌上呼）  卢（弹舌长呼）  曀  爱
    污（长声）  奥（去长引）  闇也  恶也
    迦（上声呼）  佉（上呼）  哦（上呼）  伽（去引）
    仰（鼻声呼）  遮（上声）  磋（上）  惹也
    酂（去声）  娘（上声）  吒（上呼）  吒（上）
    拏（上）  荼（去）  拏（陀爽反。仍鼻声呼）
    多（上）  他（上）  娜也  驮也
    曩也  跋也  颇  闏也
    婆（重上呼）  莽也（心义又名大空）  野也
    啰也  逻也（上）  □也  舍也
    洒也  娑（上也）  贺也  乞洒（文）
    合五十字也
    全真悉昙次第云
    □（阿可反）阿（引阿个反）阿字者（去声兼引）伊（印以反）伊字（上声）缢（伊异反）伊字（去声兼引）坞（乌古反。或作邬亦通）污（坞固反。引声牙开不开）翳（异计反）爱（哀盖反）引声正体爱字也污（袄固反）大开牙引声虽即重用污其中开合有异也奥（阿告反）引声暗庵绀切庵阿甘反恶（阿各反）正体是恶字也（已上十二字皆是翻梵声势也）去声微弹舌虽重用取去声亦须带引力短声去声长引不转舌（已上四字名为助声用补污声添文）迦（居佉反。取上声）佉（墟迦反。取上墟住于反）哦（鱼迦反。迦字准上）伽（渠贺反。去声更重也）仰（虐鞅反。兼带鼻音鞅于两反）已上五字皆是牙音。左（藏可反上声）瑳（仓可反。上声）嵯（慈我反）醝（嵯贺反。引声重。）娘（女两反。兼鼻音）已上五字皆是齿音。
  □骄（陟贾反）□（坼覆反）拏（拏雅反）马（荼夏反。去声引）拏（儜雅反。兼鼻音）已上五字皆是舌音。亸（多可反）他（他可反。佗字正体是他字也）攘（那可反）驮（陀贺反。重）曩（乃朗反。带鼻音）已上五字皆是喉音。跛（波可反）颇（波我反）闏（莫我反。兼鼻音）婆（波贺反。去声重）闏（忙傍反。鼻音）已上五字皆是^6□音野（社写反。如本字音）啰（罗字上声兼弹舌呼之。）砢勒可反。□无可反。舍尸也反。洒霜贾反。縒（桑可反）贺何驮反。乞洒（二合字为一声）此一字不同众例也。已上三十四字名为字母也。九字者是归根本之声也。又从外向内。如上所说声势梵字汉音并依中天音旨翻。已上皆是和音。一切众字之母（文）合五十字也。

华严续刊定记云

    阿（入呼一）阿（去呼二）缢（入三）缢（去四）乌（入五）乌（去六）纥哩（二合七）纥梨（二合八）里（九）梨（十）曀（十一）蔼（十二）污（十三）奥（十四已上舌音）暗（轻呼）阿（重呼上二字是界畔字也）迦（上）佉（去）佉（虚我）加（按声掣呼）昴（俄朗）
    者（之我）馕（昌我）^6□（若我）杓（时何）壤吒（擿我）吒（坼我）荼（搦我）荼（宅阿）曩（搦仰反）榱（多我）他（上）娜陀（按声掣呼）曩簸叵闏（似呼婆字复呼是闏音）婆（按声掣呼）莽（轻呼）耶（余我）啰（卷舌呼）椤□（无我）烁（伤我）屣（使我）娑（上）贺（上）叉（楚我）如是字为书等根本。亦名初章（抄）合五十字也。

义净寄归传云

    恶痾益伊屋乌颉里（是一字）蹊梨（是一字）里离馔蔼污奥庵阿脚佉伽□我者捙社縒喏吒诧荼^6□拏哆他拖但娜跛叵婆饮闏野啰□婆舍洒娑诃蓝叉（末后二字不入其数）恶等十六皆是声韵。向余字上配之。凡一一字便有十六之别。犹若四声于一字上有平上去入四番之异。脚等二十五字并下八字总有三十三字名初章。皆须上声。读之不可看其字而为平去入也。又云。十二声者谓是脚迦（上短下长）枳鸡（姜移反上短下长）矩俱（上短下长）鸡计（上长下短）孤告（上长下短）甘个（两声俱短个字用力出气呼佉等十二声并效此）此十二字皆可两两相随呼之。仍须二字之中看字注而取短长也（抄）字纪云。义净云十二韵字上之三对上短下长下之三对上长下短合（文）□五十一字取四十九字也。
    灌顶涅槃疏云。经云。吸气舌根随鼻之声。长短超声随音解义。皆因舌齿而有差别。如是字义能令众生口业清净。是明诸字所因皆有差别。故迦佉等是舌本声。多他等是舌上声。吒侘等是舌头声。波颇等是唇间声。遮车等是齿间声。故言皆因舌齿有差别也（抄）□道暹记云。经云。超声者耶罗等九字是超声。谓满口五音具足。羯调之声。名曰超声（文）□行满记云。经云。长短超声者前十二字有长有短。次五五字相对从声受名。后之九字即有超合吐纳之异也（文）□
    法宝涅槃疏云。经云恶者至阿一释字音。经曰迦者至荼。二释字体。初释毗声有二十五字。后释超声有九字音韵伦次名曰毗声。非伦次者名为超声。经曰鲁流卢楼。三释呼声。经曰吸气至有差别。声所依处。智度论云。气风触其七处而发声也。依梵音迦佉等五字是喉中声。吒他等五是上齶声。多他等五是舌头声。遮车等五是齿中声。波颇等五是唇中声。随音解义皆因舌齿有差别者虽依唇等所发长短等声若无舌齿所发之声即无名等诠证义差别（抄）□
    惠远涅槃疏云。胡章之中有十二章。其悉昙以为第一。于中合五十二字。悉昙两字题章名。余是章体所谓。
    恶阿亿伊侑忧□爱乌炮庵阿迦佉伽□俄吒锃荼袒拏多他陀弹那遮车阇膳若波颇婆饮闏蛇啰罗□奢沙娑呵荼鲁流卢楼。外国正音名亿力伊离气离。此是初章。问曰。前后二阿何别。前长后短。又问。前后两荼何别。前长后短恶者已下总辨字相。初吸气等明发字相。二长短等明字体相。初十二字是长短声。前之六字初短后长。后之六字前长后短。其迦佉等二十五字是其毗声。迦佉等五是咽喉中声。吒锃等五上齶中声。多他等五是舌头声。遮车等五是齿中声。波颇等五是唇中声。随其流类毗比（夫必反）一处。故曰毗声。今略不举后也罗等九字。是其超声。不同毗声故名超也（抄）□
    吉藏涅槃疏云。短阿。长阿。经有两本有作长短两阿者。有作恶阿者。将恶字代于短阿。然经中多作长短阿。此须依字而读。不须刊治也。所以作长短两阿者。外国有长短两字形异。此间无有长短两阿形异。所以以长短字来标之。短伊。长伊。然此中短伊复有经本不云短伊。直作亿字者。短阿直作恶字者。此是光宅法师所案也。短忧长忧。短忧光宅法师治经作郁字也。□鲡此下六字无长短音。前六字则有长短者。旧有两解。一云前六字所以有长短者。外国有长短两字形异。如阿字有长短形异。故此间以长短标之。后六字彼国无长短之形异。故此无长短标之也。第二解云。此十二字外国并有长短形。何以知之如小本云。此十二字皆有长短音。而今文前六字标长短。后六字不明长短者。明前六字此间无长短字。如阿字此间无有长短两阿异故。所以长短隔之。后字此间既有长短两字。直遂字书。不须复存长短之字也。乌炮庵阿迦佉伽重音伽俄遮车阇重音阇（弹音缮音）若吒侘外国作吒字形如半月。如今月生七八日月为借此月形以释佛小乘半字教也。彼国侘形围圆犹如今十五日月。今借此形以释大乘满字教也。荼重音荼（除□反）拏多字他陀重音陀那波颇婆重音婆闏耶（余家反。亦余歌反。亦作也）啰（吕假反）轻罗（如字）和（如字）亦作祸字。赊沙娑呵罗（来家反）六卷云。履梨楼吕（茍楼反）此中云鲁流卢楼。梁武并弹此两处文。就两文中此中文小胜。梁武既弹前两处文。彼作棘力基梨四字也。现是彼国方言。难可分判。吸气者。真谛三藏解。后九字是吸气声。此九字从外入内故是吸气。谢论。不道九字是吸气声。而云九字从外入内也。舌根者真谛三藏云。前二十五字中初五字是舌根声。第二五字是舌中声。第三五字近舌头声。第四五字近舌头声。第五五字是转唇声。从初五字为名故云舌声。随鼻者。真谛云。如摩字等。梁武云。二十五字初五字为舌根声。后二十字为随鼻声也。长短者如前十二字也。超声者。一云九字是超声。一云庵痾两字也。
    惠均玄义记云。宋国谢灵运云。大涅槃经中有五十字以为一切字本。牵彼就此反语成字。其十二字两两声中相近。就相近之中复有别义。前六字中前声短后声长。后六字中无有短长之异。但六字中最后二字是取前二字中余声。又四字非世俗所常用。故别列在众字之后。其三十四字中二十五字声从内出转至唇外。九字声从外还内。凡五字之中第四与第三字同而轻重微异。凡小字皆曰半字。其十二字譬如此间之言。三十四字譬如此间之音以就言便为诸字。譬如诸字两字合成名满字。声体借字以传胡音。复别书胡字（今加梵字且示翻音）
    恶（音乌舸反。短声）  阿（音乌歌反。长声）  亿（音乌矣反。短声）
    伊（音乌尸反。长声）  郁（音乌久反。短声）  优（音乌鸠反。长声）
    □（音乌溪反。溪字音宜吴音）  野（音乌鸡反）  乌（音乌乌鸟之鸣）
    炮（音乌^6□反）右十字两声中皆两两相近。
    庵（音庵罗树园之庵也）阿（音乌呵反）右二字是前恶阿两字之余音。若不尔者音则不尽一切字。故复取二字以穷文字。足前十字合为十二字也。
    迦（音居写反又云。见伽反此写字宜用吴音）  呿（音墟迦反。此迦字音。故用居写反读）
    伽（音墟迦反。迦亦同。用上音也）  恒（此音犹墟迦反但小重音语之）
    俄（音鱼迦反。此迦音亦同上音）此五字舌根声。遮（音者短声语之）
    车（音蛆者反）阇（音社）  膳（此音故是社音但小重声语之）
    若（音如者反。世中饴牛草）此五字舌中声。亦云牙齿边声  吒（音猪虾反）
    锃（音除虾反）  荼（音除虾反）  袒（音犹是除虾反。但重声语之）
    拏（音拏虾反）此五字近舌头声
    多（音猪舸反）  他（音塘可反。陀音船拖之拖）陀（音拖）弹（音犹是拖音重音语之）那（音乃可反）此五字舌头声。亦云舌上声波（音跋）颇（音敷舸反叵）婆（音满舸反）滼（音犹是满舸反语之如上）摩（音模舸反）此五字唇中声。亦唇上相搏声蛇（音与假反。小短音语之）啰（此音旧反荷罗今谓来家反）
    罗（音卢舸反）  □（肯满可反直骞上唇呼之）  奢（音舒虾反）
    沙（音舒加反。应依吴音）  娑（音舒可反）  呵（呼舸反）  茶（音卢尔反）
    此九字还唇里声至舌头凡有三十四字竟。鲁流卢楼此四字是前三十四字中不取者。世得罕用。后别出之。都合五十字。又云。此三十八字有是舌根声者。复有非者。不同故有三十八种。具如前科目。今更明之第一从迦下五字明舌根下声也。第二从遮下五字明牙齿边声也。第三从吒下五字明舌头声也。第四从多下五字明舌上声也。第五从波下五字明唇上相搏声也。第六从耶下五字明总历众声也。第七从沙下四字明迟声也。第八从鲁流下四字明速声也。旧云。此八段出声之法极于此。故譬今日圆极之教也。第一有五字。明是舌根声。即是迦呿并重□与俄也。第二有五字。明是牙齿边声。即是遮车阇并重膳与若也。第三吒他荼重音袒拏此五字是舌头声。第四有五字。明是舌上声。即是多他陀重弹那也。波颇婆重音滼摩。此五字第五明唇上相搏声也。耶啰罗和奢。此五字即是第六总历诸声也。沙娑呵罗。此四字是第七明迟音。但就此四字中。前二沙娑是迟中之迟。呵罗二是迟中之速也。鲁流卢楼此四字。是第八是速音。鲁流二字是速中之迟。卢楼二字是速中之速也。吸气舌根下总明上诸声体有是吸气。有是随鼻声之音。伽等诸声并是随鼻之声。亦即复是超声也。书梵书字体（今见纪文所书梵字非汉非梵。知是文写者不解梵字误而所书。因以梵字准而书之）□
  （一）  （十四）  （二十七）  （四十）  （二）
    恶  　呿  　　拏  　　罗  　阿
　（十五）　（二十八）　（四十一）　（三）　（十六）
    伽 　　　 多  　　　□  　亿  　□
　（二十九）　（四十二）　（四）　（十七）　（二十）
   　 陀  　　　奢 　 伊  　我  　　他
　（四十三）　（五）　（十八）　（三十一）　（四十四）
    沙  　　郁  　　遮  　　弹  　　娑
　（六）　（十九）　（三十二）　（四十五）　（七）
    优  　车  　　　那  　　呵  　□
　（二十）　（三十三）　（四十六）　（八）　（二十一）
    阇  　　　波  　　　荼  　鲡  　膳
　（三十四）　（四十七）　（九）　（二十二）　（三十五）
    　颇  　　　鲁  　乌  　　若  　　婆
　（四十八）　（十）　（二十三）　（三十六）　（四十九）
    　流  　炮  　　　吒  　　滼  　　　卢
　（十一）　（二十四）　（三十七）　（五十）　（十二）
    　庵  　　锃  　　　摩  　　楼  　痾
　（二十五）　（三十八）　（十三）　（二十六）　（三十九）
    　荼  　　　蛇  　　迦 　　 袒  　　　啰
    （今见此文字不次第。此是纪者见左行言横书四行。写者暗之竖书五科。故今据理而修纠之。若得此意于上纪文读之勿示此文轻前蔑后）
    恶  呿  拏  罗
    阿  伽  多  □
    亿  □  他  奢
    伊  我  陀  沙
    郁  遮  弹  娑
    优  车  那  呵
    □  阇  波  荼
    野  膳  颇  鲁
    乌  若  婆  流
    炮  吒  滼  卢
    庵  锃  摩  楼
    痾  荼  蛇
    迦  袒  啰
    梁武帝涅槃疏云。
    十四音皆是半字经中取十字不取四字以非常所用故四字别流在后异报恩解也。
    恶（音乌舸反。短声）  阿（音乌歌反。长声）  亿（音鸟矣反。短声）
    伊（音乌尸反。长声）  （音乌久反。短声）  优（音乌鸠反。长声）
    （音乌溪反。宜吴音也）  野（音乌鸡反）  乌（音乌鸟鸣）
    炮（音乌^6□反）  庵（音庵罗树园同）  （音乌馓反）
    右十六字画其中四字在后说。
    迦（音居写反。此写宜用吴音）  呿（音墟迦反。此迦字音犹同居写也）
    伽（音墟迦反。迦字亦同用上音）  □（此音犹墟迦反。小重声语）
    （音鱼迦反。此字音迦同上也）  此五字舌本声
    遮（音者短声语之）  车（音蛆者反）  阇（音社）  膳（故是社音重声语之）若（音如者反。此世中饴牛草）此五字舌中声
    吒（音猪虾反）吒胡木形如半月锃（音塘虾反）荼（音除虾反）袒（音犹除虾反。重声语）拏（音拏虾反）此五字舌头声近
    多（音猪舸反）他（音塘可反）陀（音拖）弹（音故是拖音重声）
    那（音乃可反）此五字舌头声
    波（音跋）颇（音敷舸反）婆（音满舸反）滼（音犹是满舸反小重声）
    摩（音摸舸反）此五字唇中声
    （音丧虾反。小短音语）  啰（音旧反之胡卢。拖是荷罗从旨取荷罗二字也）
    罗（音卢舸反）  哦（音蒲可反。宜褰卜唇呼之）奢（音舒虾反）
    沙（舒河反。吴音呼也）  沙（舒可反）  呵（呼舸反）罗（来家反）
    此九字还入唇里声。至颈也。鲁流卢楼此四字不取字之音训。取其四数及牢用之义也。吸气者三十四后九字也。舌根者初五字也随鼻之声者。前二十字皆声入鼻也。长短者十四音中初六音也。超声者十二音后之二韵会为初二声之类也（抄）□
    玄应涅槃音义云。
    短阿（恶音应乌可反。应类此也）  长阿（平声）  短伊（亿音）
    长伊（平声）  短忧（郁音）  长优（平声）已上六字前短后长已下六字前长后短。
    □（乌鸡反。长也）  （上声短也）  乌（长也平声）  炮（短声乌早反）
    庵（长也平声）  痾（短也上声）  毗声二十五字
    迦  佉  伽（并平重音）  伽（去声）  俄（鱼贺反已上舌根声）
    遮  车  阇（并平）  阇（去声）  若（耳夜反）已上齿声
    吒  侘  茶（并平）  荼（去声）  拏（去声）已上齶声
    多他陀（并平）  陀（去声）  那（奴贺反）已上舌头声波颇婆（并平）婆（去声）摩（莫鸤反）已上唇吻声第五十字中第四与第三字同轻重微异也超声八字。
    耶（北经作蛇）啰（卢舸反）罗（李舸反）□（平声）奢娑呵（此短声）罗（南经注来家反。北经作茶远云矩）合五十字
    飞鸟寺信行涅槃经音义云。
    文字品十四音（此十四字以之为音。一一声中皆两两字。同长短为异。皆前声短后声长故云前十二种音二二相逐则成六双。前有十二如一呼声为十四音云云依谢客论前十二音要故先列。后二非要故安在后。又云。声成文谓之音。文者文文彩声。有所詺。乃名为音。直如叫等。但名为声不名为音云云）前十二音（亦名生字音者）
    一恶阿（玄应师依新译作□。乌可反。南经作短阿乌舸反。或于恶反。次长阿乌歌反。又于何反）
    二亿伊（玄应作台伊一弋反。又乌矣反。弋音。杙南经作短伊。次长伊乌尸反。或于私反）
    三郁优（应师作坞古反。南经作短忧乌久反。或邑郁反。次长忧邑流反。或乌鸠反）
    理厘（力之反。唯此二字。玄应师置经文及诸疏家。并无未详何来恐是加二呼声为十四音之意仍错误耳。二呼声正音亿力伊离摽离）
    四□野（本音一肩反。此用台圭反。或乌傒反。应师黳蔼。下乌奚反。野字本音羊者反。此用于来反。或乌鸡反南北两同）
    五乌炮（上一孤反。乌豪反。或乌亮反。南北同作应师作污奥。上乌故反。奥音如常。炮本音。浦交反）
    六庵阿（上乌含反。下于阿安饿乌个三反南北两同疏家等云。此之二字是前恶阿两之余音。若不余音则不究尽一切字。故复取二字。以穷文字。或云。此之二字是语余势。且如之平等也。右释字音左释字体后释呼声。左释字体文中有二。初释比声有二十五字。后释超声则有九字。合为三十四字。比声二十五字亦＼名五五相随声。各于其中第四字者是重音也）
    迦佉伽□（重）俄（是舌根声）迦（居阿反古牙反）佉呿（欺伽反）伽（其阿反）□（其舸反）俄（鱼贺反）遮车阇膳若（是舌齿声）遮（诸阿反子耶反）车（之若反处何反）阇（市柯反）膳（市扇反）若（汝者反）吒锃荼祖拏（上齶声）吒（竹加反丁夏反）锃侘（敕加反七家反）荼（直假反直故反）袒（除赧反）拏（奴价反及加反）多他陀弹那（舌头声）多（且柯反都何反）他（土何反托何反）陀（徒何反）弹（徒山反）那（乃何反）波颇婆滼摩（唇物声）波（本禾反^6□何反）颇（判戈反蒲何反）婆（蒲何反）滼（蒲叵反）摩（莫戈反）
    （右释比声。左释超声。音韵伦次名曰比声。非邻次者名为超声。超声九字亦名三三相随声从外转向里）耶啰罗初重三声耶（山柯反）啰（力佐反卢舸反）罗（李柯反来加反上厚唤下薄唤也）□奢沙次重三声□（胡果反又胡讹反应师作缚字）奢（南作赊字舒柯失车二反）娑呵荼后重三字娑（苏舸反北经作沙字）呵（呼荷反呼佐反）荼（南经作罗。力破反。又来家反）
    （玄应师脱。此第九字。云八字超声者。未详何意。右释字音字体。左释呼声）
    鲁流卢楼（此名呼声）鲁（娄户反）流（良周反）卢（来都反）楼（鲁侯吕茍二反外国正音名亿力伊离标离。此是初章。问曰。前后二阿何别。答。前长后短。又问。前后二荼何别。答前长后短也。就此章中迦佉已下二十四字是其字体。初十二字是生字音。末后四字是呼字音。将初十二呼彼迦等。生字之时有单有复。其单呼者依后四中标离二音。其复呼者用后四中亿力伊离二音。单复呼中并有长声短声之别。故有四音。前后合说有十六音。而经说言十四音者。前十二中后二助音非是正音。故除此二说十四音。此与宝师小殊。寻之云云）
    大般若云。四十二字门初□字门一切法不生故。次第云云（此相传云。如斯十四音总是悉昙章法。悉昙此云成就亦曰悉檀云云）
    宝师云（是十四音名为字本者因此十四音历三十四字遂成多字（上）□有本十二加二字呼声故言十四。此是与远法师各别之所行。恐繁书寡用故记大数耳）
    谢寺惠圆法师涅槃经音义同异云。
    短阿者（此旧依文读。但解者谓为恶音。若光宅法师即治此为恶字也）
    短忧者（此旧依文读。但解者谓为郁音。若光宅法师即治此字以为郁音也）
    □（此乌兮反。此不依字。正音于千反。即古咽字。今借音也。光宅法师即治此字以为□之字。其字尘□下言传云。□或翳字也）
    野者（此乌诣反。此不依字也）
    庵者（庵音乌含反。此不依字也。其正是淹音。字书云。兰子也。今借音也。若依小本。则为安字。此胡音不同）
    痾者（痾音乌破反。不依字也。其字正是阿音。今借音也。若小本则直为阿字。光宅法师亦治为阿字也）
    迦者（迦音己佳反。此不依字也。其字正是加音。今借音也。开普法师以为居写反。而云宜以吴音唤（上）写也。）
    呿者（呿音佉亦不依字。其字后文为去音。今借音也。开善法师云。墟迦反。用上被反之迦音也）
    重音恒者（此旧依文读。但解者谓为明音若光宅法师即治此字以为恒字。而为求僧反之也）
    俄者（俄音疑汗反。此不依字也。其字正是蛾字。今借音也。开善法师以为鱼迦。光宅法师即治为饿字也）
    重音阇者（此旧依文读。但解者谓为禅音。若光宅法师即治此字以为禅字也）
    若者（若音而夜反。不依字也。其字正有二一弱音二如者反。今借音之也）
    侘者（侘音土家反。此诸经中皆旧音。若光宅法师以为除亚反。今依旧音）
    荼者（荼音除牙反。此不依字也。其字正依徒音。诗云。谁谓荼苦。即为此字。说文云。荼苦菜也。今借音也。开善法师以为除假反也）
    重音荼者（此旧依文读。但解者以为除那反。若光宅法师治此字为檀字。而为除耶反也）
    拏（拏音尼忧反。亦不依字。此字正作尼我反。说文云。拏持也。今借音也。开善法师以为拏。拏假反之也）
    重音陀者（此旧依文读。但解者以为檀音。若光宅法师即治此字以为檀音也）
    那者（那音乃贺反。此字正音乃何反。今借音）
    重音婆者（此旧依文读。但解者以为蒲耽反。若光宅法师即治此字。为口边。梵音蒲耽反之也）
    摩者（摩音磨。此不依字也。其字正作魔音。今借音也。光宅法师即治此为磨字也）
    逻者（逻音来贺反。而光宅法师但作罗字。而为吕牙反）
    啰者（啰音来家反。此字诸经皆重音也。若小本中音为来雅反。此声有低仰异）
    鲁流卢楼（此旧依文读。但光宅法师以鲁字为履音。流字为梨音。卢字为乱吼反。楼字不异。案下经云梨云楼。此皆胡音轻重不定）
    涅槃文字云
    恶阿（上乌各反。梵音乌可反。稍短呼。下恶何反。梵音以阿字去声稍长引声呼之）
    亿伊（上应力反。梵音以伊字上声稍短呼之。下一脂反。梵音以伊字去声稍长引呼之）
    郁优（上于六反。梵音以乌古反稍短声呼之。下忆求反。梵音以乌字去声稍长引呼之）
    □鲡（上乌奚反。梵音以□字上声稍长呼之。下乌礼反。梵音以爱字稍短作声呼之）
    乌炮（上屋胡反。梵音以乌字上声稍长引呼之。下乌孝反。梵音以奥字稍短作声呼之。有云。以上十字兼后鲁流等四字为十四音）
    庵阿（上恶含反。梵音闇。下恶何反。梵音恶。此二字前长后短呼。有云。助辞非正音也）
    已上十二名为字音。已下三十四名为字体也。
    迦（纪伽反。梵音以哥字上声稍轻呼之）  佉（却迦反。梵音可。但喉中稍重声呼之）
    伽（巨迦反。梵音亦伽。但喉中稍轻呼之）  □（其证反。梵音以伽字去声稍重呼之）  俄（疑佉反。梵音我不轻不重呼之）
    以上五字并是喉中声。轻重稍异。
    遮（止车反。梵音以左字上声稍轻呼之）  车（昌遮反。梵音以瑳字上声稍重呼之）
    阇（视奢反。梵音在我反。稍轻呼之）  膳（禅战反。梵音以嗟字去声。稍重呼之）若（人者反。梵音同。但不轻不重声呼之）
    以上五字并是舌齿声。轻重稍异。
    吒（陟加反。梵音同。但稍轻呼之）  锃（丑加反。梵音□稍重呼之）
    荼（宅奢反。梵音同稍重呼之。奢音陟荼反）袒（迟战反。梵音以荼字去声。稍重呼之）拏（女奢反。梵音乃亚反。不轻不重呼之）
    已上五字并齶声（舌搏上齶而出声也）
    多（都何反。梵音同。稍轻呼之）  他（他多反。梵音同。稍重呼之）
    陀（达何反。梵音同。稍轻呼之）  弹（檀旦反。梵音驮稍重呼之）
    那（奴多反。梵音以那字上声。不轻不重呼之）
    已上五字并是舌头声。轻重稍异。
    波（博何反。梵音以波字上声。稍重呼之）  颇（破何反。梵音同稍重呼之）
    婆（薄何反。梵音同。稍轻呼之）  滼（蒲绀反。梵音以婆字去声。稍重呼之）
    摩（莫波反。梵音以摩字上声不重不轻呼之）
    已上五字并是唇吻声。
    蛇啰椤（上食遮反。梵音邪中来加反。梵音同。下来何反。梵音同）
    □奢沙（上活戈反。梵音无哥反。中如字。梵音沙下如字。梵沙字上声）
    裟诃荼（上索嗟反。梵音以娑字上声呼之。中壑珂反。梵音同。下音荼。梵音朗取诃字相连急呼云诃朗）从迦至摩二十五字并是比声。比毗也。相次也。又符必反。排比也。谓将迦等二十五字与恶等十二字相生相类声势邻次如排比也。又从喉中舌齿上齶舌头唇吻次第出声。故曰比声也。蛇等九字并是超声。谓将迦字超过佉等二十四字直取蛇。中间隔越故名超声。鲁流卢楼（并如字准。此四字多是唐音名亿力伊离）吸气舌根随鼻之声。长短超声随音解义。皆因舌齿。而有差别（吸音韵及反。吸气呼之名吸气也。舌根者迦等五字以舌根呼。随鼻之声者谓遮等二十字名随鼻声。亦名舌中舌头舌根齿唇之声也。如遮车等是齿声也）远疏云。初十二字是长短声。前之六字初短后长。后之六字前长后短。其伽佉等二十五字是其毗声。如上所说随其流类聚之一处。故曰毗声。蛇等九字是其超声。不同毗声。故曰超声矣。合五十字也（今谓华严般若四十二字门最后云荼。涅槃五十字母最后云荼。此昙无谶乍见字门误唤字母。全刚文殊五十字母末云。乞叉梵士四十七言末云于诃蓝乞叉。三字形别。斐家以蓝合诃失乞叉字。惠远呼乞为矩。亦失叉字。金刚顶等九字第一野字大日一义释或作也字。涅槃南经耶字北经蛇字。经云。也字旧一云。只也反。讹也。又云只耶枳字几尔反。今诤只耶当是耶字之省矣。乃知本作耶字。人以读耶呼蛇故。作蛇字）
    智广悉昙字纪云。
    悉昙短阿字（上声短呼音近恶）
    长阿字（依声长呼别体作）  短伊字（上声。声近于翼反别体作）
    长伊字（依字长呼正作）  短瓯字（上声。声近屋别体作）
    长瓯字（长呼别体作）    短蔼字（去声近樱系反）
    长蔼字（近于界反）  短奥字（去声近污别体作）
    长奥字（依字长呼别体作）  短暗字（去声声近于鉴反。别体作）
    长痾字（去声近恶
    右悉昙十二字为后章之韵。
    旧云。十四音者即于悉昙十二字中瓯字之下次有纥里纥梨里梨四字。即除前悉昙中最后两字。谓之界畔字也。余则为十四音。今约生字除纥里等四字也。体文亦曰字母。伽字渠下反。轻音近其下反。哦字鱼下反。音近鱼可反。迦字居下反。音近姜可反。余国有音。疑可反。重音伽字渠我反。鱼讲反。别体作加摩多牙声。者字止下反也。车字昌下反。音近仓可反。社字杓下反。轻音。音近昨下反。重音社字近。若字而下反。音近若我。上五字音近作可反别体反。余国有音而下反。别体昨我反。余国有音壤。别体齿声。吒字卓下反。音近卓我反。侘字折下反。荼字宅下反。轻言。余国有音搦下反。重音荼字拏字搦下反。音近搦我反。上五字别体作。加闏多。音近析我反。下加体加闏多。音近憧我反。余国有音。拏讲反。别体作舌声。多字怛下反。他字他下反。音近他可反。陀字大下反。轻音。余国有音。重陀字那字捺可反。音近那可反。上五字音近多可反。别体作音。近陀可反。陀可反余国有音。曩别体。喉声。波字钵下反。颇字破下反。婆字罢下反。轻音。余国有重音。婆字闏字莫下反。音近莫可反。上五字音近破我反音。闏字下不尖。异后薄我反。余国有音。莽唇声也。字药下反音。近药可反。啰字下曷力（三合）罗字洛下反。□字房下反。音近房可反。奢字舍下反。又音只也反讹也。卷舌呼罗音近洛可反。旧又音和。一云下尖。音近舍可反。沙字沙下反音近沙可反。沙字裟下反。诃字许下反。音近许下反。滥字力陷反。叉字楚下反。上十字反。一音府下反。音娑可反。一本音贺音。近郎绀反。音近楚可反。遍口声。右字体二十五字。后章用三十四字为体。唯滥字全不能生。余随所生。具如当章论之（文）□
    字纪异本云。体文（亦曰字母。音伽字渠下反。我字鱼下反。轻音近其五音近鱼下反。迦字居下反。余国有重音伽字。近音姜可反。音疑可反。渠我反加闏多文反别体）唇声中云。上五字音波可反。音近破我反（云云）□遍口初云啰字曷力下（三合）文中。亦云上十字反（云云）□余文并同前引纪文。今见文难以审详。安然专意搜得首尾。以十二月九日夕定。晓梦有二老僧先一僧云。汝制对策能合问头。次一僧说彼问头意。前僧谏云。先已得意。勿更说也。乃知合理。因以编成。若有正旨幸刊改欤。
    （检纪者意右行录成写者暗之下行书出。一一横行两两竖分析后段半续初段半章藻离越。句字脱错。非熊非罴迷目迷心。文既行世人佥秘函。我同好者能得意矣。每逢彼文唯可回文。莫示此文轻前蔑（上）后。
    全雅阿阇梨手书悉昙云。
    阿恶益翳屋污缬哩易梨
    力梨曀謑污奥暗阿
    迦佉哦伽呀遮车若社
    喏吒□拏荼馑哆他娜
    驮曩波颇闏婆摩野啰
    逻□奢沙娑贺棱葛叉
    迦迦鸡计俱举罽吤句娇剑脚（文）□章末云。葛齿葛炽。乃知基（上）基（去）为鸡计也
    大悉昙章云。
    阿（上）阿（去）伊（上）翳（伊）坞污缬里曷利鲁嚧曀爱污奥闇恶迦（上）佉哦伽仰遮车若阇（上）社吒（上）他荼（又拏）荼拏多他娜驮曩波颇闏（又婆）婆摩野啰逻□奢（又舍）洒萨贺乞叉迦迦鸡计俱举罽吤句矫剑脚。章末云葛齿葛炽。乃知基（上）基（去）为鸡计也。
    安然所学四音不同。宝月三藏南天之音。宗睿和上中天之音。难陀三藏之传。空海和上之传并有口受。难戴文书（云云）评曰。五天异境。三藏各传故。有上来异说而已二定异音诸翻音中所注平上去入据检古今难可以为轨模。何者如陆法言切韵序云。古今声调既自有别。诸家取舍亦复不同。吴楚则时伤轻浅。燕赵则多涉重浊。秦陇则平声为入。梁益则平声似去（文）□若尔风音难定。孰为楷式。我日本国元传二音。表则平声直低有轻有重。上声直昂有轻无重。去声稍引无轻无重。入声径止无内无外。平中怒声与重无别。上中重音与去不分。金则声势低昂与表不殊。但以上声之重稍似相合。平声轻重始重终轻呼之为异。唇舌之间亦有差升。承和之末正法师来。初习洛阳。中听大原。终学长安。声势太奇。四声之中各有轻重。平有轻重。轻亦轻重。轻之重者金怒声也。上有轻重轻似相合金声平轻。上轻始平终上呼之。重似金声上重不突呼之。去有轻重重长轻短。入有轻重重低轻昂。元庆之初总法师来。久住长安。委搜进士亦游南北。熟知风音。四声皆有轻重。着力平入轻重同正和上。上声之轻似正和上上声之重。上声之重似正和上平轻之重。平轻之重金怒声也。但呼着力为今别也。去之轻重似自上重。但以角引为去声也。音响之终妙有轻重直止为轻稍昂为重。此中着力亦怒声也。此两法师共说吴音汉音且如摩字那字泥字若字玄字回字等类。吴似和音。汉如正音。汉士不能呼吴。吴士不能呼汉。又如母字不字等类。吴如开唇而更聚。汉如开唇而直散。但聪和上说云。前三家音巨唐无矣。以评曰。时世改变人俗转换。以今呼昔乖实。违体。竞欲指南难辨走北。然据大日经中真言注云。此中吴音呼之。亦云。此中注平声者。皆以上声稍轻呼之（抄玄义记云。行吴音呼之涅槃疏云。重者上声呼下去重字皆随音势。上声呼之）
    又检诸子注中。字纪云。短阿（上声呼）长阿（平声长呼）等也。刊定记云。阿（入呼）阿（去呼）等也。此呼短声为上。为入长声为去。音义云。短恶长阿等也。音义亦云。迦佉伽（并平声重音）伽（去声）等也。此呼短声为入去。长声为平。今定梵音。据理言之。且如摩诃波罗（二合）枳欀（二合）波罗（二合）蜜多。其中天音并以汉音得呼梵音。若以吴音不得梵音。其南天音并以吴音得呼梵音。若以汉音不得梵音。唯有如娜字等或有依汉音者。然而检诸翻音中天多用汉音少用吴音。若呼五句各第五字如空点响。北大多用汉音少用吴音。若呼五句各第五字。如阿字响。南天多用吴音少用汉音。若呼五句各第五字如阿字响。此事最要。特可审详（云云）□夫悉昙者。要须低昂以成诸字。其体文者唯当均等以承诸韵。如其字母先有浮沉。岂肯摩多更所短长。所以吉藏云。旧有二解。一云。于十二字前六字外国有长短形。后之六外国无长短形。一云。此十二字外国并有长短之形。前之六字此间无长短字。故以长短隔之。后之六字此间有长短字。直遂字书。谢论云。前之六字中前短后长。后六字中无长短异。惠远云。经云长短者是十二声也。前之六字前短后长。后之六字前长后短。又义净云。上之三对上短下长。下之三对上长下短。迦等三十三字皆须上声呼之。大日经云。迦等五十字皆上声短呼之。此中韵音长短。字母上声。此说为善。余注难详（云云）□今出四说以传万代。自非对授恐难指撝。
    宝月三藏云。
    阿（上声如正上声之重下准同此）阿（引声如金上声之重。下准同此发音均前）
    伊（上声）伊（引声）乌（上）污（引）馐（上）爱（引聪音）鸥（上）奥（引）暗恶（翳等四声如美人碍口呼之。恶声如汉国正舌呼之）曷利（上）曷利（引）利（上）利。
    已上韵音
    迦（上声汉音）佉（上声绝音）哦（上声汉）哦（上声绝音）呀（上声入鼻呼已上舌本声）左（上声^6□舌）车（上声绝音）若（上声汉）社（上声绝音）若（上声入鼻呼吴音已上齿间声）吒（上声弹舌）□（上声绝音）荼（上声弹舌）荼（上声绝音）那（上声入鼻呼吴音带阿呼已上舌头声）多（上声）他（上声绝音）娜（上声汉音）娜（上声绝音）那（上声入鼻呼已上舌上声）波（上声）颇（上声绝音）闏（上声重汉音）婆（上声绝音）摩（上声入鼻呼吴音已上唇间声）野（上声满口）啰（上声带阿上呼）逻（上声重）□（上声重）奢（上声）洒（上声屈舌）娑（上声）诃（上声喉呜）葛叉（二合上声）□
    五五字各第一三字如表上之轻。第二四五如正去之轻。九年并如表上之轻呼之已上满口声。
    难陀三藏云。
    阿（上如正上之重音。终如入下准同此）阿（上如聪上之重下准同此。发音均前）伊（上）伊（引）于（上）干（上）馐（平如正平之重下准同此）爱（去聪音）于奥（去）暗（平）阿（入翳平字如本国疫音呼之阿入字如本国握音呼之）伊里（上）伊利（上）里（上）利（上此中二对如上三对）□
    迦（上如初阿）佉（上如次阿）我（上如初阿）伽（上如次阿）我（上如次阿）左（上如初阿）瑳（上如次阿）若（上如初阿）社（上如次阿）若（上如次阿吴音）吒（上如次阿）吒（上如初阿）拏（上如初阿）荼（上如次阿）那（上如次阿吴音）多（上如初阿）他（上如次阿）那（上如初阿）驮（上如次阿）曩（上如次阿）波（上如初阿）颇（上如次阿）闏（上如初阿）婆（上如次阿）摩（上如次阿）野（上）罗（上）逻（上）□（上并如次阿）奢（上如初阿）洒（上如次阿）娑（上如初阿）贺（上如次阿）乞叉（上如次阿）
    宗睿和上云。
    阿（上声如正上之重下准同此）阿（引声如金上之重下准同此发音均前）伊（上）伊（引）宇（上）宇（引）□（上）爱（引正音）乌（上）奥（引）暗（上）恶（入□字汉音恶字汉音）伊里（上）伊利（上）里（上）利（上）已上韵音
    迦（上吴音）佉（引绝音如上之重）哦（上吴音）哦（引如金上之重）语（引入鼻呼）已上喉声
    遮（上本音）车（引绝音如本音）诺（上本音）诺（引本音）如（引入鼻呼吴音）已上齶声
    吒（上如日本音）吒（引绝音如日本音）那（上吴音）荼（引如日本音）拏（引入鼻呼如日本之音）已上断声
    多（上）他（引绝音）荼（上）驮（引）拏（引或上入鼻呼如日本之音）已上齿声
    波（上）颇（引绝音）闏（上吴音）婆（引）铭（引或上入鼻呼如日本卖音）已上唇声
    野（上）啰（上短呼）逻（上重呼）□（上齿唇呼）奢（上）洒（上）娑（上）贺（上）轮（上亦曰鲁吽二合）乞叉（上急呼）已上超声
    空海和上云。
    阿（上声表上之轻下准同此）阿（去声表去长呼下准同此）伊（上）伊（去）坞（上）污（去）曀（去）爱（去）污（去）奥（去）闇（去）恶（入）哩（上弹舌呼（上弹舌呼））鲁（上弹舌呼）嚧（去弹舌呼）迦（上）佉（上）哦（上）伽（鼻声呼）仰（去长呼）遮（上）磋（上）若（上）赞娘（上）吒（上）吒（上）拏（上）荼（去）拏（上陀夹反仍鼻呼）多（上）他（上）娜（上）驮（去）曩（上）跛（上）颇（上）闏（上）婆（去）莽（上）野（上）啰（上）逻（上）□（上）舍洒娑（上）贺（上）乞洒（上）随有口决粗定低昂。上翻音中诸子注声须捡翻译之年代以决梵音之清切。莫见四声之注字辄发五天之音响（云云）□
    三定异翻。大日经义释云。此阿有五种阿阿长暗恶恶长。迦字亦五字乃至佉等凡二十字当知。亦尔。次有十二字。谓伊（上）伊邬乌噜留卢留□爱乌奥十二字即同字上点。谓三昧也。
    仰壤拏曩莽亦有五字。即同上头之点也。其也啰等八字即同字傍之二点是除之义也。凡迦遮吒多波等皆属阿字门。阿字是菩提心。此中初中后相加者。如阿字单是菩提心。若傍角加画即是行也。此是菩提心并行也。若上加点者。即是菩提心并大空。离一切相成菩提也。若阿字傍加二点即是菩提心。并除一切障得涅槃也。他皆效此。又云。古今说之。梵书以此五字皆同圆点。且如迦佉哦伽四字增加至第十一声皆于首上安点。若欲除去此点。而于次后字上。累加仰等其字即与有点不殊。梵字十二声中第一是本体。故即次第二字是行。第三以去诸画增加者皆名三昧。第十一其上安点是证。第十二傍置二点是般涅槃矣。又云。或有阿字上虽无点。而其次有字上重字有其仰壤拏曩莽等声。以此连前即是暗字。所以尔者此仰等是点。用加于前即阿字成暗音也。或阿字无其点。其次有重字有也。如迦佉俄伽重加四字。用于仰字为点也。遮车阇社字用于壤字为点也。他效此。啰等声以配于前即成恶字也。所以然者也啰等皆是傍二点。今以连前阿即成恶声也（更审问抄）此中据大日经及大仪轨探而说之。有阿阿（引）等十六韵字。及于迦等三十四字各有四字。所谓单字角画上头二点随有其音（唯乞叉字存轨除经）今者此文释连声字中有回文。故可读云或有阿字。虽无点而其次有字上重字。有其仰娘拏曩莽等声。以此连前即是暗字。所以尔者。此仰等是点。用加于前即阿字成暗音也。如迦佉俄伽重加四字用于仰字为点也。遮事阇社用于壤字为点也。他效此。或阿字无点。其次有字。有也啰等声以配于前。以连前即成恶声也（更审问）此文所言其次有字上重字。有其仰等声者是第十五盎迦章中以仰一字。相加佉等四字野等九字之上。又以壤拏曩莽四字各加当句四字之上呼云盎迦安遮安吒安多唵波盎野等。字以连上字即呼上字如空点字。所以尔者此盎迦等字头仰等是大空点。故呼盎等不云仰等。此连声中亦有三种。一喉内声。盎迦盎野等字连成上字喉内大空之音。诸真言中阿哦诺舍等字是也。二舌内声。安遮安吒安多等字连成上字舌内大空之音。诸真言中沬惹曼多等字是也。三唇内声唵波等字连成上字唇内大空之音。诸真言中禁畔拏等字是也。他皆仿此。此文所言其次有字。有也啰等声者。除第十五盎迦章字。自余十七章中若单字若合字。凡于字头有也等字。以连上字即呼上字如涅槃字。所以然者此也啰等八字皆是大涅槃点。故于发响之首。皆有涅槃之音。此连声中亦有三种。一喉内声。野贺二字连成上字喉内涅槃之音。诸真言中索诃等字是也。二舌内声。野啰□舍沙萨等六字连成上字舌内涅槃之音。诸真言中底哩悦萨□悉里壹车乞叉萨写讷娑□等字是也。三唇内声。□字连成上字唇内涅槃之音。诸真言中湿□涩□等字是也。义释云。除贺沙字已重故。准迦沙取其连声（云云）□所以除彼上字点声。用此下字连点。以其上字点声通涉三处声故。以此下字连点。局成一处声故。欲令遮通成局用此连声而已。今见五句八字连声并有二种。一粗显声。二耎密声。此二种中各有四种。一第十五章声。二加他摩多声。三自音成他声。四他音属自声。此二八声各有三种。一喉内声。二舌内声。三唇内声。初五句中就粗显声。一第十五章声者。即是前说盎迦等字三种之音连成诸字三种之音。二加他闏多声者。本韵暗字元无仰月以此五字或为仰月。各加当句令载圆点。剑占□担驹等字类。守护经说。摩字以为吽字空点。即其例也。以其圆点更加仰月。有此五类之点成彼三处之音。亦与诸字能为通声二自音成他声者。五句单字各连诸字。成三处音。如第五字。涅槃经云。迦佉伽□俄。遮车阇膳若。吒锃荼袒拏。多他陀弹那。波颇婆滼摩。此中□喉内音。膳袒弹舌内音滼唇内音。并为第五字成犹如空点。如其四五连声亦有此音。亦连诸字之下皆有此音。全真中天音云。仰虐鞅反。娘女两反。拏宁雅反。曩乃朗反。闏忙牓反。此是智广南天音。云余国有音俄鱼讲反。娘拏讲反曩莽之同说也。此等五字并喉内声。或应余国五字皆舌内声皆唇内声等也。此等纵与上字成连声时犹是成前各处之音。以其连声必取初响故也。诸真言中若于下字有五句字之时。注其上字如大空点。鯱党矩奢本祖播抳舜你也多乞铲底旦多懵散宁忙底哩阿三迷三婆吠三摩耶嗢婆吠等例此等并摄此中。四他音属自声者。五句诸字为下。诸字为上互成连合之时或隐上字只呼下字。且如萨□社若或直呼萨□若亦如萨颇或直呼府。其社字是娘字之省。其若字是拏字之省。今以娘音之响密插齶舌之间。直呼云若亦皆得也。他皆仿此。诸真言中。凡以罗字合五句字之上。羯伽你（入）佐多等。亦以攘然等例并摄此中。或隐下字只呼上字。且如钵罗若波罗弭多直呼般若波罗蜜。颇吒直呼云泮等类是也。次八字中就粗显声。一第十五章声者。即是前说盎野等字喉内大空之音连成上字喉内大空之音。二加他闏多声者。本韵暗字元无仰月。今以摩字。或为仰月。以加八字。令戴圆点。有一摩字点成一唇内声。亦与诸字能为通声。三自音成他声者。本韵恶字傍有二点。此中八字彼为二点。亦为五类二点之形。连成诸字二点之音。贺字以为迦等二点。□娑以为遮等二点。啰沙以为吒等二点。也舍以为多等二点。□字以为波等二点。诸字恶韵元有二点。唯加八字更不加点。唯加义理助成诸字。故义释云。若见啰等八字当知即同傍点。亦是随类相应也（谓啰是无垢等）又云。啰等八字皆是傍点。此诸字皆是助成字义故后分也（文）□故此八字如为五类涅槃之音。自亦五类涅槃之音。以此八字五类涅槃之音。连成诸字三种涅槃之音。诸真言中若于下字。有八字时注其上字。如涅槃点。枳比也。凡以啰□二字。加诸字下此上诸字吉啰吉□鯱罗室罗怛罗钵罗室罗萨罗等字。亦以啰字加诸字上。此诸字上所有诸字羯伽你（入）佐鯱陛萨□等字。亦以缚曰罗怛啰羯罗入缚罗乞察娑萨□诃涩□比等字此等。并摄此中。四他音属自声者。八字为上。诸字为下。互成连合之时。或隐上字只呼下字。且如枳三曼多。或直呼三曼多。亦如乞叉。或直呼叉。其枳字是迦字之省。其三字是娑字之省。今以迦音之响密插齶舌之间直呼云三。亦皆得也。他皆仿此。诸真言中。凡以罗字合八字上。萨□你（入）佐多等。亦以三藐僧伽等例并摄此中。或隐下字只呼上字。且如阿鲁里迦。直呼阿鲁力。尔那尔迦亦呼尔那职。□曰罗特利迦直云□曰罗地力是。上来八声近代翻译多用第十五章诸声及五句中自音成他第五句声并八字中自音成他啰□二声。而自余声或时少用（云云）□又五句八字中就耎密声。一第十五章声粗显声中。虽是大空而耎密呼之或似涅槃。且如健达□是短声也。若长声呼时云健堂啰□。或耎密呼似健达頞□。亦呼闏盎机似云莫耆。亦呼曼惹似云沬若。亦呼阿盎哦钵罗似云遏伽钵罗等类是也。他皆仿此。又五句八字中。二加他闏多声粗显声中虽是大空而耎密呼之或似涅槃。且呼献丹似云鯱丹。舜蓝似云秫蓝等类是也。他皆效此。又五句八字中。三自音成他声粗显声中。虽是大空而耎密呼之或似涅槃。诸真言中若于下字。有五句字之时注其上字如涅槃点托迦诺乞察萨得迦博迦目佉室者鯱瑳壹车罚阇□曰罗瑟宅秫弟没驮腊驮怛曩萨怖鯱獦婆娜婆纳闏怛闏纳谟答闏祢啰湿茗等类是也。粗显声中虽是涅槃而耎密呼之或似大空。诸真言中若于下字有后八字之时。呼其上字如大空点。弊（昆也反）骠（毗庾反）矩忙啰写（之夜反）孺锁（沙和反）吠播啰弭多播啰你等类是也。又五句八字中他音属自声粗显声中虽是大空而耎密呼之或似涅槃。如颇吒字。前随显声已呼云泮。今状密响或呼云癹上来八声近代翻译多用五字八句自音成他耎密之声。而自余声或时少用（云云）□此等二八十六声中。皆有等类随有三声。今据道理或可互通。何者且如五八盎迦章音。若其三十四字连彼盎迦安左唵波三音之上则其三十四字同成三声。谓仰迦见左严波。他皆效此。承此三大空音自成三涅槃音。谓脚竭劫他皆效此。又如五八单字仰月大空之音。通彼三十四字。彼三十四字等同成三声。谓五句中各第五字能成诸字三大空音。仰是竟字仰月。娘等见字仰月。摩是剑字仰月。他皆效此。承此三大空音自成三涅槃音。谓脚竭劫他效此。又如五八诸字大空涅槃三音。连彼三十四字。彼三十四字等同成三音。谓五句字连成诸字。三大空音。向迦见左剑跋他皆效此。承此三大空音自成三涅槃音。谓脚竭劫他皆效此其后八字连成诸字三涅槃音。脚贺竭□竭娑竭啰竭沙竭野竭舍（二）劫□（三）他皆仿此。承此三涅槃音自成三大空音。谓脚竭劫他皆仿此。又如五八连合诸字存没诸字。或隐喉内如羯伽字。或隐舌内。如你（入）佐字。或隐唇内。如萨□字。以此没上三音通彼三十四字。彼三十四字等同成三没。谓羯伽羯左羯跋。他皆效此。承此没上三音自成没下三音。谓脚（入）羯（入）劫（入）他皆仿此（云云）然本韵中暗字只是唇内之音。恶字只是喉内之音。举此内外之音兼彼中间之音。欲显一切皆有三种。其十八章及五字轮并如本韵更无异注。据理定之犹可有之。所以者何涅槃小本十二韵中。第十一字作安字也。诸真言中注诸空点并有三意。企孕。喁伊紧那啰紧旨罗。剑识览（其一）唧龅然（二）占□日览（其二）迦馏（知降反。一）□砧□抳炎（其三）吠邓能瑟吒啰怛陵鯱丹鯱丹阿尔单（二）驮敦担怛览（其四）特奉（一）半底宁（二）徒瞒泛□（其五）惹愆底□曰朗驮龅商羯隶僧迦罗（一）你以膻悍薄哦晚（二）焰乞衫（其六）既有三种空点之音。自有三种涅槃之音明矣。除第十六讫里章字。余十七章一切应有。然诸大空涅槃之音随便呼之。莫不便焉。如义释云。梵文萨埵阿阇梨云。且正义当云菩提索多。此索多者是忍乐修行坚持不舍义也。然声明如是法。若论文字其义虽正。音韵或不当便者。得取便安之。故世论师谓。为萨埵（文）此中凡呼连字上下二音相当谓为稳便。若呼连字上下音相乖谓为不稳便也。今据索字是喉内音。多字是舌内音。使其连响。或不当便。若此索字遇合诃字喉内音。时甚如契苻。故以娑婆新云索诃。若此萨字连合多字舌内音时。乃云萨埵。若此三字遇合婆字唇内音时。乃云三婆。只是于一娑字随便有三处音。非谓改字。他皆效此。或真言中。云飒多南等。此连五句字尤为不稳。诸真言中云萨□诃等。此连九字甚为稳便（云云）□或云曩谟。此为不稳。或云南谟此为稳便（云云）□评曰。理趣虽尔行用随宜。上代翻译梵汉不定。真言对注梵唐粗定。今举一端令知三隅。此中且列短声连声。其引声字同短声字。其入声字是连声字。以此单字寻彼合字。或有短声连声互用。应见上下自知是非。或有汉音吴音互用。应见次第自了此彼。或有一字。两用或有作全用。随文有之今略列之（短声一连声二转声三）□
    此中诸字单音若一二三字等随宜所用不定。若空点音多用盎迦等字及以跋□字等之上。若涅槃音多用第二第三第四第五字及以啰□二字之上。自余第一五字及以九中初一后四字等之下不用连声若其或用一字汉吴二音以配两处。或用一字上入二音以对两文。特可审详。难以辄定。

悉昙藏卷第五
悉昙藏卷第六

　　日本国延历寺沙门安然撰
    


    第六字义入门有三评。曰。一释义门。二现字形。三观字轮。一释义门。大毗卢遮那成佛神变加持经卷第二入漫荼罗具缘真言品第二之余云。秘密主。云何如来真言道。谓加持此书写文字。秘密主如来无量百千俱胝那庾多劫。积集修行真实谛语四圣谛。四念处四神足。十如来力六波罗蜜。七菩提宝四梵住。十八佛不共法。秘密主。以要言之。诸如来一切智智一切如来自福智力。自愿智力一切法界加持力随顺众生。如其种类。开示真言教法。云何真言教法。谓阿字门。一切诸法本不生故。迦字门。一切诸法离作业故。佉字门。一切诸法等虚空不可得故。哦字门一切诸法一切行不可得故。伽字（重声）门。一切诸法一合相不可得故。遮字门。一切诸法离一切迁变故。车字门。一切诸法影像不可得故。若字门。一切诸法生不可得故。社字门。一切诸法战敌不可得故。吒字门。一切诸法慢不可得故。吒字门。一切诸法长养不可得故。拏字门。一切诸法怨对不可得故。荼（重声）字门。一切诸法执持不可得故。多字门。一切诸法如如不可得故。他字门。一切诸法住处不可得故。娜字门。一切诸法施不可得故。驮（重声）字门。一切诸法法界不可得故。波字门。一切诸法第一义谛不可得故。颇字门一切诸法不坚如聚沬故。闏字门。一切诸法缚不可得故。婆字门一切诸法一切有不可得故。野字门。一切诸法乘不可得故。啰字门。一切诸法离一切尘染故。逻字门。一切诸法一切相不可得故。□字门。一切诸法语言道断故。奢字门。一切诸法本性寂故。沙字门。一切诸法性钝故。娑字门。一切诸法谛不可得故。诃字门。一切诸法因不可得故。秘密主仰若拏那闏于一切三昧自在速能成辨诸事。所为义利皆悉成就。
    瑜伽金刚顶经释字母品云。阿（上）□字门。一切法本不生故。阿（引去）字门一切法寂静故。伊（上）□字门。一切法根不可得故。伊（引去）字门。一切法灾祸不可得故。坞字门一切法譬喻不可得故。污字门。一切法损减不可得故。哩字门。一切法神通不可得故。哩（引去）字门。一切法类例不可得故。鲁字门。一切法门染不可得故。嚧字门。一切法沉没不可得故。噎字门。一切法求不可得故。爱字门。一切法自在不可得故。污字门。一切法瀑流不可得故。奥字门。一切法化生不可得故。闇字门。一切法边际不可得故。恶字门。一切法远离不可得故。迦（上）□字门。一切法离作业故。佉（上）□字门。一切法等虚空不可得故。哦（上）□字门。一切法行不可得故。伽（去引）字门。一切法一合不可得故。仰（乐地字）字门。一切法支分不可得故。左字门一切法离一切迁变故。嗟（上）□字门。一切法影像不可得故。惹字门。一切法生不可得故。酂（上）□字门。一切法战敌不可得故。娘（上）□字门。一切智不可得故。吒（上）□字门。一切法慢不可得故。吒字门。一切法长养不可得故。拏（上）□字门。一切法怨对不可得故。荼（去）字门。一切法执持不可得故。拏（陀爽反鼻音呼）字门。一切法诤论不可得故。多（上）□字门。一切法如如不可得故。他字门。一切法住处不可得故。那字门。一切法施不可得故。驮字门。一切法界不可得故。曩字门。一切法名不可得故。跋字门。一切法第一义谛不可得故。颇字门。一切法不坚如聚沬故。闏字门。一切法缚不可得故。婆（重）字门。一切法有不可得故。莽字门。一切法吾我不可得故。野字门。一切法一切乘不可得故。啰字门。一切法离诸尘垢故。逻（上）□字门。一切法有相不可得故。□字门。一切法语言道断故。舍字门。一切法本性寂故。洒字门。一切法性钝故。娑（上）□字门。一切法一切谛不可得故。贺字门。一切法因不可得故。乞叉（二合）字门。一切法尽不可得故。
    文殊问经字母品第十四云。尔时文殊师利白佛言。世尊一切诸字母云何。一切诸法入于此及陀罗尼字。佛告文殊师利。一切诸法入于字母及陀罗尼字。文殊师利如称阿字（上）□时。是无常声。阿（引去）字时是远离我声。伊（上）□字时是诸根广博声。伊（引去）字时是世间灾害声。坞字时是多种逼迫声。污（引）□字时是损减世间多有情声。鲁字时是真软相有情声。鲁字（引去）时是断染游戏声。力字时是生法相声。嚧（引）字时是三有情染相声。噎字时是起所求声。爱字时是威仪胜声。污字时是耶声。奥（引）□字时是化生之声。暗字时是无我所声。恶字时是沉没声。迦（上）□字时是入业异熟声。佉（上）□字时是于一切法等虚空声。哦（去）字时是甚深法声。伽（去）字时是摧稠密无明闇冥声。仰字时是五趣清净声。左字时是四圣谛声。磋（上）□字时是不覆欲声。惹字时是超老死声。酂（戈舸反）字时是制伏恶语言声。娘（上）□字时是制伏他魔声。吒（上）□字时是声结声。□（上）□字时是出置答声。拏（上）□字时是出描伏魔净声。恭（去）字时是灭（上）□境界声。拏（鼻声呼）字时是除诸烦恼声。多（上）□字时是真如无间断声。他（上）□字时是势力进无畏声。娜字时是施调伏律仪寂静安稳声。驮字时是七圣财声。曩字时是遍知名色声跋字时是胜义声。颇字时是得果作证声。闏字时是解脱系缚声。婆（去）字时是出三有声。莽（鼻音呼）字时是息憍慢声。野字时是佛通达声。啰（利假反）字时是乐不乐胜义声。砢字时断爱枝声。□（无可反）字时是最上乘声。舍字时是出信进念定惠声。洒字时是制伏六处得六通智声。娑字时是现证一切智声。贺字时是害烦恼离欲声。乞洒（二合）字时是一切文字究竟无言声。文殊师利此谓字母义。一切诸字入于此中。方广大庄严经第四卷示书品云。佛告诸比丘。尔时有十千童子。而与菩萨俱在师前同学字母。唱阿字时出一切诸行无常声。唱长阿字时出自利利他声。唱伊字时出诸根本广大声。唱伊字时出一切世间众多病声。唱乌（上声）字时出世间诸烦恼乱事声。唱乌字时出诸世间一切众生智惠狭劣声。唱翳字时出所希求诸过患事声。唱爱字时出胜威仪声。唱乌字时出生死瀑流到彼岸声。唱燠字时出皆化生声。唱唵字时出一切物皆无我我所声。唱阿字时出一切法皆灭没声。唱迦（上声）字时出入业果声。唱佉字时出一切诸法如虚空声。唱伽（上声）字时出甚深法入缘起声。唱伽字时出除灭一切无明黑暗厚重翳瞙声。唱哦字时出销灭众生十二支声。唱者字时出观四谛声。唱车（上声）字时出永断贪欲声。唱社字时出度一切生死彼岸声。唱阇字时出降一切魔军众声。唱坏字时出觉悟一切众生声。唱吒字时出永断一切道声。唱吒字时出置答声。唱拏字时出断一切魔恼乱声。唱荼字时出切境界皆是不净声。唱拏（上声）字时出永拔微细烦恼声。唱多（上声）字时出一切法真如无别异声。唱他字时出势力无畏声。唱陀（上声）字时出施戒质直声。唱陀字时出希求七圣财声。唱那（上声）字时出遍知名色声。唱波（上声）字时出证第一义谛声。唱颇字时出得果入现证声。唱波（上声）字时出解脱一切系缚声。唱婆字时出断一切有声。唱闏（上声）字时出销灭一切憍慢声。唱也字时出通达一切法声。唱罗字时出厌离生死欣第一义谛声。唱啰（上声）字时出断一切生死枝条声。唱婆（上声）字时出最胜乘声。唱舍字时出一切奢摩他毗钵舍那声。唱沙（上声）字时出制伏六处得六神通声。唱娑字时出现证一切智声。唱呵出时出永害一切业烦恼声。唱差字时出诸文字不能诠表一切法声。佛告诸比丘菩萨与诸童子居止学堂时同唱字母。演出无量百千法门之声。令三万二千童子三万二千童女皆发阿耨菩提心。四十涅槃第八文字品（北经如来性品之内也。无文字品。三十六卷经名南经。又云新经。四十卷经名北经。又云古经）又云新经。四十卷经名北经。又云古经。云。善男子。所有种种异论。咒术言语。文字皆是佛说。非外道说。迦叶菩萨。自佛言。世尊。云何如来说字根本。佛言。善男子。说初半字以为根本。持诸记论咒术文章诸阴实法。凡夫之人。学是字本。然后能知是法非法。迦叶菩萨。复白佛言。世尊所谓字者。其义云何。善男子。有十四音。名为字义。所言字者。名曰涅槃。常故不流。若不流者。则为无尽。夫无尽者。即是如来金刚之身。是十四音名曰字本。恶者（南经云阿）不破坏故。不破坏者。名曰三宝。喻如金刚。又复恶者（南经云阿）不流故。不流者即是如来。如来九孔无所流故。是故不流。又无九孔。是故不流不流即常。常即如来。如来无作。是故不流。又复恶者（南经云阿）名为功德。功德者即是三宝。是故名恶。恶（南经云阿）阿者（南经长阿）名阿阇梨。阿阇梨者义何谓耶。于世间中。得名圣者。何谓为圣。圣名无著少欲知足。亦名清净。能度众生于三有流生死大海。是名为圣。又复阿者名曰制度。修持净戒。随顺威仪。又复阿者名依圣人。应学威仪进止举动。供养恭敬体拜三尊。孝养父母。及学大乘。善男女等。具持禁戒。及诸菩萨摩诃萨等。是名圣人。又复阿者。名曰教诲。如言汝等如是应作如是莫作。若有能遮非威仪法。是名圣人。是故名阿。亿者（南经短伊）即是佛法梵行广大清净无垢喻如满月。汝等如是。应作不作。是义非义。此是佛说。此是魔说。是故名亿（南云伊）伊者（南经云长伊）佛法微妙甚深难得如自在天大梵天王。法名自在。若能持者。则名护法。又自在者。名四护世。是四自在。则能摄护大涅槃经。亦能自在敷扬宣说。又复伊者能为众生自在说法。复次伊者为自在故。说伊等是也（南经云耶）所谓修集（南经云循习）方等经典。复次伊者为断嫉妒。如除稗秽。皆悉能令变成吉祥。是故名伊。郁者（南经云短忧）于诸经中。最上最胜增长上上。谓大涅槃。复次郁者（南经云忧）如来之性声闻缘觉。所未曾闻。如一切处北郁单日最为殊胜。菩萨若能听受是经得名最上最胜。是故于一切众。最为殊胜。以是义故名郁（南经云忧）优者（南经名长忧）喻如牛乳诸味中上。如来之性亦复如是。于诸经中最尊最上。若有诽谤当知。是人与牛无别。复次优者是人名为无惠正念。诽谤如来微密秘藏。当知是人甚可怜愍。远离如来秘密之藏。说无我法。是故名优（南经云忧）□者即是诸佛法性涅槃。是故名□。野者谓如来义。复次野者如来进止屈申举动。无不利益一切众生。是故名野。乌者名烦恼义。烦恼者名曰诸漏。如来永断一切烦恼。是故名乌。炮者谓大乘义。于十四音是究竟义。大乘经典亦复如是。于诸经论最为究竟。是故名炮。庵者能遮一切诸不净物。于佛法中。能舍一切金银宝物。是故名庵。阿者（南经云痾）名胜义。何以故。此大乘典。大涅槃经。于诸经中。最为殊胜。是故名阿（已上十四音。迦者以下三十字释）迦者于诸众生。起大慈悲。生于子想。如罗□罗。作妙善义。是故名迦。呿者（南经云阿）名非善友。非善友者。名曰杂秽。不信如来秘密之藏。是故名呿（南经云何）伽者名藏。藏者即是如来秘密藏。一切众生皆有佛性。是故名伽。恒者（南经云重音伽）如来常音。何等名为如来常音。所谓如来常住不变。是故名恒（南云伽）俄者一切诸行破坏之相。是故名俄。遮者即是修义。调伏一切诸众生。故名为修义。是故名遮。车者如来覆荫一切众生。喻如大盖。是故名车。闇者是正解脱。无有老相。是故名闇。膳者（南云重音阇）烦恼繁茂喻如稠林。是名膳（南云阇）若者是智惠义。知真法性。是故名若。吒者于阎浮提。示现半身。而演说法。喻如半月。是故名吒。锃者（南云吒）法身具足喻如满月。是故名锃（大家反。南云侘）荼者是愚痴僧。不知常与无常。喻如小儿。是故名荼。祖者（南经云重音荼）不知师恩。喻如羝羊。是故名祖（南云荼）拏者非是圣义。喻如外道。是故名拏。多者如来于彼告诸比丘宜离惊畏。当为汝等说微妙法。是故名多。他者名愚痴义。众生流转生死。缠裹如蚕蜣螂（南云蛣蜣）是故名他。陀者名曰大施。所谓大乘。是故名陀。弹者（南云重音陀）称赞功德。所谓三宝如须弥山。高峻广大无有倾倒。是故名弹（南云陀）那者三宝安住无有倾动。喻如门阃。是故名那。波者名颠倒义。若言三宝悉皆灭尽。当知是人为自疑惑是故名波。颇者是世间灾若言世间灾起之时三宝亦尽。当知是人愚痴无智违失圣旨。是故名颇。婆者名佛十力。是故名婆。滼者（南云重音婆）名为重檐。堪任荷负无上正法。当知是人是大菩萨。是故名滼（南云婆）摩者是诸菩萨严峻制度。所谓大乘大般涅槃。是故名摩。蛇者（南云耶）是诸菩萨。在在处处。为诸众生。说大乘法。是故名蛇（南云耶）啰者能坏贪欲嗔恚愚痴。说真实法。是故名啰。罗者（南云轻罗）名声闻乘。动转不住。大乘安固。无有倾动。舍声闻乘。精勤修集无上大乘。是故名罗。□者如来世尊。为诸众生。雨大法雨。所谓世间咒术经书。是故名□。奢者（南云赊）远离三箭。是故名奢（南云赊）沙者名具足义。若能听是大涅槃经。则为已得闻持一切大乘经典。是故名沙。娑者为诸众生。演说正法。令心欢喜。是故名娑。呵者名心欢喜。奇哉世尊。离一切行。怪哉如来。入般涅槃。是故名呵。荼者（南云啰）名曰魔义。无量诸魔不能毁坏如来秘藏。是故名荼（南云罗来家反）复次荼者（南云罗）乃至示世随顺世间。有父母妻子。是故名荼（南云罗）鲁流卢楼。如是四字。说有四义。谓佛法僧及以对法。言对法者。随顺世间。如调婆违。（南云提婆达）示现坏僧。化作种种形貌色像。为制戒故。智者了达。不应于此而生怖畏。是名随顺世间之行以是故名鲁流卢楼。吸气舌根随鼻之声长短超声。随音解义。皆因舌齿而有差别。如是字义能令众生口业清净。众生佛性则不如是假于文字然后清净。何以故。性本净故。虽复处在阴入界中。则不同于阴入界也。是故众生悉应归依诸菩萨等。以佛性故。等视众生。无有差别。是故半字于诸经书记论文章。而为根本。又半字义皆是烦恼言说之本。故名半字。满字者。乃是一切善法言说之根本也。譬如世间为恶之者名为半人修善之者名为满人。如是一切经书记论。皆因半字而为根本。若言如来及正解脱入于半字。是事不然。何以故。离文字故。是故如来于一切法。无碍无著真得解脱。何等名为解了字义。有知如来出现于世能灭半字。是故名为解了字义。若有随逐半字义者。是人不知如来之性。何等名为无字义也（南云耶）亲近修集（南云习）不善法者是名无字。又无字者难能亲近修集（南云习）善法。不知如来常与无常。恒与非恒。及法僧二宝律与非律。经与非经。魔说佛说。若有不能如是分别。是名随逐无字义也。我今已说如是随逐无字义。善男子是故汝今应离半字善解满字。迦叶菩萨。白佛言。世尊。我等应当善学字数。今我值遇无上师。已受如来殷勤诲敕。佛赞迦叶。善哉善哉。乐正法者。应如是学（已上经文）八十华严七十六入法界品云。善知众艺童子告善财言。我得菩萨解脱。名善知众艺。我恒唱持此之字母。唱阿字时入般若波罗蜜门。名以菩萨威力入无差别境界。唱多字时入般若波罗蜜门。名无边差别门唱波字时入般若波罗蜜门。名普照法界。唱者字时入般若波罗蜜门。名普轮断差别。唱那字时入般若波罗蜜门。名得无依无上。唱逻字时入般若波罗蜜门。名离依上金垢。唱柁（音轻呼）字时入般若波罗蜜门。名不退转方便。唱婆（音蒲我反）字时入般若波罗蜜门。名金刚场。唱荼（音徒我反）字时入般若波罗蜜门。名曰普轮。唱沙（音史我反）字时入般若波罗蜜门。名为海藏。唱缚（音房可反）字时入般若波罗蜜门。名普生安住。唱多（音都我反）字时入般若波罗蜜门。名圆满光。唱也（音以可反）字时入般若波罗蜜门。名差别积聚。唱瑟吒字时入般若波罗蜜门。名普光明息烦恼。唱迦字时入般若波罗蜜门。名无差别雪。唱娑（音苏我反）字时入般若波罗蜜门。名降□大雨唱闏字时入般若波罗蜜门。名大洗湍激众峰齐峙。唱伽（音上声轻呼）字时入般若波罗蜜门。名普安立。唱他（音他可反）字时入般若波罗蜜门。名真如平等藏。唱社字时入般若波罗蜜门。名入世间海清净。唱钻字时入般若波罗蜜门。名念一切佛庄严。唱拖字时入般若波罗蜜门。名观察简择一切法聚。唱奢（音尸苛反）字时入般若波罗蜜门。名随顺一切佛教轮光明。唱佉字时入般若波罗蜜门。名修因地智慧藏。唱叉（楚我反）字。时入般若波罗蜜门。名息诸业海藏。唱娑（苏纥反）多（音上声）字时入般若波罗蜜门名蠲诸惑障开净光。唱坏字时入般若波罗蜜门。名作世间智慧门。唱曷椤多（音上声）字时入般若波罗蜜门。名生死境界惠轮。唱婆（音蒲我反）字时入般若波罗蜜门。名一切宫殿圆满庄严。唱车（上声）字时入般若波罗蜜门。名修行方便藏各别圆满。唱娑（音苏纥反）闏字时入般若波罗蜜门。名随十方现见诸佛。唱诃娑（诃娑字并上声呼之）字时入般若波罗蜜门。名观察一切无缘众生方便摄受令出生死无碍力。唱縒（音七可反）字时入般若波罗蜜门。名修行趣入一切功德海。唱伽（上声）字时入般若波罗蜜门。名持一切法云坚固海藏。唱吒字时入般若波罗蜜门。名随愿普见十方诸佛。唱拏（音奶可反）字时入般若波罗蜜门。名观察字轮有无尽诸亿字。唱娑（音苏纥反）颇字时入般若波罗蜜门。名化众生究竟处。唱娑（同前音）迦字时入般若波罗蜜门。名广大藏无碍辨光明轮遍照。唱也（音夷舸反）娑（音苏舸反）字时入般若波罗蜜门。名宣说一切佛法境界。唱室者字时入般若波罗蜜门。名于一切众生界法雷遍吼。唱他（音耻加反）字时入般若波罗蜜门。名以无我法门脱众生。唱陀字时入般若波罗蜜门。名一切法轮差别藏。善男子。我唱如是字母时。此四十二般若波罗蜜为首。入无量无数般若波罗蜜门。善男子。我唯知此善知众艺菩萨解脱。如诸菩萨摩诃萨。能于一切世出世间善巧之法。以智通达。到于彼岸。殊方异艺咸综无遗。文字等数。蕴其深解。医方咒术善疗众病。有诸众生。鬼魅所持。怨憎咒诅。恶星变怪。尸奔逐癫□羸瘐。种种诸疾咸能救之。使得痊愈。又善别知金玉珠贝珊瑚琉璃。摩尼车渠鸡萨罗等一切宝藏出生之处。品类不同。价直多少。村营乡邑大小都城。宫殿华园严宗薮泽。凡是一切人众所居菩萨咸能随方摄护。又善观察天文地理人相吉凶。鸟兽音声云霞气候。年谷丰俭国土安危。如是世间所有伎艺莫不该练尽其源本。又能分别出世之法。正名辨义。观察体相。随顺修行智入其中。无碍无挂。无愚痴无顽钝。无忧恼无沉没。无不现证。而我云何能知能说彼功德行（已上经文）□
    大方广佛华严经入法界品四十二字观门云。时彼童子告善财言。善男子我得菩萨解脱。名善知众艺。我持入此解脱根本字（上）□（中）阿（上）□字吾时由菩萨威德入无差别境界般若波罗蜜门。悟一切法本不生故罗字时入无边际差别般若波罗蜜门。一切法离尘垢故。
    跋字时入法界际般若波罗蜜门。悟一切法胜义谛不可得故。
    左（轻呼）字时入普轮断差别般若波罗蜜门。悟一切法无诸行故。
    曩（舌头呼）字时入无阿赖耶际般若波罗蜜门。悟一切法性相不可得故。
    骎字时入无垢般若波罗蜜门。悟一切法出世间故爱支因缘永不现故。
    娜字时入不退转加行般若波罗蜜门。悟一切法调伏寂静真如平等无分别故。
    闏字时入金刚场般若波罗蜜门。悟一切离缚解故。
    拏（上）□字时入普轮般若波罗蜜门。悟一切法离热矫秽得清凉故。
    洒字时入海藏般若波罗蜜门。悟一切法无挂碍故。
    □字时入普遍生安住般若波罗蜜门。悟一切法言语道断故。
    多（上）字时入照曜尘垢般若波罗蜜门。悟一切法真如不动故。
    野字时入差别积聚般若波罗蜜门悟一切法如实不生故。
    瑟吒（二合上）字时入普遍光明息除热恼般若波罗蜜门。悟一切法制伏任持相不可得故。
    迦（上）字时入差别种类般若波罗蜜门悟一切法作者不可得故。
    娑（上）字时入现前降□大雨般若波罗蜜门。悟一切法时平等性不可得故。
    莽（轻呼）字时入大迅疾众峰般若波罗蜜门悟一切法我所执性不可得故。
    哦字时入普遍轮长养般若波罗蜜门。悟一切法行取性不可得故。
    他（上）字时入真如无差别般若波罗蜜门悟一切法处所不可得故。
    惹字时入世间流转穷源清净般若波罗蜜门悟一切法能所生起不可得故。
    娑□（二合）字时入念一切佛庄严般若波罗蜜门。悟一切法安隐性不可得故。
    驮字时入观察法界道场般若波罗蜜门。悟一切法能持界性不可得故。
    舍字时入随顺一切佛教般若波罗蜜门。悟一切法如寂静性不可得故。
    佉（上）字时入现行因地智慧藏般若波罗蜜门。悟一切法如虚空性不可得故。
    讫洒（二合）字时入决择息诸业藏般若波罗蜜门。悟一切法性不可得故。
    娑多（二合）字时入摧诸烦恼清净光明般若波罗蜜门。悟一切法任持处非处令不动性不可得故。
    娘（轻呼上）字时入生世间差别般若波罗蜜门。悟一切能所知性不可得故。
    啰他（二合）字时入逆生死轮知道场般若波罗蜜门。悟一切法执着义性不可得故。
    婆（引去）字时入一切宫殿道场庄严般若波罗蜜门。悟一切法可破坏性不可得故。
    磋（上）字时入修行加藏益差别道场般若波罗蜜门。悟一切法欲乐覆性不可得故。
    娑闏（二合）字时入现见十方诸佛旋般若波罗蜜门。悟一切法可忆念性不可得故。
    诃□（二合）字时入观察一切众生堪任力遍生海藏般若波罗蜜门悟一切法可呼召性不可得故。
    多娑（二合）字时入一切功德海趣入修行源底般若波罗蜜门。悟一切法勇健性不可得故。
    伽（去）字时入持一切法云坚固海藏般若波罗蜜门。悟一切法厚平等性不可得故。
    吒（上）字时入愿往诣十方现前见一切佛般若波罗蜜门。悟一切法积集性不可得故儜（上）字时入字轮积集俱胝字般若波罗蜜门。悟一切法离诸諠诤无往无来行往坐卧不可得故。
    颇字时入成就一切众生际往诣道场般若波罗蜜门。悟一切法遍满果报不可得故。
    塞迦（二合）字时入无著无碍解辨地藏光明轮普照般若波罗蜜门。悟一切法积聚蕴性不可得故。
    也娑（二合上）字时入宣说一切佛法境界般若波罗蜜门。悟一切法衰老性相不可得故室左（二合上）字时入一切虚空以法云雷震吼普照般若波罗蜜门。悟一切法聚集足迹不可得故。
    吒（上）字时入无我利益众生究竟边际般若波罗蜜门。悟一切法相驱迫性不可得故荼（引去）字时入法轮无差别藏般若波罗蜜门。悟一切法究竟处所不可得故。
    善男子。我称如是入诸解脱根本字时。此四十二般若波罗蜜门为首。入无量无数波罗蜜门。又善男子。如是字门是能悟入法空边际。除如是字表诸法更不可得。何以故。如是字义不可宣说。不可显示不可执取。不可书持不可观察。离诸相故。善男子。譬如虚空是一切物所归趣处。此诸字门亦复如是。诸法空义皆入此门。方得显了。若菩萨摩诃萨。于如是入诸字门。得善巧智。于诸言音所诠所表。皆无挂碍。于一切法平等空性。尽能诠持。于众言音。咸持善巧。菩萨摩诃萨。能听如是入诸门印阿（上）□字印闻已受持读诵通利。为他解说不贪名利。由此因缘得二十种殊胜功德。何等二十。谓得强忆念。得胜惭愧。得坚固力。得法音旨趣得增上觉。得难胜惠。得无碍辨。得总持门。得无疑惑。得违顺不生恚爱。得无高下平等而住。得于有情言音善巧。得蕴善巧处善巧界善巧。得缘起善巧因善巧缘善巧。得法善巧。得根胜劣智善巧。得他心智善巧。得观星历善巧。得天耳善巧宿住随念智善巧神境智善巧死生智善巧漏尽智善巧。得是处非处智善巧。得往来等威仪路善巧。是为得菩萨二十种珠胜功德。善男子。我惟知此入诸解脱根本字智。如诸菩萨摩诃萨能于一切世间善巧之法。以智通达到于彼岸。而我云何能知能说彼功德行。
    大方等大集经海慧菩萨品卷第十二云。
    尔时世尊。复告海惠菩萨。善男子。若欲受持如是等经。欲因寂静甚深心者。应当持门句法句金刚句至心观察。门句者一切法中而作门户。所谓。
    阿字一切法门。阿者言无。一切诸法皆悉无常。
    波亦一切法门  波者即以止义
    那亦一切法门  那者诸法无碍
    陀亦一切法门  陀者性能调伏一切法
    沙亦一切法门  沙者远离一切诸法
    多亦一切法门  多者一切法如
    迦亦一切法门  迦者一切诸法无作无受
    娑亦一切法门  娑者一切诸法无有分别
    迦亦一切法门  伽者如来正法甚深无底
    阇亦一切法门  阇者远离生相
    昙亦一切法门  昙者于法界中。不生分别
    奢亦一切法门  奢者具奢摩他。得八正道
    叉亦一切法门  叉者一切法尽
    若亦一切法门  若者诸法无碍
    他亦一切法门  锃者一切诸法是处非处
    蛊亦一切法门  蛊者观五阴。已得大利益
    荼亦一切法门  荼者一切诸法无有毕竟
    迦亦一切法门  迦者身寂静故。得大利益
    至亦一切法门  至者心寂静故。离一切恶
    优亦一切法门  优者受持拥护清净禁戒
    蛇亦一切法门  蛇者主善思惟
    赞亦一切法门  赞者住一切法
    修亦一切法门  修者一切诸法性是解脱
    毗亦一切法门  毗者一切诸法悉是毗尼。
    毗尼者调伏已身
    时亦一切法门  时者一切诸法性不染污
    阿亦一切法门  阿者一切诸法性是光明
    婆亦一切法门  婆者修八正道
    娑亦一切法门  娑者一切诸法非内非外。
    善男子。是名门句。能净念心。能净其心。知众生根本。法句者。一切诸法解脱印。如是等文有二十五印名。乃至云。如是法句者。即是得过去未来现在诸佛菩提。如是法印摄取八万四千法聚。若能如是观法聚者。即能获得无生忍。又云。金刚句者。其身不坏犹如金刚。何以故。法性不坏故。智慧性能破无明。是故智慧名金刚句。如是文有多句。善男子。若有菩萨能解如是等句义者。必当坐于菩提树下金刚师子法座之上。又云。善男子。菩萨有四种。一者初发菩提之心。二者修行菩提之道。三者坚固不退菩提。四者一生补佛处。摩诃般若波罗蜜经第八四念处品云。复次须菩提菩萨摩诃萨摩诃衍。所谓字等语等诸字入门。何等为字等语等诸字入门。
    阿字门。一切法初不生故。罗字门。一切法离垢故。波字门。一切法第一义故。遮字门。一切法终不可得故。诸法不终不生故。那字门。诸法离名相。不得不失故。逻字门。诸法度世间故。亦爱枝因缘灭故。陀字门。诸法善心生故。亦施相故。婆字门。诸法婆字离故。荼字门。诸法荼字净故。沙字门。诸法大自在王性清净故。和字门。入诸法语言道断故。多字门。入诸法如相不动故。夜字门。入诸法如实不生故。吒字门。入诸法制伏不可得故。迦字门。入诸法作者不可得故。婆字门入诸法时不可得故。闏字门。入诸法我所不可得故。伽字门。入诸法去者不可得故。他字门。入诸法处不可得故。阇字门。入诸法生不可得故。簸字门。入诸法簸字不可得故。驮字门。入诸法性不可得故。赊字门。入诸法定不可得故。坐字门。入诸法虚空不可得故。叉字门。入诸法尽不可得故。哆字门。入诸法有不可得故。若字门。入诸法智不可得故。他字门。入诸法他字不可得故。婆字门。入诸法破坏不可得故。车字门。入诸法欲不可得故。如影五阴亦不可得故。魔字门。入诸法魔字不可得故。火字门。入诸法唤不可得故。嗟字门。入诸法嗟字不可得故。伽字门。入诸法厚不可得故。他（土荼反）字门。入诸法处不可得故。拏字门。入诸法不来不去不立不坐不卧故。颇字门。入诸法遍不可得故。歌字门。入诸法聚不可得故。醝字门。入诸法醝字不可得故。遮字门。入诸法行不可得故。吒字门。入诸法驱不可得故。荼字门。入诸法边竟处故。不终不生过荼无字可说。何以故。更无字故。诸字无碍无名亦灭。不可说不可示。不可见不可尽。须菩提。当知一切诸法如虚空。须菩提。是名陀罗尼门。所谓阿字义。若菩萨摩诃萨。是诸字门印。阿字印。若闻若受若诵。若读若第。若为他说。如是知当得二十功德。何等二十。得强识念。得惭愧。得牢固心。得经旨趣。得智慧。得乐说无碍。易得诸余陀罗尼门。得无碍疑悔心。得闻善不喜闻恶不怒。得不高不下住心无增减。得善巧知众生语。得巧分别五阴十二入十八界十二因缘四谛。得巧分别众生诸根利钝。得巧知他心。得巧分别日月岁节。得巧分别天耳通。得巧分别宿命通。得巧分别生死通。得能说是处非处。得巧知往来坐起等身威仪。须菩提是陀罗尼门。字门阿字门。等是名菩萨摩诃萨摩诃衍。评曰。据大日经此等字义即是遍一切处善巧法门。故知即是入印经中遍一切处。音声惠之法门也。
    二现字形大日经百字持诵品云。尔时世尊。又复宣说净除无尽众生界句。流出三昧句。不思议句。转他门句。若本无所有。随顺世间生云何了知空。生此瑜伽者。若自性如是。觉名不可得。当等空心生。所谓菩提心。应发起慈悲。随顺诸世间。住于唯想行。是即名诸佛。当知想造立。观此为空空。如下数法转。增一而分异。勤勇空亦然。增长随次第。即此阿字等。自然智加持。
    阿娑□。迦佉哦伽。遮车若社。吒吒拏荼。多他娜驮。波颇闏婆。野啰罗□  奢沙娑。诃乞洒。仰壤拏曩莽。秘密主。观此空中流散。假立阿字之所加持成就三昧道。秘密主。如是阿字住于种种庄严布列圆位。以一切法本不生故。显示自形。或以不可得义。现□字形。或诸法远离造作故。现迦字形。或一切法等虚空故。现佉字形。或行不可得故现哦字形。或诸法一合相不可得故。现伽字形。或一切法离生灭故。现遮字形。或一切法无影像故。现车字形。或一切法生不可得故。现若字形。或一切法离战敌故。现社字形。或一切法离我慢故。现吒字形。或一切法离养育故。现吒字形。或一切法离怨对故。现拏字形。或一切法离灾变故。现荼字形。或一切法离如如故。现多字形。或一切法离住处故。现他字形。或一切法离施故。现那字形。或一切法界不可得故。现驮字形。或一切法胜义谛不可得故。现波字形。或诸法不坚如聚沬故。现颇字形。或一切法离系缚故。现闏字形。或一切法诸观不可得故。现婆字形。或一切法诸法诸乘不可得故。现也字形。或一切法离一切尘故。现啰字形。或一切法无相故。现逻字形。或一切法离寂故。现奢字形。或一切法本性钝故。现沙字形。或一切法谛不可得故。现娑字形。或一切法离因故。现诃字形。秘密主。随入此等一一三昧门。秘密主。观是乃至三十二大人相等。皆从此中出。仰壤拏曩莽等于一切法。自在而转。此等随现。成就三藐三佛陀随形好。决云。秘密主观此空中流散假立。阿字之所加持成就三昧道。秘密主。如是阿字住于种种庄严。布列图位。乃至有形无形。有相无相。一切从阿字也。置谓种种庄严也。观者谓令秘密主观此也。谓住种种形像庄严。而分别其位也。此诸法本不生故。显示自形。自形即是阿字也。于自形中显示本不生也。阿字如是。秘密主。种种置位间布我观住不生诸法自形显示是经文也。观此阿字。于空中流出世间万像一切世间皆从此生然本不生也。阿假立加持三昧成就。证三昧具般若。成万行皆由此阿字。得福惠圆满皆从此阿字一门也。此字能生种种色。谓青赤白黑乃至杂间。有无量种及种种形。谓三角方圆半月之类。及本尊等无量不同。若识此中真实之义。无不与体入于阿字之门。同于毗卢遮那也。上来所说阿字门。即是显示自身我。即我自身本不生。亦无灭。不生不灭者。即是如来之身。当知如是观察之。故云阿字以自形显示其德也。次或无所得义。从□字形。显示不可得义。此□以证本不生也。□字形现。此□即是下文言语道断是也。此明何义。佛言。阿字具有一切功德。或直从阿字门。以本不生而显说之。或从异门显之。即是□等诸字门也。其义虽异门亦有殊。然所示我之自身本不生义。无有异也。若法有一是生即是可说之相。非言语道断之法。以阿字言语断心行灭故。入阿字门。以阿字故。即知此□不可说示也。以下皆是异门之相。或一切法中造作离故。迦字形现此即明一阿字门。然欲明一切法本来无作故。现此迦字。然此迦字即明阿字义也。如迦字若上置横画即不成迦声。所以不成者。以迦中阙阿声也。此迦字上头即有阿形。当知此百字皆尔。下例可解。若无阿声在中。即不开口。亦自无有声也。或一切法虚空等故。佉字形现。或行不可得故。哦字形现。或一合相不可得故。重迦字形现（阿赖耶含一切染净种子。是含藏义）或诸法离生灭故遮字形现（遮正翻即是死灭之义也）或诸法无影像故车字形现（如世间法因日树等和合即有影生也）或一切法离生故。惹字形现或一切法离战敌故。重社字形现（此是有此。有彼义。有此彼即有战敌也）或一切法离卑下故。吒字形现（吒是我慢自高之义。对此即有卑下。即有生灭义。不与阿字相应。以阿声在中故。即明无卑下无慢之义也）或一切法离养育故。吒字形现（是滋养成立义。如调和冰土等而养株木等即得滋养。然一切法入阿字也）或离怨故。拏字形现（怨谓一向自身于一切处作恶。即对非恶处为二也）或灾变离故。重荼字形现（是灾变义。谓世间蝗虫水火之异。及盗贼侵伐等是也）或诸法如如离故。多字形现（或观如如即有所观。有所观故。即有生有灭。即不与阿字相应。故如如亦须离也）或诸法离住处故。他字形现（若有是处有非处。即有是非心生。不与阿字相应）或一切诸法离施故。娜字形现（若有此彼所施之物等。即不与道相应也。如般若说）或一切法界不可得故。驮字形现（界谓各持本位也。诸法界其像万端界者众像在中之意也。此界不可得）或一切法谛不可得故。波字形现（第一义谛亦不可得也）或一切法同沬不坚故。颇字形现（沬是不坚义。犹离不坚。即阿字之德也）或一切法离缚故。闏字形现（若见有缚解即有执心故也。入阿字。即无缚无脱。以不生故）或一切法观无所得故。婆字形眼（观即观照也。以观照成。即有受生处。若了本无。即无生无观也）此中释婆字。不合释此闏字也。此是字义。别释之。文误也。或诸乘不可得一切法故。野字形现（乘谓三乘。凡乘船车之类。有所至皆此义也。若有所乘即有所得也）或一切法尘离故罗字形现（啰是染义。染污谓令清净色染污。此即是尘染也。诸法离一切垢）或一切法无相故。椤字形现（若有相者即对无相。与阿字不相应）或一切法离言说故。□字形现。或一切法离寂故。奢字形现（奢是寂然义。若有寂然有散乱。无寂无乱。法体如是也）或本性愚夫一切法故。沙字形现（沙是愚夫无所识。义愚智为失。不与本体相应（上）□）或谛不可得故。娑字形现（此谛是真实之义。谛非谛为二。是世间法）此是现字形也。言现字者（一切法门功德皆在此中也）或一切法离因故。诃字形现（诃是因义。若有因有果即是生灭法也。入不生门即无因无果。他仿此）秘密主。随入此等一一三昧门。秘密主观是乃至三十二大人相等。皆从此中生。阿字乃至诃字等。于一切法。自在而转。此等随现三藐三佛陀随形好。成就及此等三藐三佛陀随形好。秘密主。一一三昧门随入见之。秘密主。乃至三十二大人相等皆此中生经文也。即此一一字。有三十二三昧门。此三十二门互相入故。能成三十二相也。谓上迦等二十字也。啰等八字及此四字并为三十二也。一一字中三昧。皆具三十二相也。次俄惹拏那闏五字。一切法中自在而转。此等正等觉成随形好成就随现经文也。此五字遍于定惠中。亦能成三昧亦能成智慧。能遍成如来八十随形好也。是故修真言行者。当识此等字义。若真言中有此等字者。随义相应即知意明如此事也。以明如此义故。即知此真言有如是功德力用也。评曰。据金刚顶。此等文字即是法曼荼罗。相好圆满之法身也。一法身中随出多身。皆以此字为种子也。别有三十二相布字秘法。是大秘密。不载此中。
    三观字轮大毗卢遮那成佛神变加持经卷第五字轮品第十云。尔时薄伽梵毗卢遮那。告持金刚秘密主言。谛听秘密主。有遍一切处法门。秘密主。若菩萨住此字门。一切事业皆得成就。南闏三曼多勃驮喃阿南闏三曼多没驮喃娑南摩三曼多□折啰□□。
    迦佉哦伽。遮车若社。吒吒拏荼。多他娜驮。波颇闏婆。野啰逻□。奢沙娑诃吃洒（二合右此一转音上声短呼之）□南闏三曼多没驮喃阿。南闏三曼多没驮喃娑。南闏三曼多□折啰□□。迦佉哦伽。遮车惹社。吒吒拏荼。多他娜驮。波颇闏婆。野啰逻□。奢沙娑诃乞洒（二合右此一转皆去声。长呼之）□南闏三曼多没驮喃暗。南闏三曼多没驮喃糁  南闏三曼多□日啰□鍐。剑欠俨俭。占襜染瞻。喃谄喃湛。担探喃淡。馎驹馍饮。阎□蓝鍐。睒衫参甜吃衫（二合其口边字皆带第一转本音呼之）南闏三曼。多没驮喃恶。南闏三曼多没驮喃索。南闏三曼多□日啰□嗼。屩却虐噱。灼绰弱杓。砾坼搦择。额托诺铎。博泊漠□。药飅落嗼。铄嗦矐吃索（二合皆带第一转音。入声呼之）□伊缢坞乌。哩驮里狸。翳蔼污奥。仰攘馑曩莽。□穰儜曩忙。噞髯喃南鍐。□弱搦诺莫。秘密主。如是字门道。善巧法门次第。住真言道。一切如来神力之所加持。善解正遍知道。菩萨行舞。过去未来现在诸佛世尊。已说当说今说。秘密主。我今普观诸佛刹土。无不见此遍一切处法门。彼诸如来无有不宣说者。是故秘密主。若欲了知真言门修菩萨行。诸菩萨于此遍一切处法门。应勤修学。于舸遮吒多波。初中后相加。以等持品类。相入自然获得菩提心行。成等正觉及般涅槃。有此等所说字门。相与和合真言法教初中后俱。真言者。若如是知随其自心而得自在。于此一一句。决定意用之。以惠觉知。当授无上殊胜句。如是一轮轮转字轮。真言者。了知此故常照世间。如大日世尊。而转法轮。字轮品第十有法门。名遍一切处。修菩萨字位。住时一切所作皆得成就者。即此字轮法门。是遍一切处法门也。菩萨若住此字轮法门者。始从发妙菩提心。乃至成佛。于是中间所有一切自利利他。种种事业由入此法门故。一切皆得成就。无有挂碍也。又上来所说阿阇梨住于佛地者。义犹未了。谓此中字门即是也。最初阿字即是菩提之心。若观此字而与相应即是同于毗卢遮那法身之体也。谓观此阿字之轮。犹如孔雀尾轮光明围绕。行者而住其中。即是住于佛位也（更问）此字轮当作三重。于中而置阿字。余字眷属在外也（更问）又此阿有五种阿阿长暗恶恶长。又每字轮初先有三重归命三宝真言之心。谓阿字娑字□字此三字显三部义也。阿字是如来部。娑字是莲华部。□字是金刚部。每三部随五字轮而转。随义相应之相。前言漫荼罗。今云轮者。即是漫荼罗义。前者坛法中心是大日如来。即同此中阿字。北边置莲华及诸眷属。皆在一处即是此中之娑字。南边置执金刚及诸眷属。即是此中之□字也。今从阿字而更生四字。即是大悲胎藏之业也。从一□字转生多字。故名为轮也。第一阿字即是菩提心体。次有迦佉伽俄仰等五音。皆取四字（各除第五声）次又取也罗乃至乞叉。皆是男声。悉入阿字轮也。行者已发菩提之心。当进修如来之行。故次明阿长字轮。是行也。其三部者谓三字是也。次迦字乃至乞叉。亦皆傍角加点用为长声字轮也。既已具足如来之行。则成菩提。故次明暗糁鍐字轮。此三部也。此阿上有点是大空义。犹菩提之心离一切诸相。即名诸佛。是成菩提也。次迦字乃至乞叉皆加上一点。为暗字轮也。已成菩提当至何所。谓大涅槃。故次于此中。而明恶嗦嗼等字轮也（三部也）如迦乃至乞叉皆傍加··点。即涅槃轮也。其恶（长声）字一字是方便轮。所以中无也。此是释迦佛轮（羯磨部遍入一切轮故无别坛。瑜伽云尔）凡字轮大为三分。初阿字即为一分。次迦乃至二十字为第二分。次也字乃至诃字为第三分。除去乞叉字。由此字已重故也（谓有迦沙二声。故重也）以上皆智慧字也。次有伊（上）伊邬（上）□乌□爱恶（多呼反）奥八字。加此八字即成就三昧皆是三昧声也。亦随五轮而恒转。其义可知。次有俄（鱼可）若（而可）曩（上）□莫（慕可）此字遍一切处。谓遍于定惠中也。然此五字亦随五轮而转。谓加傍点。或加上圆点。或加傍二点等。此五皆成五字也。所谓字轮者。从此轮转而生诸字也。轮是生义。如从阿字一字即转生四字。谓阿是菩提心。阿（长）是行。暗是成菩提。恶是大寂涅槃。恶（长）是方便。如阿字者。当知。迦字亦五字。乃至佉等凡二十字。当知亦尔。次有十二字。谓伊（上）伊邬乌噜留卢留□爱乌奥十二字即同字上之点。谓三昧也仰壤拏曩莽亦有五字。即同上头之点也。其也啰等八字。即同字傍之二点。是除之义也。当知此字轮即遍一切真言之中。若见阿字。当知菩提心义。若见长阿字。当知修如来行。若见暗字。当知成三菩提。若见恶字。当知证大涅槃。若见长恶字。当知是方便力也。若见迦等二十字。亦随义类而演说之。当知此诸字等皆是惠也。若见啰等八字。当知即同傍点。亦是随类相应也（谓啰是无垢等）若见伊等。即显三昧。若见仰等五字。当知即大空之点也。大空离一切诸相。即是成佛义也。若行者如是了达。则能入一切陀罗尼义。旋转无碍。故名为字轮也。如是秘密主。字道门善巧真言道住次第。诸佛初加持三藐三佛陀道。菩萨行舞者。经云如是。即指上字轮也。如上来所说定惠空等。即是佛道之门。能成正觉之道也。若了知字义。即能住于真言之道。其中次第法则证入之相。阶位差别亦悉晓知。明达通塞。无有疑滞也。然此悉昙字母。乃至世间童子亦常修习。何能顿辨如是事耶。然此诸字皆是如来。以加持神力从如来内证体性。而流出之。故能有是不思议业用。若人明解此中意趣方便。即是通达三菩提道也。善能通者。谓达一切众生诸根性欲。当以何法而得入道。当从何门而得晓悟。如是等无量无边皆能了知。而随众生。受与妙法。皆令得至如来之地也。舞者如世人舞。而于大众中动种种身业。屈申俯仰又出种种微妙巧便之音。曲顺众生之所欲乐彼大众。或令欢喜。或令悲思。或令恐怖以一身口所出方便。令诸众生所益不同由彼善知去就能顺众生心故。菩萨亦尔。现种种威仪。无不成印出种种妙法音。皆是真言。圆应无方皆得大利故。名菩萨舞也。三世如来皆作是说。已说今说当说者。如是字门真言净道。十方三世诸佛道同。皆如是普现色身。以种种门开示佛道。同彼舞伎曲顺人情也。无彼我者我以佛眼。遍观三世一切佛刹。同说此门一切佛与我无异。一切佛与彼诸如来。亦复如是。无有异说。故云无彼我也。此即一切佛教。应当如是修之。若异此者。方便即不具也。以是故者。是如来结成彼义。而告金刚手。若告金刚手。当知即是告一切大会众也。谓彼真言行菩萨。若欲速得古佛之法者。应当修学如是遍一切处法门。勤心听闻思惟修习。由此之故。或能一生之中得一切如来种种舞戏歌咏。而利益众生也。初中后相加者。谓阿等五字为初。迦等二十字为中。啰等八字皆是傍点。伊等十二字皆是上画。仰等五字皆是上点。此诸字皆是助成字义。故后分也。凡迦遮吒多波等皆属阿字门。阿字是菩提心。此中初中后相加者。如阿字单是菩提心。若傍角加画即是行也。此是菩提心并行也。若上加点者。即是菩提心。并大空离一切相成菩提也。若阿字傍加二点。即是菩提心。并除一切障得涅槃也。他皆放此。而转相加或但一义或二或三义可知也。或有阿字。上虽无点。而其次有字上重字。有其仰壤拏曩莽等声。以此连前即是暗字。所以尔者。此仰等是点。用加于前。即阿字成暗音也。或阿字无点其次有重字。有也如迦佉俄伽（重）四字。用于仰字为点也。遮车阇社字用壤字为点也。他放此啰等声。以配于前即成恶字也。所以然者。也啰等皆是傍二点。今以连前阿。即成恶声也（更审问）夫法体无言离诸分别戏论。复能一切如来以自在加持神力故。成此字轮。故能作如来事。利益群品也。迦遮吒哆跋三昧品。证菩提心行佛受与并涅槃。此等说字等相加有真言教初中后俱（此是经文已释文竟）如是知随意。持诵者决意一一句用之。知觉当授与句无上殊胜者。如是知者。即是一切智智名之差别。若行者如是了知字轮之义。即能所欲皆得成就。以要言之。所谓一切皆随意成者。谓成如来一切事业也。若成此者即是同于法王。于一切法中。而得自在。亦得随本所愿为一切众生开净知见令得佛惠也。何人得此利益。谓如理具缘。善持诵者。故次云持诵者也。谁得此决定意耶。谓有惠之人善觉了识知字轮义故。随于阿等诸字。一一字门随所修行。决定悉皆成菩提之果。勿生疑惑也。此中觉知何法。谓如阿字是菩提心。加点即是菩提行。加于大空即是成佛也。若菩提心清净。除一切盖障。即是大般涅槃。更无他义也。如是等一一通达了知。即是受得无上殊胜之句。无上句即是成菩提也。此无上菩提之心。即是诸佛自然之智。实无有能授与之者。但行者方便具足。善知字轮之义。自然得之。即是授与无上菩提也。如是一轮轮转字轮。知持诵者常明世间。如世尊毗卢遮那。轮转者如世间之轮。若旋运之时。不可知是终始之际。无有边际。不可穷尽。当知一一字轮亦复如是。从阿字旋转出生一切诸字。此字轮即遍一切真言名字之中回转总持无有边际。不可尽源。遍一切处。即是百千万亿旋陀罗尼也。行者若能如是了知字轮之义者。则能以此常明。而照世间。常住之明即是大日如来体。同彼毗卢遮那。而转法轮也。此中常明即是大惠日也。此之即是菩提之心。阿字之体。无生无作无有变易。非由造成。如是常住实相之惠。故名常明也。若行者勤功久修。无有懈退者。决定得之也。然上来所说曼荼罗方轨法用。散华灌顶。乃至或授以明镜。如以金錍决其眼瞙。如是等皆为创发菩提心者。以方便加持次第法用。成彼坚固之心。作入佛法之阶渐。然此中秘旨在于字轮也。所以者何若行者。为人作阿阇梨。欲造立漫荼罗者。先须住于世尊之位。谓以此诸字门。而合集成身。即是身同于佛也。谓瑜伽阿阇梨。观行成就随心所作任运皆成。观此字轮遍布身分。犹明见故。同于佛与佛同位也。然布字之时当分为四分。即是四重漫荼罗也。头为初分。是阿字菩提心位。从迦佉俄伽仰等。乃至奢沙娑诃。凡是第一声者。皆属菩提之心也。当从行者眉间白毫相处。而观迦字。从于佉以下当右旋逐日而转。以次一匝布之令环转相接。次从咽以下为第二分。属长阿字门。亦当中与白毫上下。相应右行布之。一匝相接。此是菩提之行也。次从心以下为第三分。属暗字门。从心上布于字。以次右旋一匝相接。次从脐以下属恶字门。是大涅槃。亦从中而置恶字。以次右旋一匝令遍也。头为上分。咽心为中分。脐为后分（私谓。发菩提心为初行果为中。大寂为后也）其第五恶字（引）遍一切处。随意所作皆得也。此在身外。如佛身光随意。而用不在身内布字之位也。迦字亦尔。与恶同也。师既如是成身已。其漫荼罗亦如是布之。亦当想弟子令如是作之。三事皆成。是秘密漫荼罗也。若不了达此中意趣。虽依前事法而作。不名善作。虚赍功夫亦无所成也。又此布字之法是秘密漫荼罗。自非久习真明之行堪传授者方以意相传。不可以文载。故师以口相授。经所不说。但云如毗卢遮那轮转也。复次行者。须知诸字之色。谓初字及迦字等二十五字。及也啰乃至诃字。皆属于阿。作其黄色。所谓金刚之色也。第二阿字转作黄白色。所谓寂静色也。阿字体黄。三昧为白。二色合故黄白色也。第三加头上点者。亦作黄白色也。阿字黄。大空白故黄白也。次第四恶字转作黄黑色。阿字黄··点涅槃色黑。故黄黑也。亦··点是降伏义。犹如涅槃坏灭摧破一切障法。此亦如是。故··点作黑也。第五恶即用恶字者。阿字体黄。上点即白。傍即黑当知即是种种杂色也。凡布漫荼罗亦为三重。第一重迦字乃至诃周匝内重名为金刚轮也。此金刚轮持一切法。犹如世界金刚之轮持于世界也。即是行者最初菩提心轮。谓欲坚固菩提心。故先作内重也。次第二轮谓（阿暗）此是长阿及暗二轮。同是中分。若用阿（引）字为轮。即不须用暗字轮也。若用暗为轮。即不须用阿字轮也（私谓。阿引是行是因。暗是证是悟也）次第三轮用恶字为轮。亦从中如上布之令环合也。其伊等十二字。在外散布犹如光焰也。此即是三转法轮之义也。如是布已持诵者。即成持明之身。犹如大日如来神力加持。等无有异。此轮亦名因缘轮也。师及弟子并漫荼罗皆作如是秘密之轮。又此诸字即是真言之轮。故凡有四种轮也。又字轮者。梵音云恶刹啰轮。恶刹啰是不动义。不动者。所谓是阿字菩提心也。如毗卢遮那住于菩提心体性种种示现普门利益。种种变现无量无边。虽如是垂迹无穷尽。能实常住不动亦无起灭之相。犹如车轮虽复运转无穷。而当中未曾动摇。由不动故。能制余动而无穷极也。此阿字亦复如是。以无生故即无动无退。而生一切字。轮转无穷。是故名不动轮也。若行者能了达如是不动之轮。而布诸明即以其体自然。身有所表无非密印。口有所说悉是真言。凡有见闻触知之者。皆必定于无上菩提所成福利真不虚也。如能如是。即同毗卢遮那。而作佛事常照世间也。凡行者持诵时。当观字轮或为句轮。所谓句轮者。观本尊心心上有圆明。而布真言之字轮转相接令明了现前。持诵时观此字。犹如白乳。次第流注入行者口。或注其顶相续不绝。遍满其身乃至遍于支分。其圆明中字常明了。如常流水而无有尽。如是持诵疲极已。即但住于寂心。谓观种子字也。其观法如上已具说之。若得见种子字已。即从种子字中。而见本尊也。如是成已即能遍布字轮而成持明之体方堪作诸事业也。如是阿字是不动义。是金刚体。凡欲令事坚固不动。或令若自若他道心不动等。皆用阿字加之。余一切字亦随事相应用之也。惠苑刊定记云。轮字品者。本疏云。日照三藏解之。轮有多义。略显三释。一约字相。楞伽中。字轮圆满犹如象迹故。二约所诠。是理圆满周备如轮满足三约业用所言不虚。如文可知。大方广佛华严经入法界品顿证毗卢遮那法身字轮瑜伽仪轨。夫欲顿入一乘修习毗卢遮那如来法身观者。先应发起普贤菩萨微妙行愿。后应以三密加持身心。则能悟入文殊师利大智慧海。然行者最初于空闲处。摄念安心闭目端身结跏趺坐运心普缘无边刹海。谛观三世一切如来遍于一一佛菩萨前。殷勤恭敬。礼拜旋绕。又以种种供具云。奉献如是等一切圣众。广大供养已。复应观自心。心本不生。自性成就光明遍照。犹如虚空。复应深起悲念哀愍众生不悟自心轮回诸趣。我当普礼拔济令其开悟。尽无有余。复应观察。自心诸众生心及诸佛心本无有异。平等一相。成大菩提心。莹彻清净廓然周遍。圆明皎洁成大月轮。量等虚空无有边际。复于月轮内右旋布列四十二梵字。悉皆金色放大光明。照彻十方分明显现。一一光中。见无量刹海。一一杀海有无量诸佛。一一诸佛有无量圣众。前后围绕坐菩提场。成等正觉。智入三际。身遍十方。转大法轮。度脱群品悉令现证无住涅槃。复应悟入般若波罗蜜四十二字门。了一切法皆无所得。能观法界悉皆平等无异无别。修瑜伽者。若能与是旋陀罗尼观行相应。即能现证毗卢遮那如来智身于诸法中得无障碍评曰。大日经中。有五字轮二百五十观法。及百字轮布字观法。并以三十二字。为三十二相布字观法。华严仪轨。四十二门布字观法。并有图坛。不载此中。又昔日照三藏将来华严三昧四十二重华坛佛像观行图坛。及以天台大师法华三昧四十二位华台成佛圆融观行。特与此文甚以契合。又大日经五字大漫荼罗。及金刚顶五字旋陀罗尼。并是秘密修证之法门也。

悉昙藏卷第六
悉昙藏卷第七

　　日本国延历寺沙门安然撰
    　  

    第七字义解释有三评。曰。一合成字。二释成句。三乘用字。一合成字即是半满两字□合成灌顶疏曰。他解。无常为半。常为满。兴皇弹。查梨两片半边满耳。他又解。昔说无常不名满。今教具说常无常。故是满。又弹。若以常足无常者。一片梨足半片驭。应为一果者。此是藉足满。兴皇解。涅槃佛性之体非常非无常。常无常具足。故名为满也。今明彼家弹旧或为半边。或为藉足。自说非常非无常。常无常为满者。此亦是驭梨柿栗四片合为一果耳。复应詺之为驽镂满也。今依此品普开一切字。悉是满字。文云。如来出世能灭半字。是故汝今应离半字随逐满字。于一切法无碍无著。本对半明满。既无有半。亦复无满。当知字非字。以无字为满字也。又云。半字是诸经书记论文章根本。又半字是烦恼言说根本。又云。满字是善法根本。一切善法言论根本。异论咒术。一切文字悉是佛说。非外道说。当知佛所说者。悉是内道正法。此以正法字而为满字也。又云。若解文字能令众生口业清净。佛性不尔。不假文字然后清净。佛性自净。当知诸字悉是佛性。佛性非字非非字。而能字能非字。所以称为满字。虽有三义勿作三解。即字无字。无字即字。亦即非字非非字。具足无缺。不纵不横。尔乃得名为满字也。譬如金银种种等宝同入炉冶俱成一器。而种种不失。亦名种种。亦名于一。一即种种。种种即一。亦复非一。又非种种。而种种而一。开一一字悉是佛性。法界亦复如是。包含一切字。而不得一字一切字。而具一字一切字。岂隔半边藉足常无常驽镂等而非满字。是则名为开秘说满。河西（云云）初半字者。世法名半字。佛性为满字。又以九部为半字。大乘为满。又云。梵本无半满之言。直以事未成为半字。具足为满字。兴皇有半边相足。无牵申等满（矣）
    道暹记云。无牵申等满者。前文无于引无常合成满字之常。如前所引四片为果（矣）行满记云。小乘以半字为本。大乘以满字为本。若从本说。半字以满字为本。世间书记以半字为本。若如来方便。流出世间经书记论。半字为本。半字以满字为本也（抄）
    吉藏疏云。问。半满是此间语。外国亦有此半满语不。河西师云。外国不作半满语。而作具足不具足语具足不具足既烦今存半满语。不具足则是半。具足则是满。然外国语多以复。此间多单。若以此语书彼言。则难相领解。故安师五失三不易。则在于此也。但半满难解。此中解亦多。前一解约字论半满。字本则为半。字之枝流根本支末合说故为满。则如大品四十二字以为根本。从四十二字支流。出于诸字。若尔若四十二字。则是半支流出诸字。支本合说则为满。大品乃不作半满之名。而此中之初说半字。以为根本。以半字为根本。大品明四十二字。为字根本者。则是根本半字也。而论解。四十二字则以字为本。故云从字有语。从语有义。若是此中则以语为本。从语有字。故言有十四音名为字义。从音有字有义也。次第二谢灵运传惠观法师解云。以音为半。字音合说。名之为满也。次为料简汝音是一半字。是一半音字合说方名为满者。音半音既是本。字半字亦应是本。解云。不倒从音出字。音得是本。不从字出音。所以字不得为本也。次第三河西师解云。前十四为音。迦佉以去为字。判辨本末之所。末详此意。未知音之与字何者为本末也。然此解。文直云有十四音。次第解释。何者为音。何者为字。释字中云。俱为借字形以释教也。外国作吒字形。犹如半月。如今月生七八日。为借此月形以释佛小乘半字教也。外国侘字形团圆犹如今十五日月。今借此形以释大乘满字之教也。惠远疏云。半字之义泛论有三。一就字体以别半满。彼悉昙章。生字根本说之为半。所生余章文字具足名之为满。又十二章悉名为半。自余经书记论为满。二约所诠以别半满。宣说世法名之为半。说出世法以之为满。又出世中说小名半。说大名满。三约所生以别半满。如下文说。生烦恼者名为半字。生善名满。又生善中生世善者。名之为半。生出世善说以为满。就出世中生小乘行。名之为半。生大名满（抄）
    道暹记云。义净传云。恶病乃至庵阿在十六字。皆是声韵。脚佉乃至梵摩在五五二十五字。名便缮。明此之一名。梵目因多义。一未成文义。二成文义。三男女根义。四虀酱义。五气味义。然其大意总是第三转声。能简别义。此二十五字未将上韵来配时。但是半字。不堪呼见。
    惠均玄义记云。凡小字皆同半字。其十二字。譬如此闻之言。三十四字譬如此间之者。以就言便为诸字。譬如诸字两字合成名满字。满者善义。以譬常住。半者恶义。以譬烦恼。虽因半字为字根本得成满字。乃是正字凡夫所始皆由无明得成。常住乃是真实虽以半字体为不善。满字体为善。无妨满字声亦通不善半字声亦通善。至于成语时亦不得直用一满字。又半与之满两字亦得成语。不必皆是满字也。又或以字义为譬。又复或以字名为譬。或以字形为譬也。字义用十四音。喻昔半字也。字名者如十字。是语之尽。便取此尽处。作义。名其中前语已尽。后语之尽者。便以前者为小尽。后者为大究竟。此二尽之类是也。字形者。如半月者不足。如满月者足。二种形之类也。又合两字半得成满字。以通一切也。旧云。半字者。是满字之半合两半字。则成满字。今胡本经论道俗。皆用三种字。半者如此间之未足。满者如此之具足也。以半字称半人。以满字称满人。半满二意在后说也。十四音名字本者。满字之半。即此半字合而成满。故以十四音。为字本。十四音皆是半字（抄）
    和上悉昙记问答中云。如悉昙字。其驮字上不加娜字。则名半字。若加娜字。乃名满字（抄）评曰。据涅槃经。有三种字一是无字。二是半字。三是满字。今约三字各开二字。无字二者。一是都无。如愚顽者都无笔疏。一是如无。如边裔者所作文书半字二者一是半体。如梵文中多达只耶。及以诸字之省是也。二是半字。如梵章中韵字体文。及以诸字之单。满字二者。一是体满。如体文中各合成字。等字。及以盎迦等字。二是音满。如诸章中十二十六韵字合体文字。各成其音。及加重闏多等字。以此三二。喻彼三二。无字二者。一外外道。如经文云。亲近修习不善法者。是名无字。二内外道。如经云。又无字者虽能亲近修习善法。不知如来常与无常。恒与非恒。及法僧二宝律与非律。经与非经魔说佛说。若有不能如是分别。是名随逐无字义也。半字二者。一世间法。如经所有种种异论。咒术言语文字。皆是佛说。非外道教。说初半字以为根本。持诸记论咒术文章诸阴实法。凡夫之人学是字本。然后能知是法非法。二小乘法。如经又半字义者。皆是烦恼言说之本。满字者乃是善法言说之根本。若言如来及正解脱入于半字。是事不然。何以故。离文字故。满字二者。一权大乘。如经有知如来出现于世。能灭半。是故名为解了字义。是故汝今应离半善解满字。二宝大乘。如经如是字义能令众生口业清净。众生佛性则不如是假于文字然后清净。何以故。性本净故。虽复处在阴入界中则不同于阴入界。是故众生悉应归依诸菩萨等。以佛性故。等视众生无有差别。二释成句。即是单复二文释成。一行义释云。秘密主。云何如来真言道。谓加持此书写文字。以世间文字语言不异真言实义。是故如来即以真言实义。而加持之。若出法性外别有世间文字者。即是妄心谬见。都无实体可求。而佛以神力加持之。是则堕于颠倒。非真言也。已知所加持处。如来以何法加持耶。故佛次言。秘密主。如来无量百千俱胝那庾多劫。积集修行真实谛语四圣谛。四念处国神足。十如来力六波罗蜜。七菩提宝四梵住。十八佛不共法。秘密主。以要言之。诸如来一切智智。一切如来自福智力。自愿智力。一切法界加持力。随顺众生。如其种类开示真言教法者。谓以如来无量阿僧祇劫所集功德。而作遍一切处普门加持。是故随一一言名成立中。皆如因陀罗宗。一切义利无不成就。又此一一功德。即同真言之相。法性自尔非造作所成。今且约阿字一言。以辨其义。如行者自证心时了知世出世间因果本不生。故无苦集灭道。而有一实谛。见此一实谛已。必定师子吼。广为众生说之。是名积集修行真实谛语。又知八倒本不生。故成如来念处。知四如意足本不生故。成法性神通。知是处非处智等本不生故。成佛自然智力。知六蔽本不生故。到于六度彼岸。知七菩提分本不生故。成七种无师觉宝。知四梵住本不生故。成无缘慈悲喜舍。知十八种法本不生故。是故出过心量。不与一切众生共。乃至种种法门。当自在说之。复次知此经初品中义。若了知唯蕴无我。乃至证寂然界时。当约我人众生寿者本不生故。明种种法门。以立五喻。观察性空时。当约诸蕴本不生故。明种种法门。观察蕴阿赖邪。乃至觉心前后际不可得时。当约心之影像本不生故。明种种法门极无自性心生时。当约净菩提心本不生故。明种种法门。乃至如来地当约大悲胎藏曼荼罗究竟不生义明种种法门。如阿字不生门者。及迦字无作门等。皆应广说。如一一字者。乃至一一名。一一成立皆应广说。复次世尊。于法自在。或以一字。摄菩提心等种种一法门。或以三字。摄止观等种种二法门。或以三字。摄三空等种种三法门也。或以四字。摄念处等种种四法门。或以五字。摄根力等种种五法门。或以六字。摄六度等种种六法门。或以七字。摄七菩提宝等种种七法门。或以八字。摄八直道等种种八法门。或以九字。摄九定等种种九法门或以十字。摄十力等种种十法门。乃至以无量字。摄无量法门。诸名句等亦复如是。若就真言通相。如行者持一阿字门时。随彼性欲机缘。或悟四念处。或悟四神通等。各各不同。然随解了一法门时。即具诸余法门。种种法宝不求自至。若就别相。如以四字摄四念处门。若如法修行时。虽自昔未曾正观身受心法。自然悟念处门。而入法界诸法门。常途名义。如智度等广说也。复次如来。以种种法门不可遍举故。复举要言之。初云一切智智者。即是总举十方三世如来一切金刚智印。以此同共加持。则无所不周。又一切如来本行菩萨道时。所集无边福聚。发生无尽大愿。至萨婆若中。究竟圆满。是故皆得智名言。以如是福愿智力。及一切法界本性加持力随顺世间如其种类。而作加持。是故于一切众生种种身语意。皆可开示真言教法。经云。秘密主云。何真言教法者。即谓。阿字门等。是真言教相。虽相不异体体不异相。非造作修成。不可示人。而能不离解脱。现作声字。一一声字即是。入法界门故。得名为真言法教也。至论真言法教。应遍一切随方诸趣名言。但以如来出世之迹始于天竺传法者。且约梵文。作一途明义耳。经云。谓阿字门一切法本不生故者。阿字是一切法教之本。凡最初开口之音。皆有阿声。若离阿声。则无一切言说。故为众声之母。凡三界语言。皆依于名。而名依于字。故悉昙阿字。亦为众字之母。当知阿字门真实义亦复如是。遍于一切法义之中也。所以者何。以一切法无不从众缘生。从缘生者。悉皆有始有本。今赖此能生之缘。亦复从众因缘生。展转从缘。谁为其本。如是观察时。则知本不生际。是万法之本。犹如闻一切语言时。即是闻阿声。如是见一切法生时。故即是见本不生际。若见本不生际者。即是如实知自心。即是一切智智。故毗卢遮那。唯以此一字。为真言也。而世间凡夫。不观诸法本源。故妄谓见有生。所以随生死流。不能自出。如彼无智画师自运众彩。作可畏夜叉之形。成已还自观之。心生怖畏顿躄于地。众生亦复如是。自运诸法本源画作三界而还自没其中。身心炽然备受诸苦。如来有智画师。既了知已。即能自在。成立大悲漫荼罗。由是而言所谓甚深秘藏者众生自秘之耳。非佛有隐也。迦字门一切诸法离作业故者。梵音迦哩耶是作业义。如诸外道计有作者使作者等。诸部论师亦说有作者。有作者有所用作法。三事和合故。有果报。若因般若方便。谓有决定。即堕无因。若堕无因一切法即无因果。能生法名因。所生法名果。是二法无故。作及作者。所用作法。罪福果报。及涅槃道。一切皆无。复次作作者相因得生。若定有作法。则当定有作者。是皆不异外道论议。如中论观作作者品中广说。今正观察作作者等。悉从众缘生即入本不生际。本不生际者。有佛无佛法尔。如是为名谁造作之首。是故若见迦字。则知一切诸法皆是造作所成。名为自相。若是作法者。当知毕竟无作名为真实义也。佉字门一切诸法等。虚空不可得故者。梵音佉字是虚空义。世间共许虚空是无生无作法。若一切法本不生。离诸作是毕竟如虚空相。今此空相亦复不可得也。何以故。如世间无色处名虚空相。色是作法无常无住。若色未生未生。则无灭。尔时无虚空相。因色故。有无色处。无色处名空。中论观六种品中广说。此中义亦如是。若色本来不生。何者名为无色处。无色处不可说。则无虚空定相。复次诸法如虚空相。是为不诳相。如涅槃经说。五阴灭更不生余五阴。是涅槃义。若五阴本来不生。今何所灭。而名涅槃耶。是故如虚空相亦不可得。是佉字门真实义。哦字门一切诸法一切行不可得故者。梵云哦多也（二合）是名为行。行谓去来进退不住之义。今从阿字门。展转释之。以诸法本不生故。无作无作故。则无所待对可说为空。空者即不行处。不行处尚不可得。况行处耶。中论观去来品。明行止义。以相续故名行。如从谷子生牙叶及无明缘诸行等。以断故名止。如谷子灭故牙叶灭。无明灭故诸行等灭。若法已行。则无行。已行故未行。亦无行。未有行法故。行时亦无行。不离已行未行故。以如是等种种门。观察毕竟无行无行故。则无所止以无行无止故。则是无有往来诸趣者。亦无住涅槃者。复次若人不动本处。即是所诣处者。当知是人无行无到故。云一切行不可得也。伽字门一切诸法一合不可得故者。梵云伽那。是密合义。如众微相合成一细尘。诸蕴相合而成一身等。中论观合品。诸论师言。以见可见见者三事故。而有所见。当知有合。闻可闻闻者。乃至染可染染者等诸烦恼亦然。答者云。凡物皆以异故有合。而今一切法。异相不可得。是故无合。如彼广说。以字门展转相释。故且以行义明之。凡有所行。当知必有行可行行者三事相合。今一切法本不生故。则无所行。云何行可行行者得合耶。复次若诸法各各异相。终无合时。若至本不生际。则无异相。亦不可合。是故一切法。毕竟无合也。遮字门。一切诸法离一切迁变故者。梵云遮庾（二合）底。即是迁变义。又梵音遮唎耶。是诸行义。如见遮时。即知诸行迁变不住。中论观行品云。诸行名五阴。以从诸行生故。是五阴皆虚妄。无有定相。如婴儿时色。乃至老年时色。中间念念不住。分别决定性不可得。性名决定有。不可变异。如真金不变。今诸法虽生不住自性。是故当知无性。如彼广说。若性无者。本初不生。本初不生者。即是如来之身。常恒安住无有变易。故云离迁变也。复次若一切法是和合所成。则有迁变。今诸法无生无作。乃至无所行故。则无和合。无和合故则离一切迁变。凡诸字门。皆当逆顺旋转相释使无挂碍。今且约次第相承耳。车字门。一切诸法影像不可得者。梵音（上）车野是影义。如人影像皆依自身。如是三界万法唯是识心因缘。变似众境。是事如密严经广说。乃至修瑜伽者。有种种不思议事。或能面见十方诸佛普现色身。亦皆是心之影像。以心本不生故。当知影像亦无所生。无所生故。乃至心无迁变。故影像亦无迁变。所以然者。如影自无定性。行止随身。心影亦尔。以心动作戏论无一念住时故。世间万用亦复为之流转。若了心如实相时。影亦如实相。故不可得也。惹字门。一切诸法生不可得故者。梵云惹哆也。是生义。如泥团轮绳陶师等和合故。有瓶生缕绳机纻织师等和合故。有□生。持地筑基梁栋泥草人功等和合故。有舍生。酪酪器钻人功等和合故。有苏生。种子地水火风虚空时节等和合故。有牙生。内法因缘亦如是。无明行等各各生因。而复生是故。若见惹字门。即知一切诸法无不从缘生。如论偈言。众因缘生法。即是无自性。若无自性者。云何有是法。是故生不可得也。外道论师说种种邪因缘。或无因缘生一切法。佛法中人亦有失般若方便故。取着因缘生灭相。如中论广破。复次阿字门。是诸法本性不生。惹字门。以十喻观生虽从缘有。而不可得。若生毕竟不可得。则不异无生际。又十喻是心之影像。不出法界。故生亦不出无生际也。社字门。一切诸法战敌不可得故者。梵云社闏骎。是战敌义。若见社字。则知一切法皆有战敌。如世间善不善法逆生死流。顺生死流法布施。悭贪持戒。乃至智慧无明等。更相待对胜负无常。乃至如来出世以一切智力。破魔军众。亦名为战。然一切法中。我义不成故。智慧烦恼。竟为属谁。而言毗婆舍那能破烦恼耶。若言明生时暗灭故。名为破者。为已生故破。未生故破耶。已生则无暗。更何所破。未生则自无有体。又何能破。若生时名为半已生半未生。故明暗毕竟不相及。又一切法本。不生乃至无影像故。便同一相不出于如。云何佛界如与魔界如战。故佛坐道场时。但了知诸法如无对。而世间谈议。自立战胜之名耳。吒字门。一切诸法慢不可得故者。梵音吒迦啰是慢义。谓见彼法卑下此法高胜。如三界六趣种种优劣不同。所起慢心无量差别。略说有七种相。如毗昙中广明。乃至求三乘人犹有上地下地不平等见。今观诸法无生乃至无待对故。则知阿耨多罗三藐三菩提于法平等无有高下。是故如来亦名一切金刚菩萨。亦名四果圣人。亦名凡夫外道。亦名种种恶趣众生。亦名五逆邪见人。大悲漫荼罗正表此义也。吒字门。一切诸法长养不可得故者。梵音毗吒钵那。是长养义。如世间种子为因。五大时节为缘。渐次滋长得成果实。内法亦尔。于业田中下识种子。无明所覆爱水所润。而得滋长。如稻□经中广明。今此经违世顺世八心相续增长。亦各有因缘。乃至净菩提心。以五字门。为缘。生大悲根。佛娑罗树增长。弥布满于法界。然一切法即由此五字门本不生离言说自性净无因缘如虚空相。故长养不可得。复次从阿迦字。以来展转相释。乃至诸法毕竟平等。无有高下。以无高下故。当知即无有增长也。拏字门。一切诸法怨对不可得故者。梵音云拏闏罗。是怨对义。如世间仇仇更相报复。故名为对。又前云战敌。是彼此相加。此中怨对是避仇之义。梵音各自不同。毗尼中佛说。以怨报怨。怨终不绝。唯有无怨怨乃息耳。又说。女人是梵行者怨。无量义经亦说。生死怨歊自然散坏。证无生忍。半佛国宝。是故行者。见拏字门时。则知一切法悉有怨对。名为了知字相。又以诸法本不生乃至长养不可得故。当知怨对亦复本来不生。乃至无有长养。是故如来毕竟无有怨对。名为字门真实义也。荼字门一切诸法执持不可得故。梵音汤迦是执持义。以荼字上安置点。是故转声为汤。其体则同。又云鯱哩何者。亦是此别名。经云鬼魅所著。或云非人所持。智度云着衰。皆是鯱哩何鬼所作。以着人不相舍离故以为名。其日月五星等。亦以终始相随故。梵语名鯱哩何。翻为九执。正相会一处。天竺历名正着时。此执持义。与陀罗尼不同也。见此荼字门。即知一切众生从无始来。为四魔所著不能舍离。是名字相。今以阿字等种种门。展转观一切法皆不可得故。当知一切法无有怨对。以怨对本不生故。终不以平等法界执着平等法界。故云一切法执持不可得也。多字门。一切诸法如如不可得故者。梵云哆他多。是如如义。语势中兼。有得声。证得如如。即是解脱义。如谓诸法实相。种种不如实见。戏论皆灭。常如本性不可破坏。若见多字门。即知一切诸法皆是如如相。名为字相然有一类外道计。有如如之性。若知见此者。名为解脱。虽作此说。只是于我见上转作异名。龙树以为。声闻经中。言法位者。亦是诸法如义。以所入未深故。而生灭度之想。语生死涅槃是相待法。若知生死从本际已来常自如涅槃相。复待谁故说为涅槃。是故一切法毕竟非实非虚。非如非异。中论亦云。涅槃之实际及与世间际如是二际者。无毫厘差别。以无差别故。一切法无怨对。故无执持。无执持故。亦无如如解脱也。他字门。一切诸法住处不可得故者。梵云萨他娜。是住处义。亦是位义。如人从此往处升上某处。其所依处所说名为位。诸贤圣地位亦如是。约诸行道入心迹所依所止息处故。说种种名。若见他字时即知一切诸法无不待缘成故。当知悉是所依住处。是为字相。然诸法本来不生。乃至如如解脱亦复不可得。则无去无来无行无住。如是寂灭相中。当有何次位耶。复次入多字门时。了知诸法皆空。故不住生死中。即此如如亦不可得故。不住涅槃中。尔时行处尽息。诸位皆尽遍一切处。的无所依。是名以不住法。住于如来大位也。娜字门。一切诸法施不可得故者。梵云檀那。是舍施义。若见娜字。即知一切诸法皆是可舍相。所以者何。以一切法离合在缘。无有坚住。若于中执着生爱必为所焚。乃至十地诸菩萨。于自地所生净妙功德未到于彼岸。故犹有不思议退失。不名第一安乐处。今观诸法不生故。施者施处乃至所施物。皆悉本来不生。乃至一切法无住处。无住处故。即此三事亦无住处。是故佛坐道场。都无所得。亦无所舍。于虚空藏中。无所蕴积。而普门流出遍施群生。是名见檀实相。亦名具足檀波罗蜜。又如来秘宝之藏皆是法然。所谓不可授人。若施他时。还就众生心室中开出之耳。是故经云。一切诸法施不可得名为字门真实义也。驮字门。一切诸法法界不可得故者。梵云达摩驮都名为法界。界是体义分义。佛之舍利亦名如来驮都。言是如来身分也。若见驮字门。即知一切诸法悉皆有体。谓以法界为体。所以者何。若离诸法实相。则一切法体义。不成故。夫法界者。即是心界。以心界本不生故。当知法界亦本不生。乃至心界无得。无舍当知。法界亦复无得无舍。舍尚自无。无法可舍。况可得乎。若法界是可得相者。即是从众因缘生。若众因缘生。当知自无本体。何况为诸法体。故法界者唯是自证常心。无别法也。复次如来大施者。所谓大悲漫荼罗。法界者。即是普门实相。如是实相不可以加持神力示人。是故无法可得。波字门。一切诸法第一义谛不可得故者。梵云波罗闏他。翻为第一义。或云胜义。萨底也此翻为谛。谛义相于娑字门说之。今此波字门。正明第一义相。龙树云。第一义名诸法实相。不破不坏故。复次诸法中第一名为涅槃。如阿毗昙云。云何无上法。谓智缘尽。即智缘尽。即是涅槃。若见波字。即知一切法不离第一义。第一义不离诸法实。是为字相。若知字门真实义者。第一义亦不可得。何以故。无爱无著故。智论又云。以众生着涅槃音声。而作戏论。若有若无。以破着故。说涅槃空。是名第一义空。不破圣人心中所得。以圣人于一切法中不取相故。复次一切法皆入平等法界则无高下。岂欲令无生法中有胜劣相。邪见故。第一义不可得也。颇字门。一切诸法不坚如聚沫故者。梵云沛奴译云聚沫。如大水中波涛鼓怒相激而成聚沫。有种种相生。乃至固结相待遂有坚用。然从粗至细。一一观察。只是缘生不可撮摩。都无性实。至其本际。则举体是水都无所生。今世间种种五阴。亦复如是。今摄末归本。去丈就尺观之。乃至如丝忽之际。介然时微动。皆是展转从缘。若是从众缘生则无自性。若无自性。当知是生即不生。至于本不生际。但是心性海耳。而随六趣妄情。遂有世界之目。夫心性海者。即是法界。法界者即是胜义涅槃。若能如是见时。虽复洪波震荡作种种普现色身。亦不坏澄清之性也。闏字门。一切诸法缚不可得故者。梵云满驮。此翻为缚。如人为缧绁所拘不可得动转。是缚义。若以方便解是结时则名解脱。若离身绳无别缚解脱法。如天帝释以微细缚。缚阿修罗王。置忉利天上。起念欲还时五缚已在其身。若息念时。缚自除解。若波旬罥网复过于此。百千倍数。何况业烦恼无为缚等耶。以要言之。若离诸因缘不堕诸法数者。乃谓无缚。是为字义。中论云。离五阴别有众生者。则应以五阴缚众生。而实离五阴无众生。若离五阴别有烦恼者。则应以烦恼缚五阴。而实离五阴无别烦恼。以如是等种种因缘。当知无缚。无缚则无解。无缚解故。涅槃即生死。生死即涅槃。如观缚解品中广说。复次若诸法本来不生。乃至如聚沫者。是中谁为能解。谁为可缚。是故诸缚不可得也。婆字门。一切诸法一切有不可得故者。梵云婆缚。此翻为有。有谓三有。乃至二十五有等。若见婆字。即知一切诸法皆悉有因缘。众缘合故。说名为有。无决定性。所以者何。若法定有相。有相则终无无相。是即为常。如说三世者。未来中有法相。是法来至现在。转入过去。不舍本相。则堕常见。若说定有无是无必先有今无。是则为断灭见。因是二见故。远离佛法。如中论破有无中广明。今观诸有从缘即是本不生义。以本不生故。无作无行。乃至无缚无脱。是故婆字门以从缘有故。具足一切字门。若具一切字门。即是三昧王三昧。能破二十五有。释迦牟尼。由此义故。名为破有法王也。野字门。一切诸法一切乘不可得故者。梵云衍那。此翻为乘。亦名为道。如人乘驭舟车。则能任重致远。有所至到。若见野字门。则知一切众生以种种因缘。趣向生死果报。及趣涅槃者。各有所乘。亦知无量诸乘悉是佛乘。名为字相。今观诸法本不生故。即是无行无住不动不退。是中谁为乘者。当乘何法耶。复次是乘。从三有中出。至萨婆若。五百由旬。无非宝处者。欲行何道往诣何处乎。是故一切乘不可得。乃名摩诃衍道。啰字门。一切诸法离一切尘染故者。梵云啰逝。是尘染义。尘是妄情所行处。故说眼等六情行色等六尘。若见啰字门。则知一切可见闻触知法皆是尘相。犹如净衣为尘垢所染。亦如游尘纷动使太虚昏浊。日月不明。是为字相。中论以种种门谛求见法。无有见者。若无见者。谁能用见法。分别外色。见可见见法无故。识触受爱四法皆无。以无爱故。十二因缘分亦无。是故眼见色时。即是涅槃相。余尘例尔。复次以阿字门。展转观察诸尘。以其本不生故。无造作故。乃至无所乘法及乘者。故当知所可见闻触知法。悉是净法界。岂以净法界。染污如来六根耶。鸯掘摩罗经以佛常眼具足无灭。明见常色。乃至意法亦如是。是啰字门真实义也。逻字门。一切诸法一切相不可得故者。梵云逻吃洒。此翻为相。有人言性相无有差别。如说火性即是热相。或言少有差别。性言其体。相言可识。如释子受持禁戒。是其性。剃发割截染衣是其相。若见逻字门。即知一切法皆悉有相。相复二种。一者总相。谓无常苦空无我相。别谓诸法虽无常无我。而有各各相。如地坚水湿火热风动等。舍为施相。不悔不恼为持戒相。心不变异为忍相。发勤为精进相。摄心为禅相。无所著为惠相。能成事为方便相。织作生死为世间相。无织为涅槃相等。今观有为无为法体性皆空。此相与谁为相耶。如中论三相品及十二门中广说。复次净法界中。百六十心等种种诸相。本不生则无造作。无造作故。乃至毕竟无尘。无尘故。离一切相。以离一切相故。名为诸佛自证三菩提也。□字门。一切诸法语言道断故者。梵音□劫跛名为语言。若见□字时。即知一切诸法不离语言地。以是诸法无不有因有缘故。若法本来不生。则是离诸因缘。是故语言道断。复次若法是作相。则可宣说。无作则语言道断。若虚空相是有相者。则可宣说。以诸法如虚空相。亦复无相。是故语言道断。若法有行有迁变有影像。则可宣说。若无行无迁变无影像。则语言道断。乃至诸法若是有相者。则可宣说。今一切法离一切相故。不可表示。不可授人。是故语言道断。复次无相亦无定相。当知一切法即相无相。即非相非无相。如彼三目不可思议。是故语言道断。余法门例此可知也。奢字门。一切诸法本性寂故者。梵云扇底。此翻为寂。如世间凡夫。获少分恬泊之心。止息諠动。亦名为寂。乃至二乘人等永断诸行轮回。得涅槃证。亦名为寂。然非本性常寂。所以然者。诸法从本来。常自寂灭相。三界六道。何者非是涅槃。无漏智生时。复与凡夫何异。而今独于其中作灭度想。岂非颠倒耶。又若诸法本性寂者。于四十二地中。何者非是如来地何者非是凡夫地。若弥勒菩萨。以本性寂故。得一生记者。一切众生皆亦应得记。若一切众生于本性寂中不妨修学凡夫事者。弥勒菩萨。亦应修学凡夫事。而今作差别想。岂非戏论耶。若入奢字门时。则知是法平等无有高下。常无所动。而无所不为。故云解脱之中多所容受。大般涅槃能建大义。皆以此也。沙字门。一切诸法性钝故者。若梵本存质当云性同于顽。顽谓犹如木石无所识知无触受之义。所云同者是兴喻之言。非一向即同于彼也。又大品云般若无知自性钝故。即与此字门义合。故饰文者存古译之辞耳。夫自性钝者。即是极无分别心。不愚不智不惠。无识无智无妄无觉。乃至一切诸法不能动摇。但是一纯固金刚地耳。所以然者。如世间人以取舍不忘故。尚智慧而弃愚痴。尊涅槃而贱生死。而今一概本不生。乃至一概本性寂。则谁利谁钝耶。如彼金刚利刃。以对不坚物故。以偏用一边故。则名为利。若令所向之处悉是金刚。举体皆圆不可偏用。则利相同归于钝矣。娑字门。一切诸法一切谛不可得故者。梵云萨跢也。此翻为谛。谛谓如诸法真相。而知不倒不谬。如说日可令冷。月可令热。佛说苦谛不可令异。集真是因。更无异因。因灭则果灭。灭苦之道即是真道。更无余道。复次涅槃云。解苦无苦是故无苦而亦有真谛。余三亦尔。乃至分别四谛。有无量相及一实谛。如圣行品中说之。是为字门之相。然一切法本不生。乃至毕竟无相故。语言道断故。本性寂故。自性钝故。当知无见无断无证无修。如是见断证修悉是不思议法界。亦空亦假亦中。不实不妄。无定相可示故。云谛不可得。中论四谛品中。亦广辨其义也。诃字门。一切诸法因不可得故者。梵云系怛缚。即是因义。因有六种。及因缘义中因有五种。如阿毗昙广说。若见诃字门。即知一切诸法无不从因缘生。是为字相。以诸法展转待因成故。当知。最后无依故。说无住为诸法本。所以然者。如中论。以种种门。观诸法因缘。悉不生故。当知万法唯心。心之实相即是一切种智。即是诸佛法界。法界即是诸法之体。不得为因也。以是言之。因亦是法界缘。亦是法界。因缘所生法亦是法界。前说阿字门。从本归末。毕竟到如是处。今亦诃字门亦从本归末毕竟到如是处。阿字从本不生生一切法。今亦以无因待为诸法因。终始同归。则中间旨趣皆可知矣。复次此中旋陀罗尼字轮相者。谓以一字释一切字义。以一切字。释一字义。以一字义。成立一切字义。以一切字义。成立一字义。以一字义。破一切字义。以一切字义。破一字义。如一字一切字者逆顺旋转例此可知云何以一字。释一切字。如释迦字时。但以种种因缘。观本不生。即见无所作义。乃至释诃字时。亦以种种因缘。观本不生。即见无因义。云何以一切字。释一字。如释阿字门时。以种种因缘。观无造作。即见本不生义。乃至以种种因缘。观诸法无因。即见本不生义。余字门例尔。当广说之。云何一切字成立一字。谓一切法本不生。以无作故。如虚空无相故。无行故。无合故。乃至无因故。云何一字成立一切字。谓一切法无作。以其本不生故。乃至一切法无因。以其本不生故。云何以一切字破一字。如人执诸法有本有生。应破彼言。若诸法离于造作。而云有生者。是义不然。乃至若诸法。因不可得。而云有生者。是义不然。云何一字破一切字。如入执有造作。应破彼言。若诸法本不生义。已成立而云有作。是义不然。乃至执有因者。亦破彼言。若诸法本不生义。已成立云有因。是义不然。云何逆顺旋转。所谓若法本来不生。则无造作。若无造作。则如虚空无相。若如虚空无相。则无有行。若无有行。则无有合。若无有合。则无迁变。乃至若无因者。当知法本不生。是名为顺。若法无因。则谛不可得。若谛不可得。则自性钝。若是自性钝者。当知本性寂。若本寂者。当知无相。乃至若本不生者。当知无因。如是八种义门自在旋转说之。复次今言一切法者。是总相耳。若依摩诃般若经。色乃至一切种智。一一别异说之。义则无量。又一一门当约真言住心品中浅深之相。次第分别。以字门转故。义亦不同。以是义故。能出生百千万亿旋陀罗尼也。复次如来一切言说无非真言故。当以如是字义。普入一切修多罗。是故智度论云。菩萨若一切语中。闻阿字。即时随义。知所谓一切法从初来不生相（阿提秦言初。阿耨波陀秦言不生）若闻罗字。即随义知一切法离垢相（罗字秦言垢）若闻波字。即时知一切法入第一义中（波罗末陀秦言第一义）若闻遮字。即时知一切行皆非行（遮利夜秦言行）若闻那字即知一切法不得不失不来不去（那秦言不）如彼论四念处品中广说。复次一切名言中。有阿声者。悉入阿字门。有迦声者。悉入迦字门。乃至有诃声者。悉入诃字门。是故一字门中具无量义。非从诃字门中但有无因义也。余字门当知。例尔。且如娑哆也。是谛义。是故经云娑字门一切诸法谛不可得。又娑哆是着义。是故供养法中。云娑字门一切诸法无染着。又如婆□。是有义。是故经云婆字门一切诸法有不可得。又婆□娜是观义。是故供养法中。云婆字门一切法离诸法观。余皆效此。所以大品经及花严入法界品。皆说四十二字门。涅槃文字品文殊所问经大集陀罗尼自在王品。各释悉昙字母。与此经所说。其义或异或同。若得此意。则诸经冷然悬会无所违妨也。复次一一字门皆言不可得者。为明中道义故。今且寄车字门说之。如观镜中面像。以本质为因。净镜为缘。有影像现见。是为所生之法。妍蚩之相现前不谬。故名为有。以种种方便。推求都不可得。是名为空。此有此空皆不出镜体。体即一名中。三相不同而同。不异而异。是故世间论者不能思议。此真言门亦尔。以观心为因。三密为缘。普门海会现前不谬故。名为有。以种种门。推求都不可得。是名为空。此有此空皆不出法界故。说为中。三谛不同而同。不异而异。一切方便乘人。不能思议。余法门例皆如此。不可遍举也。经云。秘密主。仰壤儜曩莽于一切三昧。自在速能成辨诸事。所为义利悉皆成就者。于迦遮吒多波五类声中复各有五字。其第一至第四字。皆是惠门。已如前说。第五字皆是证门。今合说之。梵书以此五字皆同圆点。且如迦佉哦伽四字增加。至第十一声。皆于首上安点。若欲除去此点。而于次后字上。累加仰字等。其字即与有点不殊。又梵字十二声中。第一是本体故。即次第二字是行。第三以去。以诸画增加者。皆名三昧。第十一其上安点是证。第十二傍置二点。是般涅槃。若此仰字。能遍智慧三昧声故。当知即是大空义。是故别说不与前字相合论也。涅槃经。此五字亦具明字义。今毗卢遮那宗。寄此五字以明大空。大空是证处。无法可说故。但以圆点表之。又此圆点虽自体无门。而遍一切法门。如虚空远离众相。而含万像。是故一切字门。若加空点者。具自在之用。悉能成辨诸事也。且如阿字门。无生妙惠一切众生。等共有之。但以不自证知故。如贫女宝藏不能得其势力。发行时如方便开发。入证时如宝藏现前尔时随意。受用所求必获。故云加此空点者。诸有义利皆得成就也。
    吉藏涅槃疏云。今释此文。略为三意。一者明借字。诠辨涅槃。因字得涅槃。故云所言字者名曰涅槃也。二者明。欲破世人高下之见。涅槃极高出于生死之外。亦文字则是世间浅近之法。此则极下。今破高下之见。故云字者则是涅槃。如大医用一切物皆是药也。故肇公云。道远乎哉。即事而真。圣远乎哉。体之则神也。净名经云。不离文字说解脱法（云云）三者明。此文字世出世共用。若是世间人用字。则以自名生死。若是佛用之则以自名涅槃。犹如一阿字。阿者言无。若是世间之人用。则云无衣无食等。若是佛用之。则云无生无灭无患等。既用此字以名涅槃。故云字者名涅槃也。常故不流者。既名字则涅槃。涅槃是常。故云常。若无常则动。以无动故。云不流。以不流动故所以无尽。故是金刚也。短阿者下第二别释十四音。此中合后四字。都有五十字。但此中明十四音。大品明四十二字。谓一切诸字根本。犹如此间有宫商等五音。有四十余字。以为根本。诸师尔。今所解者。就前四十六字。若单转。分得二百八十字。若复转之。则得二千七百字也。然释此中五十字。若依此土诸师。分为四十七段。前六则为四十六。后四字复为一段。故成四十七段也。若依三藏法师。则开为二。前四十六字。是第一。释如来四德。后四字。是第二。释三宝及对法。今亦不同此土。亦不全依三藏。然三藏作此二段。分无伤也。前释四德更开为二。短阿一字略释四德。长阿以下四十五字。广释四德。今是初四德分为四。初释常。二释我。三释净。四释乐。今初言短阿者。经有两本。有作长短两阿者。有作恶阿者。将恶字代于短阿。然经中多作长短阿。此须依字而读不须刊治也。所以作长短两阿者。外国有长短两阿字形异。此间无有长短两阿形异故。所以以长短字来标之。然此中明阿与大品异。此中。云阿薄那此云不可破坏。大品云阿耨波提。此云初不生也。今云不可破坏则是常也。譬如金刚者。若望前犹是常。若望后者此是第二释我。金刚能摧一切物。譬我自在无碍也。又复阿下第三释净。今言又复阿者。还是短阿。言九孔无所流者。不流出不净诸恶。若眼中见色起贪等。则是复流出恶。今如来九孔不流出如此诸恶故言不流。又无九孔者。上明九孔不流。此则是因。今言无九孔。则是果也。又复阿者。名功德。此第四释乐。以有功德故。所以乐。若无功德。则不乐。今言名功德。则是乐也。此是略释四德竟。而复非止有此意今更明。从前则是释如来离义。名为功德下。则是释如来得义。此具叹如来得离也（云云）此长阿者。下第二四十五字广释四德。则为四。俱不次。第一释净。第二释常。第三释我。第四释乐。今前释净。然此中诸字。例有三。初标次释后结。今是长阿中之初标也。名阿阇梨下。第二释释中复为三。第一就师释净。第二就弟子释净。第三就师教弟子。以释净。此中若为释净耶。若得正师教于弟子。弟子依教修行。得离诸恶过。则是净。若师弟不尔则不净。今前就师释净。此长阿名阿阇梨。前短阿言阿薄那。此云不可破坏。今长阿云阿阇梨。此云正行。亦云正师。亦云正教也。不行邪故言正行善教弟子故云正师。能说正说故云正教。亦云圣行。圣犹是正。圣人所行。故名圣行。然此阿字通内外用。佛法既有师弟。师名阿阇梨。则正行正师等者。世间亦自有师弟邪正。故有正行正师也。又后阿者。名制度者。此阿犹是长阿所含。制则是控制。度则是法度。制则制七支之恶。度则是法度度量。有如此大法度。是如此语含于师弟。师既有此德。弟子学师。亦有此德也。又后阿者必依圣人下。第二就弟子以释净。弟子依师修学威仪进止也。供养恭敬三尊及与父母。此则是学世间法。及学大乘以下。此是学出世间法也。又后阿者名教诲以下。第三约师教弟子。以释净。言教诲者。教则教其作善。诲则令其改恶。此则是诸恶莫作诸善奉行。则是正行则是离也。是故下。第三结短伊者。则是第三音。是第二释常德。今初标则是佛法。正释此中若为释常德耶。此意如前释。大者其性广博。所言大者名之为常。此中既明广大。则是常也。伊者彼云伊奢支。谢论翻为此。则如下云此是佛说此是魔说也。真谛三藏翻为无垢。亦有文也。然此中短伊复有经本。不云短伊。直作亿字者。短阿直作恶字者。此是光宅法师所安也（云云）长伊是第四音。则是第二释我。伊首罗谢论翻为自在。自在则是我义。故就伊字以释自在。此中前就二天释自在。次就四天释自在。正释佛自在。兼明四依自在。既释自在何得言法为自在。今明法即自在。欲得自在应须护法。以持护法得法故。分得自在。又自在名为护世。此寄四天释自在。则兼明四依自在。出世护持正法。敷扬宣说则是自在也。复次伊者。为自在故说者。此明为令众生得自在故。说大乘方等经典。众生欲得自在。应须修习方等也。为断嫉妒者。应断一切恶。何得止云断嫉妒耶。解云。此音中含嫉妒故。言断嫉妒。不含余恶故。不言断余恶也。二者明嫉妒之偏多。如今人得高名重位。则多于嫉妒。故偏言断嫉妒也。短忧者。此第五音则第四释乐。光宅法师治经作郁字也。今短忧名忧哆逻。谢论翻为上。以其最上所以乐也。真谛三藏翻为最胜。此四有文（云云）长忧不见有翻。此第六音还释前乐义。与前异者。前直释乐。此中释乐后长有诽谤故为异也。以牛乳为譬。何不明余乳。今明牛乳胜。能生五味。余乳不尔。羊乳亦得成酪生苏熟苏。而不得醍醐。故不及牛乳。所以以牛乳为譬也。与牛无差别者。牛是畜生中之最痴者。今若谤如来性者。则与此无别也。□者是第七音。此下六字无长短音。前六字则有长短音者。旧有两解。一云前六字。所以有长短者。外国有长短两形异。如何字有长短形异。故此间以长短标之。后六字。彼国无长短之形异故。此无长短标之也。第二解云。此十二字。外国并有长短形。何以知之。小本中云。此十二字。皆有长短音。而今文前六字标长短。后六字不明长短者。明前六字此间无长短字。如阿字此间无有长短两阿异故。所以长短隔之。后六字此间既有长短两字。直逐字书不须复存长短之字也。言□者。外国名□梵。此间云无异。所以有此字来者。还是成前前。第五第六两释如来性。解释涅槃。如来性则是因。涅槃则是果。开于因果今则次此明因果不异。如来性为涅槃不异也。野者外国言野折。真谛三藏。翻为利益此亦从前文生。前既开如来与涅槃。次分别其不异。今明如此异不异义。并能利益众生。故有今文也。谢论翻为如来。文中具明有此意。谢论得其前。三藏得其后也。乌者彼云乌伽。此翻为漏流。漏则是三漏七漏。流则是四流。此亦从前生。上既言开因果。次复明因果不异。皆能利益。故今明利益。故能离烦恼诸漏诸流。前则是明其得。今则是明其离也。炮者彼云炮安钵那。此翻为究竟。前既其明得离。故今则究竟。若得离未圆。则不究竟。以具得离故。所以究竟。此是真谛意解。而后不可解者。但释十四音始明十字。何得已云究竟耶。旧一解云。此中除后庵痾二字。唯取十字采后鲁流等四字。足为十四音。但安后四字置今十字之中。若然者此炮字即是第十四字。故云究竟也。梁武弹此解云。前来恶阿郁忧等次第而来。那忽以后四字简其中耶。故为不可。而梁武自作两解。一云此炮字训尽。以其字训尽故。所以为究竟也。二前明从来数。此是第十字。十字是一数之极。故云究竟。今弹梁武明。炮字是此间字训尽。何得以解外国音耶。庵者彼云庵摩罗。此翻为能遮。此复是叹离。前则叹内离。今则叹外离也。痾者此第十二音。彼云阿阇萨尼。此云莫过。知涅槃于诸经中最胜。无有过者也。迦者下若依从来诸师释者。前来十二字是音。此下是字。但上来曲标字解释竟。未知何者为音。何者为字耶。若依秀法师释前十二字。两字为一音。合明六音竟。此下二十五字。五字为一音。合为五音也。若依旧解。此中五十字。为四十七段。此即是第十三。依真谛三藏以前四十六字。释如来四德者。前十二字已释如来四德竟。今此下有十字。释涅槃本有义。何故此中释涅槃本有。上既释涅槃四德竟。而未知。是何涅槃。为是始有为是本有。故今明。是本有涅槃也。问。今明本有涅槃义者。将不是他义耶。解云。涅槃未曾本始为众生故。叹美为本有。如非常非无常叹美是常。苦乐亦然也（云云）此十字释本有为二。第一五字为章门。第二五字释章门。今初迦者。彼云迦楼尼。亦云迦楼那。亦云迦楼低。此翻为慈悲。明涅槃佛性是本有。而众生不能得知。如来以大慈悲为众生显说。故云慈悲。呿者此是第二字。彼云呿罗。此翻为粗恶。若言涅槃佛性是始有无常。即是粗恶。非众生之善友也。伽者是第三字。彼云伽婆。此云库藏。此亦从前生。上既言涅槃佛性是本有。人谓若本有者。何故不见。今明虽有为烦恼之覆藏。故不见也。重音伽彼音云伽那。此云不变。亦从前生。上既言涅槃佛性为烦恼所覆。人则为疑。若为烦恼所覆。应为烦恼所坏。今明不然。虽为烦恼所覆。而不为烦恼所坏。故云不变。犹如日月为云雾所覆。而不为云雾所坏。此是一途之言。若通论者。亦得例义。既于缘为烦恼所覆者。于缘亦得言坏。至论涅槃。未曾覆未曾坏也。俄者第五字俄。彼云俄伽娑（上声）舸。此云破坏。亦对前生。上既言涅槃佛性不可坏。今可破坏则是诸行可破坏也。遮者下此第二五字。释前章门。今初前释上第一字明本有义。彼云遮梨耶。此云修行。上既言慈悲说涅槃本有。今明云何可得。劝令修行则得也。车者此前第一字。彼云车陀。亦云车侈罗。此云以散盖。前第二字。明若为众生说本无佛性者。则是粗恶。今若明涅槃佛性本有者。则能覆阴众生犹如散盖。阇者此第三字。释前第三伽字。前伽字名库藏。明烦恼覆佛性。今释。彼云阇罗。三藏翻为不老。明虽为烦恼所覆。终不变老也。谢论翻为生。生犹不老也。重音阇者（禅音膳音）彼云膳颇梨蛇。此云密遣。亦云炽盛。则释前第四字。前明虽为烦恼所覆而不变坏。今则烦恼虽复炽盛。终不能坏于佛性也。若者彼云若那。此云智。则释前第五俄字。明诸行破坏。今有智故。知涅槃佛性不可坏诸行可坏也。吒者此下有十字。释如来始终教门。亦有二。前五字标章门。次五字解释。今前五字标章门。为二。初两字释如来始终教门。次三字明学有得失。今前两字释如来始终教门。此两字□无有悉昙。若是前来诸字并释字义。训以释。今此中两字但借字形以释教也。两字释佛教前字。释佛小乘教。后字释大乘教。所以前字释小乘者。外国作吒字形。犹如半月。如今月生七八日月。为借此月形以释佛小乘半字教也。侘此第二字。彼国侘形团圆。犹如今十五日月。今借此形以释大乘满字之教也。荼者下三字。释学教失。三字为三。初明凡夫失。二明二乘失。三明外道失。今第一字明凡夫失。彼云荼罗。此云痴钝。以不受佛教故为痴。虽受而不悟。故钝也。重音荼。一除赦反。彼云缅荼。此云盘角。即是羊角曲处。即譬二乘之人。羊有三事。一者无所知。即譬二乘痴无所知不识如来大小乘常无常教义也。二者不知人恩。虽饴水草都不报人。即譬二乘亦尔。不知报佛恩广度众生。但自入无为灰断也。三者反来触人。即譬二乘不知佛恩。而反谤佛法。不信毁于大乘也。拏者彼云拏犍陀。此云非圣。正明外道失也。多者此下有五字。释前章门。然释前章门。不具释前两字释佛教意。只释三字学佛教失。释三字复不具足释。但释凡夫失与二乘失。不释外道。外道滥在其中。然释前两字。复不次第。今前释二乘失也。多字彼云多阿。此云微妙。即是释二乘失。明佛法微妙。初为二乘说无常。破外道邪常。次为说常。破三修无常。二乘之人不解便惊畏。何故或说常。或说无常。佛告汝应宜离惊畏。此是佛法不可畏义。他者即是释凡夫。彼云他罗。此云痴迷也。他者此下并后九字。并转释前学教失义。他常彼云他那。此云布施。犹如檀那也。谢论云。陀囊者。亦翻为布施者。重音陀。彼云陀梨。此云称扬。那者彼云那伽罗。此云城。如有城故有门。有门故有阃。故不可倾动。波者彼云波罗哆。此云颠倒。颇音彼云伊底（猪履反）此云灾变也。婆者彼云婆罗。此云有力。重音婆简。彼云婆呵罗。此云荷负。亦云重担。摩者彼云摩迦那。此云庄严观。亦云法用。耶者下有九字。转释前学教有得失义为二。前四字释菩萨得。后五字释二乘失。今初四字释菩萨得。初耶（余家反。亦余□反。亦作也）彼云耶舍。此云流布。谓菩萨能处处流布大乘也。罗（吕假反）者彼云啰社。此云破坏。谓能破坏三毒等也。轻罗（如字）此云不动。谓大乘不可倾动。二乘则可倾动也。和者（如字）亦作祸字。此翻为多。则是释前第三字。既云大乘不动。人疑。若大乘不动者。应为说大乘。何得复说小乘。今释。此如多有草木。多大者自得多。小者自得小。小大随缘。佛说教亦尔也。此是三藏意。谢论翻为雪。雪犹多也。赊者真谛三藏翻为箭。谢论翻为刺。谓能远离三毒箭也。沙者翻为具足。娑者此云欢喜。呵者此云奇特。谓如来王宫现生不住有。为双林现灭不住无为。故奇特也。罗（来家反）此云魔障。鲁流四字依旧释此是第四十七段。真谛三藏解此审。第二别释三宝与对法也。六卷云。覆梨楼（吕茍反）此中云鲁流卢楼。梁武并弹此两处文。就两文中。此中文小胜。有解云。以此四字足前为十四音。此是摄婆跋摩外道师。教婆多婆诃那王。何故教之。旧云。彼王舌强。故令王诵此字也。梁武既弹前两处文。彼作齄力基梨四字也。现是彼国言方难可分判。河西法师解明。前来诸字释义虽多。不出善恶邪正。若是佛法用则善则正。以世间外道用分恶则邪故。此四字结明善恶邪正。若是三宝则是善则是正。提婆达则是邪恶。又释。此四字则明四不坏信。视文亦似。故云提婆达。现破僧为制戒。故制戒则是信。信戒不坏也。真谛三藏释。鲁彼云鲁社。此云无生。则释法宝也。流者彼云流阇。此云智。智者则是觉义。释佛宝也。卢彼云卢伽。此云和合（释僧宝也）楼彼云楼那。此云除却。明三宝智慧能除却邪恶也。如提婆达多示现破僧者。真谛三藏解异余人。彼云。前明三宝智慧能除却烦恼不善者。此实是烦恼。无可除烦恼。亦无智慧能除。如提婆达示现破僧宝不破。不应于此生怖畏也。
    无依无得大乘四论玄义记卷第十一云十四音义。有三重。第一明大意。第二论字本。第三释五十字。十四音义出涅槃经文字品也。今文字品中明。外国音字凡有五十。字之与音皆得通目冠于五十。普皆是字亦得是音。皆得为诸字本。而就五十中十四名为音。余但名曰字者。以欲别异能。音则是本。能生字。字非音本。从音而生。何者以复字依十四音和合出生一切语言耳。以音成就。字则不得转出生诸言字也。何者音是本。字为未故也。问。十四音本。半字本。云何耶。答。解不同。旧云。十四音喻于初半字教。后三十八字喻于今日大乘常住圆教。若尔初半教为圆教作根本。如十四音为诸字作本也。故经云。种种异论。咒术言语文章。皆是佛说者。就应迹作语。释迦一化为论。佛在外道后出世。然外道得此善言好语。并是前迦叶等佛已说之也。外道拾得安置己典。具如优婆塞戒经说也。如来所以此说咒术记论文字语言者。意都不为生世间戏论言说说此言辞。本为达诠今大乘圆极教令世间之人因此为资益得解大乘圆教。昔说偏教。其义亦尔。远诠大乘圆教常住。令一切众生因此得悟解妙极圆大乘常住教也。故经云。所言字者。名曰涅槃。常故不流。旧云。举此涅槃以释半字之义。故今闻此十四音。得喻于昔日半字者。此十四音为字根本。能流出诸字。亦远有所诠。乃至大涅槃常故不流等也。如大品经字门中说者。若言阿提。翻为初。阿耨波提翻为不生。今止闻阿。乃得不生解也。故经云。短阿者。不破坏故。不破坏者。名曰三宝者。但闻一阿。超然乃得三宝不破坏解。故以十四音。喻于昔日偏教。远诠大乘圆教常住。又复阿者不流故不流者。即是如来藏。如前解明。此十四音既为字本。并能出一切诸字。故随此一字。并能远诠诸义。乃至如来圆常故不流等也。此意寻之。即遍见字下诸意。以辞于昔日半字。为达诠意。其义可解。长阿者下释。长阿者。云阿阇梨。于世间中得名为圣。圣者名为正。正者彼云阿阇梨。此云正行也。报恩云佛从得道夜至泥洹夜。凡有所说一切文字。皆从音教生。闻思修从音境生。其所出十三字则通用始终。一切十四音。本末能出之音。则是十四教。所出十三字。即是十三境。依生闻思修通即是音行体。闻惠从音教生。亦思修从音境生也。其所出十三字则通用始终。一切十二部经为体。字境通三宝四谛阴界入根缘等法为体。字行则通用三惠道品六度等为体。随据一经。从如是讫奉行。字字皆具十三字十三境十三行。义分取三种十三别义也。今谓横论。亦有得之。竖即不二为宗也。问。依报恩云。十四音十三字论大乘胜义耳。云何言通三五之教皆属十四音十三字耶。三五之境皆属十三境。三五之行皆属十三行义耶。答。举手低头皆以成佛道。岂况汝等所行是菩萨道义耶。又设有十三病。字药相皆摄十三字十三境十三行义也。亦是有所得。三五教之。今不同此意唯满教也。问。十四病音云何耶。答。谓生死音等。字者谓众生破坏无常身等也。第二明字本。报恩解云。十四音者。第一涅音。第二槃音也。今谓不然。若肆昙二音者。第一短阿音。第二长阿音。第三短伊音。第四长伊音。第五短忧音。第六长忧音。第七□音。第八野音。第九乌音。第十炮音。第十一庵音。第十二痾音。然此十二音为字作本有同有异。如持法师云。第一第二两音共作字本。所余十二音。各作本今同十二各作本也。问。何意初二音共后音各耶。答。报恩云。教门显没义者问答今后庵痾亦得。所以然者。如三十四各作本。后四音则共作本义之类也。问。若尔十四音则为十三字作本。何者是十三字耶。报恩云。若是涅槃两音则为如来金刚身常住无尽等作本。此即是如来金刚身常住无尽等字。从涅槃二音生出义也。今谓不然。能叹合为十四音。三藏云。肆昙无诠法。直总叹语也。若是第一短阿音。则为一体三宝譬如金刚不可破坏等字作本。即是如此多字。从短阿生也。若是第二长阿音。则为戒劝止行方便不尽等字。作本也。若是第三短伊音。则为佛法梵行清净无垢譬如满月分别邪正两说等字作本也。若是第四长伊音。则为佛法微妙者。深难得。而能自在。为诸众生。广说大乘方等经典为阿嫉妒悉能令变成。吉祥等字作本义也。若是第五短忧音。则为大涅槃经。于诸经中。最上最胜。及如来之性二乘所不能知等字作本也。若是第六长忧音。则为如来之性譬如牛乳。诸味中上若有诽谤。当知是人者可怜愍远离如来秘密之藏说无我法计等字作本义也。若是第七□音。则为诸佛法性涅槃等字作本也。若是第八野音。则为如来进止屈申举动无不利益一切众生等字作本义也。若是第九乌音。则为如来断一切烦恼诸漏等字作本。即是多字从乌音出之义也。若是第十炮音。则为大乘文义等字。作本义也。若是第十一庵音。则为能遮一切诸不净物于佛法中能舍一切金银宝物等字作本也。若是第十二痾音。则为胜乘义等字。作本义也。次论三十八音为本。生三十五字。然教境行与十四音一种。但知音及字。自有多少不同为异。今止出音及字之名也。报恩云。第一迦音。则为于诸众生起于大慈悲生于子想如罗□罗作妙善义等字作本也。第二呿。则为名非善友等字作本也。第三轻音伽音。则为如来秘密之藏明诸众生悉有佛性等字作本也。第四重音伽音。则为如来常住不变等字作本也。第五俄音。则为一切诸行破坏之相等字作本也。第六遮音。则为修习调伏一切众生等字作本也。第七车音。则为如来覆荫一切众生譬如大盖等字作本义也。第八轻音阇音。则为是正解脱无有老相等字作本义也。第九重音阇音。则为烦恼繁茂譬如稠林字作本也。第十若音。则为智达真法性等字作本义也。第十一吒音。则为于阎浮提示现半身而为演说法譬如半月等作本义也。第十二侘音。则为法身具足譬如满月等字作本也。第十三轻音荼音。则为愚痴僧不知常与无常譬如小儿等字作本义也。第十四重音荼音。则为不知师恩譬如羝羊等字作本义也。第十五拏音。则为非是圣义譬如外道等字作本义也。第十六多音。则为如来于彼告诸比丘宜离惊畏当为汝等说微妙法等字作本义也。第十七他音。则为名愚痴义众生流转生死缠自如蚕蛣蜣等字作本义也。第十八轻陀音。则为名曰大施所谓大乘等字作本义也。第十九重陀音。则为称叹功德谓三宝如须弥山高峻广大无有倾倒等字作本义也。第二十那音。则为三宝安住无有倾动譬如门阃等字作本义也。第二十一波音。则为名颠倒义若言三宝悉皆灭尽当知是人为自疑惑等字作本义也。第二十二颇音。则为是世间灾起之时三宝亦尽当知是人愚痴无智违失圣旨等字作本义也。第二十三轻婆音。则为名佛十力等字作本义也。第二十四重婆音。则为名为重担堪任荷负无上正法当知是人是大菩萨等字作本义也。第二十五摩音。则为是诸菩萨严峻制度谓大乘大般涅槃等字作本义也。第二十六耶音。则为是诸菩萨在在处处为众生说大乘法等字作本义也。第七重罗音。则为能坏贪欲嗔恚愚痴说真实法等字作本义也。第二十八轻啰音。则为名声闻乘动转不住大乘安稳无有倾动舍声闻乘精勤修习无上大乘等字作本义也。第二十九和音。则为如来世尊为诸众生雨大法雨谓世间咒术经书等字作本义也。第三十奢音。则为远离三箭等字作本义也。第三十一沙音则为名具足义若能听是大涅槃经则为已得闻持一切大乘经典等字作本义也。第三十二娑音。则为为诸众生演说正法令心欢喜等字作本义也。第三十三呵音则为名心欢喜奇哉世尊离一切行怪哉如来入般涅槃等字作本义也。第三十四荼音。则为即是魔义魔不能坏如来秘藏及能示现随顺世间有父母妻子等字作本义也。第三十五六七八鲁流卢楼四音。凡共为四字作本。谓是佛法僧及以对法。对法者。即是提婆达多示现破僧。化作种种形像。为制戒故。智者了达不应于此而生怖畏等字作本义也。
    第三明五十字者。解。大般涅槃经中五十字出古旧解也。说字根本（字者胡语阿叉夜此云无尽。字在纸墨。可得不灭。借此不灭以譬常住字者文之总名。至于别体各自字虽总别之异。而借以为譬半也）半字（旧云半字者是满字之半合两半字则成满字。今胡本经论。道俗皆用三种字。半者如此间之未足。满者如此之具足也。以半字称半人以满字称满人。半满二意在后说也）知是法非法（旧云。字者书记万事。事有善恶。故以字而有知法之是非也）所言字者名涅槃（旧云。字者无尽。无尽以譬涅槃。涅槃是常故曰不流也）是十四音名字本（旧云。本者满字之半即此半字合。而成满。故以十四音为字本。十四音皆是半字。经中。取十字不取四字。以非常所用故。四字别流在后。异报恩解也）□（下亦应有足字旧不别也）翻译云不破。不破者明三宝不破如金刚。是一义。又云。恶翻云不流。不流者明九孔无所流。又不流者。则无九孔故不流。又云不流者。即是如来常住。是二义。又恶翻云功德者。明功德即是三宝。是三义。恶总相解。凡有三义。就不流中别相解。复有三义。合有五义（三恶下亦皆有足字相传不解也）阿（音乌歌反长声）阿阇梨。翻云圣。圣者能度众生为一切师。是一义。又遮罗翻云制度。制度者。能持净威仪。是二义。又阿翻云依圣人。依圣者亦是圣义。疑此在出。阿阇梨中或有二义。若别者复是一义。复是一义者。便是三义。又阿揭车翻云来。是四义。总相或有三义。别相或有二义。合有四义（音失短声）亿希翻云此。此者佛说也。伊（音乌尸反。短声）伊摄婆逻。翻云自在。法妙故自在如梵天王自在大自在护世能护大涅槃。又自在能为众生说法。又自在能修集方等经典。是一义。又伊沙（音疏嫁反）梨翻云为断嫉妒断嫉妒。如除稗秽成吉祥。是二义。伊总相解凡有二义。就自在中别相解复有四义。合有五义。郁（音乌及反短声）郁多逻翻云上。上者诸经中最上者。二乘所未解闻。如北郁单曰土地最上。上者二义。优（音乌鸠反。长声）优（下亦应有足字应不具安）翻上。是如牛乳诸味之上。诸经中是最上。又若有诽谤。是人与牛无别。是一义。又优斤（吴音语反）吒（音栌嫁反）翻忧。忧者忧念众生。是二义。优总相解也。□（音乌溪反。宜吴音也）□婆（音满舸反）翻云是。是即佛法性。野（音乌鸡反）野（下亦应有足字。相传不见也）翻云如来乌（音乌鸟反）乌多罗翻云羞。羞者云。烦恼是可羞也。炮（音乌蒙反）炮经中不用字义。取其究尽。以解大乘。比之尽。是十四字之尽。以譬大乘是三乘之尽也。庵（音庵罗树园同）庵（下亦应有足字但相传不见也）翻云遮不净物。是一义。又舍不净物。是二义。不净者金银珍宝仆使之属也。阿（音乌呵反）阿旧云。经中亦不用字义。取其究竟。解胜乘。以譬大涅槃。经中最胜也。右十六字尽。其中四字在后说。迦（音居写反。此写宜用吴音）迦楼尼翻云非。非者得明慈悲也。呿（音墟迦用此加字音故同居写反）呿那地翻云发掘。发掘罪过非善友。非善友者杂秽。不信如来也。伽（音璩迦反。迦字亦同用上音）伽婆（音蒲舸反）翻云库藏。库藏明如来秘藏义也。□（此音犹璩迦反。小重声语）□翻云师子者。明如来师子吼。师子吼者。是说常之音也。俄（音鱼迦反。此字音同上也）俄（下亦应有足字也）翻云危脆危脆者。明一切有为法破坏之相也。此五字舌本声竟。遮（音者短声语之）遮梨耶。翻云行。行者谓修行。修行如来调伏众生车（音蛆者反）车帝丽。翻云覆盖。如来覆众生如大盖也。阇（音社）阇大翻云生。得正解脱谓之生。正解脱者。无有老故谓生也。膳（故是社音。重声语也）膳颇梨地。翻云炽盛。炽盛者烦恼炽如稠林也。若（音如者反。此世中饴牛草）波罗若。翻云。智慧。智慧者知真法性也。此五字舌中声。吒（音猪虾反）吒胡本形如半月。半月形不足。明如来示现应化不足之身。谓之半身也。他（音塘虾反）他胡本字形如满月。满月形满足也。以明如来法身满足。此二字不取字释。取形以像如来二种身义也。荼（音除虾反）荼（下亦应有足字也）翻云愚痴。愚痴不断。袒（音犹除虾反重声语）袒（下亦应有足字也）翻云愚痴。愚痴之增上者。以羝羊譬之。拏（音拏虾反）拏（下亦应有足字也）翻云非圣义。以外道譬之也。此五字近舌头声。多（音猪舸反）多他翻云如来。如来告比丘为说微妙法也。他（音塘可反）但（下亦应有足字。但相传不解）翻云愚痴。以流转生死缚裹义。陀（音柁）陀穰（音奴当反。此当字读宜用折当音）翻云布施。布施者是大乘布施也。弹（音故是柁音重声）弹梨翻云持。持者称常赞功德也。那（音乃可反）那伽罗翻城。城有门。门坚住以譬三宝无有倾动也。此五字舌头声。波（音波）波（下应有足字也）翻云颠倒。颠倒者言。一体三宝灭尽也。颇（音教舸反）颇（下亦应有足字。但不说也）翻云破。破者是三灾。三灾时天地劫烧三宝不坏。婆（音满舸反）婆逻翻云力。力者如来十力也。滼（音犹是满舸反。小重声）翻云重担。能担任三宝也。摩（音模舸反）达摩翻云法。法者菩萨法度。是大乘般涅槃经也。此五字唇中声。蛇（音爽虾反。小短音语）蛇（下亦应有足字也）翻云行。行者言。菩萨至在在处处。为众生说法行也。啰（音旧反之胡卢柁。是荷罗从音取何罗二字也）荷罗翻云欲。欲者坏贪愚也。罗（音卢舸反）阿罗汉翻云声闻乘。声闻乘动转不住大乘安隐也。□（音满可反。宜褰上唇呼之）□那翻云说。说者如来说法雨大法雨也。奢（音舒可反）奢利翻云刺。刺者三毒之刺。沙（舒巧反。吴音呼之）沙者译言六。胡法以六为具足义也。娑（舒可反）娑者娑偷译言喜。喜者闻经欢喜赞叹之辞是今听读经书契时声也。呵（呼舸反）呵者阿呵译言惊怪之声。谓闻法言奇哉涅槃怪哉也。罗（来家反）罗者罗摩译言垢。明如来垢不能污。或复示有垢也。大智度论四十八云。经复次须菩提。菩萨摩诃萨摩诃衍。所谓字等语等诸字入门。何等为字等语等诸字入门。阿字门。一切初不生故。罗字门。一切法离垢故。波字门。一切法第一义故。遮字门。一切法终不可得故。诸法不终不生故。那字门。诸法离名性相不得不失故。逻字门。诸法度世间故。亦爱枝因灭故。陀字门。诸法善心生故。亦施相故。婆字门。诸法婆字离故。荼字门。诸法荼字净故。沙字门。诸法六自在王性清净故。和字门。入诸法语言道断故。多字门。入诸法如相不动故。夜字门。入诸法如实不生故。吒字门。入诸法制伏不可得故。迦字门。入诸法作者不可得故。婆字门。入诸法时不可得故诸法时来转故。磨字门。入诸法我所不可得。故。伽字门。入诸法去者不可得故。他字门。入诸法处不可得故。阇字门。入诸法生不可得故。簸字门。入诸法簸字不可得故。驮字门。入诸法性不可得故。赊字门。入诸法定不可得故。呿字门。入诸法虚空不可得故。叉字门。入诸法尽不可得故。多字门。入诸法有不可得故。若字门。入诸法智不可得故。拖得门。入诸法拖字不可得故。婆字门。入诸法破坏不可得故。车字门。入诸法欲不可得故。如影五众亦不可得故。魔字门。入诸法魔字不可得故。火字门。入诸法唤不可得故。蹉字门。入诸法蹉字不可得故。伽字门。入诸法厚不可得故。他字门。入诸法处不可得故。拏字门。入诸法不来不去不立不坐不卧故。颇字门入诸法边不可得故。歌字门。入诸法聚不可得故。醝字门。入诸法醝字不可得故。遮字门。入诸法行不可得故。吒字门。入诸法驱不可得故。荼字门。入诸法边竟处故。不终不生过荼无字可说。何以故。更无字故。诸法无碍无名。亦不灭亦不可说。不可示不可见。不可书。须菩提。当知一切诸法如虚空。须菩提。是名陀罗尼门。所谓阿字义。若菩萨摩诃萨。是诸字门印。阿字印。若闻若受。若诵若读。若持若为他说。如是知当得二十功德。何等二十。得强识念。得惭愧。得坚固心。得经旨趣。得智慧。得乐说无碍易。得诸余陀罗尼门。得无疑悔心。得闻善不喜闻恶不怒。得不高不下住心无增减。得善巧知众生语。得巧分则五众十二入十八界十二因缘四缘四谛。得巧分别众生诸根利钝。得巧知他心。得巧分别日月岁节。得巧分别天耳通。得巧分别宿命通。得巧分别生死通。得能巧说是处非处。得巧知往来坐起等身威仪。须菩提。是陀罗尼门。字门阿字门等。是名菩萨摩诃萨摩诃衍。论释曰。字等语等者。是陀罗尼。于诸字平等无有爱憎。又此诸字因缘未会时。亦无终归。亦无现在。亦无所有。但住吾我心中。忆想分别。觉观心。说是散乱心语。不见实事。如风动水则无所见等者。与毕竟空涅槃同等。菩萨以此陀罗尼。于一切诸法。通达无碍是名字等语等。问曰。若略说则。五百陀罗尼门。若广说则。无量陀罗尼门。今何以说是字等陀罗尼。名为诸陀罗尼门。答曰。先说一大者。则知余者皆说。此是诸陀罗尼初门。说初余亦说。复次诸陀罗尼法。皆从分别字语生。四十二字是。一切字根本。因字有语。因语有名。因名有义。菩萨若闻字。因字乃至能了其义。是字初阿后荼。中有四十。得是字陀罗尼。菩萨若一切语法中。闻阿字即时随义。所谓一切法从初来不生相。阿提秦言初。阿耨波陀秦言不生。若闻罗字即随义知一切法离垢相。罗阇秦言垢。若闻波字即时知一切法入第一义中。波罗末陀秦言第一义。若闻遮字。即时知一切诸行皆非行。遮梨夜秦言行。若闻那字。即知一切法不得不失不来不去。那秦言不。若闻逻字。即知一切法离轻重相。逻求秦言轻。若闻陀字。即知一切法善相。陀摩秦言善。若闻婆字。即知一切法无缚无解。婆陀秦言缚。若闻荼字。即知诸法无热相。南天竺荼阇他秦言不热。若闻沙字。即知人身六种相。沙秦言六。若闻和字。即知一切诸法离语言相。和（于波反）波陀秦言语言。若闻多字。即知诸法在如中不动。多他秦言如若闻夜字。即知诸法入实相中不生不灭。夜他跋秦言实。若闻吒字。即知一切无障碍相。吒婆秦言障碍。若闻迦字。即知诸法中无有作者。迦逻迦秦言作者。若闻娑字。即知一切法一切种不可得。娑婆秦言一切。若闻磨字。即知一切法离我所。磨磨迦罗秦言我所。若闻伽字。即知一切法底不可得。伽陀秦言底。若闻他字。即知四句如去不可得。多他阿伽陀秦言如去。若闻阇（社音）字。即知诸法生老不可得。阇提阇罗秦言生老。若闻湿波字。即知一切法皆不可得如湿波字不可得。湿波字无义故不释。若闻驮字。即知一切法中法性不可得。驮摩秦言法。若闻赊字。即知诸法寂灭相。赊哆（都饿反）秦言寂灭。若闻呿字。即知一切法虚空不可得。呿伽秦言虚空。若闻叉字。即知一切法尽不可得。叉耶秦言尽。若闻哆字。即知诸法边得何利。迦哆度求那。秦言是事边得何利。若闻若字。即知一切法中无智相。若那秦言智。若闻他字。即知一切法义不可得。阿利他秦言义。若闻婆字。即知一切法不可得破相。婆伽秦言破。若闻车字。即知一切法无所去。伽车提秦言去。若闻湿闏字。即知诸法牢坚如金刚石阿湿闏秦言石。若闻火字。即知一切法无音声相。火夜秦言唤来。若闻蹉字。即知一切法无悭无施相。末蹉罗秦言悭。若闻伽字。即知诸法不厚不薄。伽那秦言厚。若闻他（土荼反）字。即知诸法无住处。南天竺他那。秦言处。若闻拏字。即知一切法及众生不来不去。不坐不卧。不立不起。众生空法空。故南天竺拏秦言不。若闻颇字。即知一切法因果空故。颇罗秦言果。若闻歌字。即知一切五众不可得。歌大秦言众。若闻醝字。即知醝字空诸法亦尔。若闻遮字。即知一切法不动相。遮罗地秦言动。若闻多字。即知一切法此彼岸不可得。多罗秦言岸。若闻荼字即知一切法必不可得。波荼秦言必。荼外更无字。若有者。是四十二字枝派。是字常在世间。相似相续故。入一切语故无碍。如国国不同。无一定名故言无名。闻已便尽故言灭。诸法入法性皆不可得。而咒字可说。诸法无忆想分别故。不可示。先意业分别故。有口业。口业因缘故。身业作字。字是色法。或眼见或耳闻。众生强作名字。无因缘。以是故不可见不可书。诸法常空如虚空相。何况字。说已便灭。是文字陀罗尼是诸陀罗尼门。问曰。知是陀罗尼门因缘者。应得无量无边功德。何以但说二十。答曰。佛亦能说诸余无量无边功德。但以广说般若波罗蜜故。但略说二十。得强识念者。菩萨得是陀罗尼。常观诸字相。修习忆念。故得强识念。得惭愧者。集诸善法。厌诸恶法。故生大惭愧。心得坚固者。集诸福德智慧。故心得坚固。如金刚。乃至阿鼻地狱事。尚不退阿耨多罗三藐三菩提。何况余苦。得经旨趣者。知佛五种方便说法故。名为得经旨趣。一者知作种种门说法。二者知为何事故说。三者知以方便故说。四者知示理趣故说。五者知以大悲心故说。得智慧者菩萨因是陀罗尼。分别破散诸字。言语亦空。言语空故名亦空。名空故义亦空。得毕竟空。即是般若波罗蜜智慧。乐说者。既得如是毕竟清净无碍智慧。以本愿大悲心。度众生故。乐说易。得陀罗尼者。譬如析竹初节既破余者皆易。菩萨亦如是。得是文字陀罗尼。诸陀罗尼自然而得。无疑悔心者。入诸法实相中。虽未得一切智慧。于一切深法中。无疑无悔。闻善不喜。闻恶不嗔者。各各分别诸字。无赞叹无毁呰。故闻善不喜。闻恶不嗔。不高不下者。憎爱断故。善巧知众生语者。得解一切众生言语三昧。故巧分别五众十二入十八界十二因缘四缘四谛者。五众等义。如先说。巧分别众生诸根利钝。知他心天耳宿命。巧说是处非处者。如十力中说。巧知往来坐起等者。如阿鞞跋致中所说。日月岁节者。日名从旦至夕。初分中分后分。夜亦三分。一日一夜有三十时。春秋分时十五时属昼。十五时属夜。余时增减。五月至昼十八时。夜十二时。十一月至夜十八时。昼十二时。一月或三十日。或三十日半。或二十九日。或二十七日半。有四种月。一者日月。二者世间月。三者月月。四者星宿月。日月者三十日半。世间月者三十日。月月者二十九日。加六十二分之三十。星宿月者二十七日。加六十七分之二十一。闰月者从日月世间月二事中出。是名十三月。或十二月。或十三月名一岁。是岁三百六十六日。周而复始。菩萨知日中分时。前分已过。后分未生。中分中无住处。无相可取。日分空无所有。到三十日时。二十九已灭。云何和合成月。月无故。云何和合而为岁。以是故。佛言。世间法如幻如梦。但是诳心法。菩萨能知世间日月岁和合。能知破散无所有。是名巧分别。如是等种能分别。是名菩萨摩诃萨摩诃衍。评曰。诸家解释随见不同而已。三乘用字也。约一佛法有四乘门。一最小乘。如净名经。舍利弗曰。吾闻解脱之中无有文字。佛本行等约此门云。太子入堂。习学文字。二权大乘。如般若经最胜王云。总持无文字。文字显总持。仁王经等约此门云。若行文字者不行空也三实大乘。如维摩云。文字即解脱。华严经等。约此门云。善知众艺入法界门。四秘密乘如真言教字为种子。成证佛身。金刚顶等约此门云。文字以为法曼荼罗。评曰。吉藏惠远惠均等释。约权大乘以释梵语。智度论等约实大乘以释名义。南岳大师四十二字门。此依华严大品四十二字门。明其璎珞仁王四十二位义。天台大师依用此义。又观心论。归命龙树师竟。依大品经四十二字中初阿字门智度释中阿字四不生中初不自生之句。广说诸发心入证心不生。偈结云团团明月无有缺减。尤与真言心月观行而相合矣。一行阿阇梨等。约秘密乘以释字义。义释等中初劫度二乘地。二劫度权大乘。三劫入阿字门。佛惠初心入秘密藏。据金刚顶十六大菩萨义。广明秘藏功德差别十重玄门。又于初劫摄四阿含。二劫摄深密楞伽等。三劫摄华严般若法华涅槃诸秘密藏。又明。四十二地皆是如来。尤与天台圆教四十二位圆证法门而相合矣。又一行云。真言释论。谓之秘号。即是四十二字门语等字等。又湛然云。陀罗尼是真言种子。即是五十字轮根本增加。当知实乘秘乘。只自于一法以分显秘而已。

释昙藏卷第七（终）
悉昙藏卷第八


此卷因梵文尚末输入