No. 2514 五轮九字明秘密释一卷



    窃惟。二七螺荼罗者。大日帝王之内证。弥陀世尊之肝心。现在大觉之普门。顺次往生之一道。所以者何。才见才闻之类逐见佛闻法于此生。一观一念之流果离苦得乐于即身。况复信根清净殷勤修行。是则大日如来之觉位取于证得反掌。弥陀善逝之净土期于往生。称名。称名之善犹如是。观实功德岂虚哉。显教释尊之外有弥陀。密藏大日即弥陀极乐教主。当知十方净土皆是一佛化土。一切如来悉是大日。毗卢弥陀同体异名。极乐密严名异一处。妙观察智神力加持。大日体上现弥陀相。凡得如是观。上尽诸佛菩萨贤圣。下至世天龙鬼八部。无非大日如来之体。开五输门显自性法身。立九字门标受用报身。既知二佛平等。岂终贤圣差别哉。安养都率同佛游处。密严华藏一心莲台。惜哉古贤诤难易于西土。悦哉今愚得往生于当处。重述秘释意只在此。往生难处有执使然而已。方今释此真言。略作十门。

    择法权实同趣门  正入秘密真言门
    所获功德无比门  所作自成密行门
    才修一行成多门  上品上生现证门
    觉知魔事对治门  即身成佛真行门
    所化机人差别门  发起问答决疑门

    第一释法权实同趣门者。若欲入此最上秘密不二大乘而修行。先须发起深般若心。然后当修三密行。若有善男善女才入此门者。则八万四千迷军率党而归伏。一百六十妄贼引伴而驰走。四重八重群山随风而飘去。三障五障众海应彼而消灭。由兹流转生死之业缚证解脱于刹那。深沦苦海之因绚成破坏于须臾。加之五种有为妄风不砂自灭。三部无相觉宝不求忽得。岂不妙哉。不快乎。如是深义依何经论说此心义。颂曰。

    简择佛道权实岐  舍劣取胜名胜义
    分别法海浅深区  无起妄执称般若
    自性法身遍照尊  受用变化诸佛陀
    金刚萨埵妙德尊  古佛龙猛菩萨等
    如是变化佛菩萨  所说经论分别说
    若欲顿悟成佛者  应当依此心修行

    问。佛道有何等数。几权几实。何浅何深。颂曰。

    异生羝羊□恶基  愚童持齐修善始
    婴童无畏即天乘  唯蕴无我是声闻
    拔业因种缘觉城  他缘大乘法相家
    觉心不生三论宗  一道无为法华宫
    极无自性华严教  秘密庄严真言法
    前九住心名浅权  后一心佛号深实
    名答妙觉非实佛  水中圆镜有何实
    并名圆教皆半乘  池上玉泡无其真
    从浅向深次第路  舍劣取胜相续立

    问。前九种教道化。后一种真言证道尊。有何差别。颂曰。

    显佛俱无明非明  密佛尽迷妄无余
    显教应化二身说  密教法身一佛说
    显教立随化意教  密判为随自意教
    显教方便权施教  密教真实理尽教
    显教经三劫成佛  密教一生证佛道
    显说一二法身名  密略四五广无际
    显似说一分理秘  密说事理俱密相
    显似说遮情门义  密兼具说遮表德
    显教名为散说门  真言唯说三摩地
    显教因分可说谈  真言果分可说谈
    显教修行种因海  真言性德圆满海
    显说一心真如本  密说三密平等旨
    显佛不说诸一心  密说无量一一心
    显佛不说无量如  密说重重常网理
    显以理为众色本  密说不坏色是理
    显说理定无言语  密说理有无量语
    显教法身不说法  密教四身同说法
    显说四弘尽行愿  密立五誓为行愿
    显法身独无春属  密具四种法身伴
    显理智佛无利生  密恒三世度众生
    显佛证一真如理  密证过恒重重理
    显个重障不见佛  密设虽具必见佛
    显非智观不成佛  密唯诵咒亦成佛
    显宗菩萨人师说  密藏四种法身说
    显教正像末与废  真言常住不变教
    显教因缘所生法  密教法尔自性法
    显教多名句说一  密一字门含诸义
    显教化受应化说  密教自受法乐说
    显说理一事多义  密教俱同俱别谈
    显教才说字相门  密教字相字义理
    显不说四印密说  显不说五相密说
    显不说五智密说  显六大浅密深广
    显暗三密密明明  显暗三部密能达
    显阙雨界密独说  显无一观成佛义
    显无观字成佛门  显无结印成佛义
    显指五百尘点始  密谈本不生成道
    如上差别名胜义

    第二正入秘密真言门者。此有三门。一身密修行门。二语密修行门。三者密修行门。今且就语密修行门亦有三门。一诵持门。二观字门。三解字门。诵持门者。勤暗诵其明不令文句谬误故。观字门者。观明字字形相故。如观于鼻端字于后夜分得菩提故。解字门者。解了一一字门如实义门故。就此解了字义门中亦分为二。一略释各各字义门。二总摄法界法身门。初五输五智法身门。后九字九品报身门。且法身门摩诃毗卢遮那本地法身。入一切如来一体速疾力三昧。说法界体性三昧。说法界体性三昧曰。我觉本不生。出过语言道。诸过得解脱。过离于因缘。知空等虚空。又毗卢遮那佛住降伏四魔金刚戏三昧。说降伏四魔解脱六趣满足一切智智金刚句。此五字即是降伏四魔真言句也。初句归命三宝等义。字是行义。本不生。傍二点是净除义。能降伏四魔及一切苦。广释如下。如地生万物。字大地出生六度万行亦复如是。地者坚固之义。大菩提心坚固不退。必结万德果。若真言行者于得投华时。于字心地本有菩提心上。植始觉菩得心种。永离疫病等横堕之因。速至无上菩提。当知是人一字顶输王种姓。故不轻己身。可行菩提行。于此真言法。疑谤逆缘犹胜三乘教顺行。何况得投华。何台Ｕ修信行人。是则字生长义。字是缚。书是无碍三昧。即不思议解脱。字水大能洗烦恼尘垢。心身精时菩提万行不散乱字水大不散义。是则性德圆海。字净六根义。能烧业烦恼薪。净除六根罪障。证菩提果。字有三义也。具如吽字义。又三解脱站。如风大能扫轻重尘类。字风大能扫八万尘劳证四涅槃理。字因缘之风止息时。是名大涅槃安乐。字大空义。周遍法遍界等空无碍义。如空大能不障万有生长。字空大遍净秽国能成凡圣依正。善无畏三藏云。金刚顶之肝心。大日经之眼精。最上福田殊胜功德。唯在五字金刚真言。若有受持。所获功德不可比量。永无灾障及诸病苦。消灭重罪云集众德。又父母所生身速证大觉位。若日诵一遍。或诵二十一遍乃至四十九遍。校量一遍如转藏经一百万遍十二分教。此真言之能赞文。五大五输六大法界十输圆一切众生色心实相自身成佛国云。安立器世界。
    右五输名又名顶输面胸输腹输膝输。依行者立名。金刚界以字一定变成五输。胎藏界以字一字现五输。或共以成五输世界。若约行者。以争信心为五输种子。白净信心者净菩提心。是则如是自心。坚者显十重浅深。横者示尘数广多。余如出生国时。三毒罪业任羝羊妄想可堕三途八难。如实知自心恶业。自别无明父母之家已来。更舍名利心深信无尽庄严恒沙己有。是则一生如实如自心。如周处离三害。未生悔三途。如实如持齐节食之理。时时受八关。倍倍愿成果。虽然紫长严前生旧所。五欲妙境眼前所厌。如实知自心。初禅高台过去慢所。离生喜乐久受不新。如实知婴童自心。渐知火宅薪眠声缘室。如实知二乘小灭。勿味着生空理。他缘废诠性有差别。觉心不生。独空卢绝。如实不知有病空疾。出三大远路期芥石尽。法华本佛犹指五百始。华严果佛亦留不谈说。是分如实知自心。未满如实知自心。五相五智之秘密智界理界之庄严。知觉本初之住心。是名自然觉。又名如实知自心。深义更问。一切众生色心实相。无始本际毗卢遮那平等智身。色者色蕴。开为五输。心者识大。合为四蕴。是则六大法身法界体性智。五输各具从德故名为输。体相广大称为大名。五佛自觉觉他故名为佛。五智简择决断故名为智。色者不离心。五大即五智。心者不离色。五智即五输色即是空。万法即五智。空即是色。五智即万法。色心不二故。五大即五藏。五藏即五智。加云。

    肝藏主眼阿赖耶识
    大圆镜智宝幢佛
    阿□药师发菩提心
    东木春青
    肺藏主鼻意识
    妙观察智转法输智
    无量寿证菩提果
    西金秋白
    心藏主舌末那识
    平等性智华开琢
    宝生多宝行菩提行
    南火夏赤
    贤藏主耳五识
    成所作智不空成就
    释迦天鼓音入涅槃理
    北水冬黑
    脾藏主口奄摩罗识
    法界体性智毗卢遮那
    佛具足方便
    中央土用黄
    已上善无畏三藏傅

    土。地。镇星。中央。黄。土公。坚牢地神。
    水。水。辰星。北方。黑。水天。龙神。江河不神。
    水。火。荧惑星。南方。赤。火天。火神。
    金。风。太白星。西方。白。金神。风天。
    木。空。岁星。东方。青。木神。虚空天。空神。
    已上不空三藏傅。
    自心发菩提。大圆镜智。宝幢。阿□。东方。
    即心具万行。平等性智。华开。宝生。南方。
    见心正等觉。妙观察智。阿弥陀佛。西方。
    证心大涅槃。成所作智。天鼓。不空。释迦。北方。
    发起心方便。法界体性智。大毗卢遮那佛。中央。
    密严净土理智不二五佛五智。即金刚界是胎藏五佛五智。
    发菩提心。大圆镜智。阿□。宝幢。
    行菩提行。平等性智。宝生。华开。
    成菩提果。妙观察智。阿弥陀佛。
    入涅槃理。成所作智。不空。天鼓。释迦。
    方便具足。法界体性智。大日如来。

    金刚界不二摩诃衍五佛心王。是即胎藏即是金刚界不二五佛五智。如知此字五输。余字母亦复如是。各具五智料有无际智。圆镜力故实觉智。此名自心成佛。若行者于四时中不令间断。在眠在觉观智不离顺三摩地。即身成佛此生非难。
    三藏云。余依金刚智三藏傅此五字。起信修之及千日。于秋夜满月忽然而得除盖障三昧因兹弟子得闻此秘诀。深信多年作之既得初位三昧。有信禅徒勿生疑惑。若虚言。修之知自。唯愿勿令一生空过。复次字金刚部阿□主肝藏眼识。所谓字即是大日如来理法身自性清净毕竟本不生不可得空。大悲地输种子金刚部螺荼罗也。若约色法者。地是色法。五阴中识阴心持地。施其种子不净。地识动取能招爱有风空能犯之体。火地所犯之门。水空识种子下住子宫中悉成五藏。是五藏中识阴心发故名地。是色法。今肝主魂魂神气为东方木精青色。空青。其青从本生。木众水生。肝从青气及肾生。其形如莲华叶。基保间着转珠。轩肉在角左也。肝出为眼主筋。答穷为也。觉禅师云。肝华八叶青色具五色。字莲华部阿弥陀化主肺藏鼻识。所谓字是第十一转声。字是第三转也。即大日如来智水。弥陀大悲水输种子。神通自在之法名法身。相应相对亦名报身。莲华部曼荼罗。肺藏主魄。魄神形体其如鼻体。西方金行主秋。其色白色。肺鼻之中自然有风息。即是风大。五阴中想阴心持风。相阴心从识生。识心从过去二因生。现在五果。谓从无明行生识名色等。妄想展转输无际。即是十二因缘。肺藏生意识。意识生妄想。妄想因缘输转。白敢及肺。音味多入肺增肺损肝。若肺中无魄神。恐怖癫病。心害肺成病。若如火克金。心强肺弱。当上肺于心。以白气摄取赤气。肺病则差。白气者肺名字也。肺华三叶白色半月形。第三推左右一坟五分是所在也。字宝部宝生尊主心藏口内。所谓字是大日如来智火。宝生大悲。福德身曼荼罗。火大种子。梵烧一切众生无始间隔无明妄执尘始。出生菩提心芽种。即是如来福德之身。实智火烧贫穷业因。令福德自在。心火主夏。其色赤。从赤色生火。火从木生。五阴中受阴心持。受心从想心生。又心从赤气及肝生。心出为舌主血。血穷为乳。又主耳识。转鼻喉鼻梁额颐等。苦味多入心。增心损肺。若心无神。多忘失前后。肾害心成病。若如水克水。肾强心弱。当止昼夜产肾。以赤气摄取黑气。心病则差。赤气者心名字也。心华赤气有三角形。第五推正左右一寸一分所在也。字羯磨部不空成就佛主肾胃。所谓字是字十一转声也。广释也余。通三五摩多。则大日如来常住寿量释迦本地。大悲风大种子。三解脱门三际不可得义。羯磨身事业曼荼罗。内则想阴心。持五藏六府之海水。肺风鼓动为生死海。五藏者肝肺心脾肾。胃者六府一名。胃此肚是脾府。五藏六府之海水皆入胃府。五藏六府流皆禀于胃。五味各走流。其嘉味入胃故。肾禀胃也。在第十二推下雨方各一寸半。肾在第十四雨方各一寸半。又脐腰下左名肾。右名命门肾琢心腹。穷容定业精也。主志。为北方及水。水主冬。其色黑。五阴中行阴心持水。行心从受心生。受心从想生。肾为及肺生。主耳。肾出为骨。主髓髓穷为耳乳。骨穷为齿。咸味多入肾。增肾损心。若肾呒志。多悲哭。脾害肾成病。若如土克水。脾强肾纱。当止肾于脾以黑气摄取黄气。现则差。黑气者水名字也。字虚空部上方毗卢遮那大日如来主脾藏舌识。所谓字则大日发来无见顶相五佛顶输王。大空智处寂灭真如。十方三世诸佛所证菩提。最上殊曼荼罗。脾藏主奄摩罗识。为中央。又主季夏。其色黄色。字真金色。黄色从地生木。从木生火。五阴中识阴心持地。或为木藏。木青是空也。脾从黄气及心生主口。为志。甘味多入脾。增脾损肾。若脾中无意神。多回惑。肝害脾成病。若如木克土。肝强脾弱。当止昼夜产肝。以黄气摄取青气。脾病则差也。黄气者脾名字也。脾华一叶黄色有四隅。五藏如莲华向下也。内五藏外五行。出成形体。此则名色。色即是五大五根。名即想等四阴心也。色心即是六大法身五智如来五大菩萨五大明王。凡日月五星十二宫二十八宿成人形体也。由乌大地从字出生。河海万流从字出生。金玉珠宝日月星辰火珠光明从字出生。五谷万果众华开琢因字结成。秀香美人人畜长养色滋味端正相貌福德富贵从字庄严。字意甚深空寂之体。取之不可取。舍之不可舍。万法能生之理母。灌顶本源之智体。如论字。余字亦复如是。凡毗卢遮那经及金刚顶经采集简要深妙最上殊胜福田甚深难解。功德本体应化所说大乘小乘一切经典唯在五字。若诵一遍。所获功德不可经量不可思议。乃至息灾增益调伏敬爱铭召众德皆悉成就。五字真言诸之通咒。五印萨埵之总印。修之行者如是当知。永上灾难诸病不生。五佛春珠五智深底。十方如来利生理母。三世贤圣能护智父。加之大四曼之总体。四身三密之别相。四圣六凡之所归。五趣四生之实相。降伏四魔解脱六趣。字金刚地。观金刚座处。字金刚水。观心莲华台。字金刚火大。成日输观字金刚慧风。作月输观。字金刚定空。造大空观。游步大空位而成身秘密。是则无生甘露之极将。醍醐佛性之妙药。一字入五藏之中。万策万恼即得不生。故大师释中。一字入藏万病不生。若观日月输。凡夫即成佛。复次凡人汗栗马心。菜犹如合莲华。有筋遥分八是八叶心莲华八分肉轩是也。于此心莲华作开表八叶白莲华。台上观字作金刚色。是则方便具足究竟心王。大日如如法界体性智。常寂灭相本地法身。华台总体。超边叶方非心言境。唯佛与佛乃能知之。以此方便同于大空而现众像。中台心空具一切色。无相法身而现色相。即是加持十方世界曼荼罗普门海会。无所不至。遍应法界。皆是大日如来一体色身。具足众德故佛陀。佛陀皆是大日萨埵。萨埵悉是毗卢。天罗鬼神是法身相。故知五字诸佛总咒。若有众生傅此教法。当至供养。犹如制底。备应供德。何况信修。是人中芬荼利华。是法身舍利。积集毗卢四身。即是等同自性清净诸佛五智。我性九识依正不二相性同如。真言大我三密平等如太虚空。法界为宫。所处通声无非密严。六大本尊。众生即是无非本尊。本尊行者本来平等。我觉本初。我是古佛。智界理界我心螺荼。五部三部即是我身。能迷五大作三界城。五藏五行流转生死字迷本受苦无穷。能悟五大造四曼相。五佛五智证得涅槃。即是本初。万法总归入一字。地狱天堂佛性阐提。烦恼菩提生死涅槃。边邪中正空有偏圆。二乘一乘苦乐之相。皆是六大业影果报。既是六大所作为因。还以六大所受为果。由实智故能悟六大。五智四身四曼三密熏修善心能显能证。成无尽庄严大曼荼罗。由妄执故能迷五趣生死烦恼四重八重五逆谤罪。熏习恶心能受能悲感大苦果大那洛迦。迷悟在己。无执而至。余字亦然。所谓。是约金刚界又明五藏。即肝心脾肺肾。肝藏色青主木。以字为本觉以字为能破。何者。字是木行。即肝藏种子。字是金行。肺藏种子。金能克木故肺亦克肝。故知以字为能破。以字为所破也。行者当观字字义。作白色观即思惟本不生理。金变为智会。截破字字相无明妄想所生五障百六十心等三重青色妄执木性都尽。即更生长字字义木不生五智金刚大菩提心木沙罗树王。其色渐渐增长为大圆镜智阿□如来即令见现金刚菩提心三摩地门。心藏色赤主火。以字为本觉。以字为能破。何者。水性克火。肾亦克心。然则以字字义破字字相。是故以本不生五智黑色水。沃灭无明妄想所起五障百六十心等三重赤色妄执火。更出生字本不生五智福德聚金刚赤色火。渐渐增长智火炽燃。为平等性智宝生如来。即令见现福德金刚三摩地门。肺藏色白主金。即以字为其本觉以字为能破。何者。火性克金。心亦克肺。以字字义破字字相。是故以本不生五智金刚赤色火。烧绘无明妄想所起五障百六十心等三重白色妄想茺金。变为本不生五智金刚慧真实白色金。渐渐增长成就。为妙观察智无量寿如来智慧金刚三摩地门。肾藏色黑主水。以字为本觉。以字为能破。何者。土性克水。脾亦克肾。以字字义破字字相。是故以本不生五智金刚不坏黄色地。理无明妄想所起五障百六十心等三重黑色水。更涌流本不生五智金刚黑色八功德水。渐渐溢盈出生成所作智不空成就如来身羯磨金刚三摩地门。脾藏色黄主土。以字为本觉。以字为能破何者。木性克土。肝克脾。以字字义破字字相。是故以本不生五智金刚木。破坏无明妄想所起五障百六十心等三重黄色妄想土。更出生字不生五智金刚不坏那罗延黄色本觉土。渐渐增长成法界体性智毗卢遮那如来。此即法界六大金刚三摩地门。若念诵时者。若金刚界者。身入金刚波罗蜜定为彼尊。此即化身之体也。若胎藏身入文殊定。谓本尊为化身也。自他冥会。是不坏法身也。胆者果位名为降三世。大有者果位名为军荼利利。膀胱者果位名为焰鬘德迦。小甩果位名为金刚夜叉。胃果位名为不动。三瞧果位名为普贤。
    嵯惶天王仰云。真言宗即身成佛。其证何在。谨惶弟子入五藏三摩地观忽然于出家头上现五佛宝冠。于肉身五体于五色光明。当尔之时。一人起席万民作礼。诸宗靡旗皇后送衣。故五藏三摩地秘之中秘。不起于座三摩地现前之说。唯弥应仰信而已。
    一字入藏万病不生即知成佛颂曰。

    若凡若圣  得灌顶者
　  手结塔印　  口诵明
　  观我大日  无疑惑者
    现在生中  顿断无明
　  及五逆罪  四重八重
　  七逆越誓  谤方等经
    一阐提等  无量重罪
　  皆悉断灭  无有少罪
　  即身成佛  永离生死
    常利众生  无有间断
　  十方如来  同入三昧
　  三世诸佛  自受法乐
    自在神力  见闻秘密
　  举手动足  皆是密印
　  开口发声  悉是真言
    所有心念  自三摩地
　  万德妙用  自心曼荼
　  若结一度  即越常结
    一切印契  若诵一遍
　  亦过恒沙  无量真言
　  若观一念  定胜生世
    入无量定  修习妙观
　  若有众生  闻此功德
　  不至信者  当知是人
    定堕无间  能摧佛性
　  诸佛无救  何况余人

    已上颂才鍐之灌顶时所傅也。此颂他人所傅。颇文义相建。仍不写之。此颂肺之藏处也。余亦尔也。

已上五输具足即身门毕

    次九字九品往生门。此门中有二。一句义门。二字义门。初句义门者。所谓。于此九九略有五句。第一字有三义。一三身义。二归命顶礼义。三广大供养义。广如守护经。次三字甘露义。如十甘露释。次二字有六义。一大威德义。具六臂威德故。二大威光义。具遍照光明故。三大威神义。具神境通故。四大威力义具六大威力故。五大威猛义。具速灭怨家德故。六大威怒义。具怒入地菩萨德故。次二字又有六义。一作佛义。是能作佛得。久来如始觉故。二作业义。来迎引接无间断故。三作用义。有神力自在故。四作念义。迎十念众生故。五作定义。入妙观察智三摩地定故。六作愿义。发六八大愿故。末后一字。四字合成。也。摧破义。破佛法怨家故。能生义。能生无量真如故。恐怖义。令恐天摩外道故。字义释具用之。字如前。又一百义如经。且就三谛义略有十种。于中有谛出一重谛者。颂曰。

    缘起三谛即空谛  缘起三谛即假谛
    缘起三谛即中谛  无量一心即空谛
    无量一心即有谛  无量一心即中谛
    法界三密不生谛  无界三密本有谛
    法界三密即中谛  法界三密曼荼谛

    如是显教之中。犹未知其一义。何况具足知十谛深义乎。前三谛于显教所立三谛之上作不思议三谛妙观。即是遮情之三谛之。次三谛于密教浅略门中。且约一心成立不思议三谛无量名言。前诸教。若三乘若一乘。皆悉未知一心之位有无量数量。或知六识或知八识。或知九识或知十识。第二三谛中置无量三谛而已。第三三谛直约事事理理广谈三谛理。第三三谛之中摄事理法界而说。犹是可摄诸法。未事事秘密自法不动之诸法故。今直约本来平等无有能所自性不生离一离多之法佛三密。而建立三谛名义焉。第四一谛约本有法界体性智自性法身。不二大乘曼荼罗。深密体相用之上妙谤义矣。次字一切诸法损减不可得故。以六义故名诸法损减。所谓苦空无当无我故。四相迁变故。不得自在故。不住自性故。因缘所生故。相观待故。今此字实义如是如是。当知一切诸法本来当乐我净。一如不动无有畦碍。安住自性无来无去。远离因缘本来不生。性因虚空故同一性。故经云。字报身义复次有九种损减。所有前九种住心未知无边三密无尽数量故。后字者一切诸法吾我不可得义。谓我者自在义。二种主宰义。自我已。吾我一切凡夫。此外二乘三乘同教一乘别教一乘等。皆有此吾我执。皆计自乘。而知。究竟自在果佛。于真言门为初心故。复次一切诸法本来平等不二智境界。非能生非所生。能遍非所破。唯是三密一心故。既无二相。何有吾我我者对他故。而离他相故。我亦不可得也。又字化知义。第三字门者此字二合。谓字加字。染不可得义。或神通不可得字出之。字化身义。神通变化义。化身义近故。以此义为胜。又字是一切诸法本性情净远离染净义。又三昧义。妙观察莲华三昧也。第四字门者。一切诸法如如不可得故。中论云。涅槃之实际。及与世间际。如是二际者。无毫缠差别以无差别故。一切诸法无怨对。无怨对故无执持。无执持故亦无如如解脱。第五字门者。所加字是则来不可得字。如彼颂曰。曰一名如。多故如如。理理无数。智智无边。恒沙非非喻。刹尘犹少。雨足虽多。并是一水。灯光大一。冥然同体。色心无量。实相无边。心王心数。主伴无尽互相涉入。帝珠锭光。重重难思。各具五智。多而不异。不异而多。故名一如一非一一。无数为一。如非如常。同同相似。不说此理。即是随转。无尽宝藏因之笔竭。无量宝车。于此消尽。谓之损减。地墨四身。山毫三密。本处圆满。凝然不变。求不可得义者。颂曰。

    六道四生诸众生  本来具足无尽德
    行住坐卧皆密印  粗细言语悉真言
    若悟若迷是般若  或沈或动即三昧
    万得已具我不远  以何便求于他处

    第六字门者。亦加点书心。字者一切诸法谛不可得故。者梵云。萨跢也。此翻为谛。谛谓如诸法具相而知不倒不谬。如说日可令冷。月可令热。佛说苦谛不可令异。集真是因更无异因。因灭则果灭。灭苦之道即是真道更无余道。复次涅槃云。解苦无苦。是故无苦有真谛。余三亦尔。乃至分别四谛有无量相及一实谛。如圣行品中说之。是为字门之相。然一切法本不生。乃至毕竟无相故。语言断道故。本性寂静故。自性钝故。当知无见无断无证无修。如是见断证修悉是不思议法界。亦空亦假亦中。不实不妄无定相可示。故云谛不可和也。点书如上第七字门者。一切诸法因不可得故。梵云化怛缚。即是因义。若见字门。即知一切诸法无不从因缘生。是为字相。以诸法展转待因成故。当知最后无因缘故。说无住为诸法本。所以然者。如中论说。以种种门观者法因缘。悉不生故。当知万法唯心。唯心之实相即是一切种智。即是诸佛法界。法界即是诸法之体。不可得为因。以知之。因是法界。缘是法界。因缘所生法亦是法界。前说字门从本归末。毕竟如是处。今亦字门亦从末归本。毕竟到如是处。字从本不生生一切法。今亦字以无因为诸法因。始终同归。则中间旨趣悉可知。第八字门者。一切诸法离一切尘染故。梵云罗逝。是尘染义。尘是妄情所行处。故说眼等六情行已等六尘。若见字门。即知一切可见闻触知法皆是尘相。犹如净衣为尘垢所染。亦如游尘纷动使太虚昏浊日月不明。是为定相。中论谛求见法无有见者。若无见者谁能用见法分别外色。见可见不可见见法无故。识触受爱四法皆无。以无受故。十二因缘分亦无。是故眼见色时。即是涅槃相。余例亦尔。复次一切诸法悉是毗卢遮那净法界。岂染污如来六根耶。鸯掘摩罗经云。以佛常眼具足无减。明见常色。乃至意法亦如是等。是字门真实义也。第九门者。具三身义。极略说之。是字体报身。中有声。是法身。是应身。是化身。法身摄之略有四种。一自性身。二受用身。三变化身。四等流身。是四种身共名法身何由。颂曰。

    六大普遍诸凡圣  平等成立无增减
    一心法身自性佛  一体报身受用身
    一相变化化身佛  一用平等等流身
    纳能化义四种身  就所化边六凡夫
    难化三密具所化  所化四曼涉能化
    一一互融输圆足  三三平等即成佛
    三密金刚遍法界  不简佛界非佛界
    五秘瑜伽住心宫  无别密严非密严

    复次法身有五种。前四身并法界身故。曼荼罗有五种。前四曼加法界曼荼罗故。圣位经偈曰。自性及受用。变化并等流。佛德三十六。皆同自性身。并法界身故。成三十七也。又礼忏经。自性身外立法界身。依此等证文。四身之外有法界身。法界身者六大法身。覆次九字真言。常观诚心。

    心中有字  成七宝楼观
　  先凝水观  次作地观  
　  行璎珞幡盖  飞摩尼阏伽
    天雨妙衣服  人烧胆蓟香
　  华染四珍色  乌发六种韵
　  云路树下乐  内殿外庭衙
    说法句句妙  散曼陀曼殊
　  入定窟窟静  湛二六定水
　  玉流八德澄  幢乐会六律
    池水主六度  宝瓶工五茎
　  灯明燃五智  中台开八叶
　  上观九字  台上观自在
    叶上八佛定  次八叶之上  
    如次　八尊种子身
　  观音慈氏尊　虚空普贤尊
　  金刚手文殊  除盖障地藏
    十二大供养  次第而玫列
　  众生本有莲  觉悟极乐体
　  清净在海众  二十五菩萨
    华海山海会  日夜常守护
　  真言力  变此成极乐

    此九字曼荼罗源出五输门中字门其字门。昙摩伽菩萨因位。发四十八愿。即是教风出字门。字具足即云字。自此字出九字曼荼甸。从是出一百十三字真言。即是大陀罗尼。
    问此陀罗尼句义何故。大梵本句义曰。（归命顶礼三身三宝度我归归依归敬等义）。（无大惑圣）。（无量寿无量光无量弟子甘露神药义）。（乘如来乘如去）。（杀贼不生应供成等正觉等义）。（即说咒曰）。（三身义成正觉义供养义归命义也）。（甘露相续寿命不老不死等义）。（宝座从御安乐安座）。（从生往生来迎引接等义）。（库藏虚空藏地藏金刚藏）。（成就散去杨果成因）。（威德威光威势猛）。（极乐安养安乐涅槃）。（但受诸乐故名极乐。）（虚空往生离苦界正念安住）。（等虚空无障碍无对碍即得往生）。（好音声说妙法好音乐自受法乐）。（一切成就满足充乐三昧）。（作业周遍珍处生护生情养育出生嘉至时等义）。（于有缘净信行者成就来迎愿于极恶罪人成就引接）已上略句义结。
    根本秘印。二手外相叉。中指中莲华形。是名菩提心。亦名决定往生印。亦名九品往生总印。
    第三所获功德无比门者。显示入真言门刹那所修功德。于一切六度四摄等无尽。显佛智慧相具住无量阿曾祇劫。常恒修行而所得之中真言之中独为最上。今所修三密是真实故。问。于三密相应修行所得功德一向可然。若有行者唯诵真言唯结印契而智慧设有智慧阙余二密偏修所得功德分齐如何差别。答。偏修偏念无智。有信所得功德超过显教经无量劫所得功德。若于真言一生疑惑。成无间业必堕无间。是故非机隐筐秒底。
    第四所作自成密行门者。修真言行者。虽无深智。唯信相应唯诵唯结。唯才观字印形三种秘密身相貌之时。亦虽有往昔无量重障。现在无边重罪。及过现的直无数恒沙无明妄想等。自此密诵明力观念力故。还成清净。才入此门。则三大僧祇越一念之字。无量福智具三密之金刚。八万尘劳变为醍醐。五蕴旃陀忽为佛慧。开口发声真言灭罪。举手动足印契增福。心之所起妙观自生。意之所趣等持即成。贫女秽庭忽建如意幢。无明暗室征悬日月灯。四种魔重靡旗面缚。六境猾严率党入附。心王国土我为之乐旋路要期。四种法身恒沙之德即身自得。又瑜伽经持诵真言之功能云。如一切佛心。如一切佛化身。如百千俱胝不可说不可说佛设利□。如佛真身。如旨举念。所作事业皆同一切佛。所出方语便成真言。举动支节便成大印契。目所视处便成大金刚界。身所触处便成大印。如是证文其数非一。以一知万。愿有智人勿生疑惑焉。
    第五才修一行成多门者。修弥陀一法期现当悉地。问。真言教中所有行业其数无量金刚胎藏各有无量门法。唯入一部一界修行。尚以无量。何况三部五部二十五部等若于行业。何能可作行。然则唯欲修一行一法而成化又往生净土为违背教意趣耶。答。全以不可违背此教意趣也。金刚顶大日经等。皆说此理趣。众生根机种种不同。或有入一门一尊三昧。而一印一明一观而成悉地。无论正像末之异。修之时是即正法。悉地不简时。信修是时。
    第六上品上生现证门者。高仰大日悲愿。深信弥陀本愿。更以无往生异路。伟提月盖逐现身于往生。龙树获法期顺次往生。
    问。但念实行行人。以何等以愿逐住生大愿答。四种回向是则往生亲因。一诵四无量真言。以此功德与一切从生共。欲令等同四大菩萨。至主发愿深信回向。二见佛法减相。欲令等同大师与隆佛法大愿至心发愿深信回向。三为令法界一切众生即证无上大菩提果。至心发愿深信回向。四为令自他所有善根昨终正念往生极乐。至心发愿深信回向。念诵五输九字。兼结诵临终四印明。志悬极乐。止相续心。当待断末摩水时。往生此时也。临四印明者。金刚合掌金刚缚开心入智。各真言往生秘事也。问。真言行者往生极乐者。九品之中何品耶。答。多是上品上生。经云现世证得欢喜地。龙猛菩萨既证初欢喜地。问往生极乐有几业耶。答。三归五戒是往生业。六行四禅十善无我观等往生业。四谛十二因缘观往生业。他缘行者。护法戒贤往生人也。觉心不生行者。树那提婆往生人也。一道无为行者。于三字观。空假中观之。南岳天台往生人也。极无自性法办行者。香象清凉往生人也。秘密庄严。内证三密行者往生人也。谓实慧真然先生极乐后往都率。杂学惑心勿令一生空过。唯以杂学善根回向极乐定生懈慢净土还娑婆进生极乐。于自善根疑惑心回向极乐。又生边地净土进生极乐。问。大日经所说住心品十住心。以诸经论浅深义为拟属故。复为真言次第行者渐次转证所经位耶。答。正为真言渐次行者。所经位。兼为能摄经论浅深义。觉心不生心行者。舍八不犹暗求。一道转明。见无为寂光证本地常心。灵山常住劫火不烧。曼陀曼殊书夜而雨。见净行菩萨从地涌出。转证次第所经显然。求觉萨埵勿永疑虑。非如天台别教有教无人。若不经者。无有是处而已。次第行者必经往心。如住初转二地位。第七觉知魔事对治门者。魔事有四种。一魔众。二外道。三恶鬼。四恶神。魔者魔罗具语。是作障难者。译云杀善。障碍善行名为魔罗。令作恶行名外道。障身而令退转佛道名鬼。障碍于善心而令弃深名神也。乃至或现佛菩萨乘天等。或说显教一乘等相似佛法。而使令退修行者。弃常观行。忽移他行法。片至业进。处至懈怠。又好禅定。又好论谈。如非常此魔所为。大般若经魔事品雨卷持之安之。若魔得便即能障碍一切佛法诸世间善。一向堕在恶趣也。问。若有如是魔事之时。何当对治。答。有四种。一随顺随转对治门。二相逆相违对治门。三俱行对治门。四俱非对治门也。初对治者。当观一切三世常住佛界魔界。皆是法身本有三密。如是三密互相涉入一味平等。魔罗三密与我三密本来不二。既无二法。岂有障碍。三密与。三密本来平等本不生故。诸佛众魔同一法界。瑜伽。三密互相输圆。离损离减无诤无怨。所有忿怒即是诸教令输身。动诤威仪无非印契。所出音声皆是真言。所念意趣悉是禅智。所有随顺可爱诸相亦如来自性输身。所说言语无非总持。行住坐卧尽是印相。所思所觉亦智亦定。是名密教顺对治相。第二相逆相违对治门者。若手结印可避除之。若诵陀罗尼加持治之。心作观智灭之。作观法云何。颂曰。

    我是持明者  魔即破戒类
　  诸佛菩萨众  声闻诸贤圣
　  善天龙八部  由护所持法
    皆悉加护我  无暂舍离时
　  何时得其便  能障我真道
　  魔从无明生  我行本佛道
    行者如光明  魔事如黑暗
　  故明暗不并  同薪火不顺
　  魔事本不生  如幻如梦境
    似空华有名  均龟毛无体
　  暗不消光明  妄何障真道
　  是曰逆对治

    第三俱行对治者。顺逆二治并共用之。第四俱非对治。颂曰。诸法本不生。自性离言说。清净无垢染。因业等虚空。大日经颂曰。心无自性故。无远离于因缘。解脱于业生。生等同虚空。又云。诸趣唯相名。佛相亦复然。佛界诸法本清净。常乐我净是真实。我及魔事等毕竟空寂。无所有无念无虚无著取。无增无减无彼此。无体无形无相用。无解无障无碍无自他。虚空不碍于虚空。实相何诤于实相。
    第八即身成佛行异门者。凡即身证得大觉位处之行。别略有四种。所谓深智相应印明行。事观相应结诵行。唯信作印诵明行。随于一密至功行。第一行者内证甚深智慧皆释相应具足。能修行印明行而即身成佛故。第二虽无深智观慧。殷勤手结印口诵明。于字印形三种之中。随观修一事即身成佛故。第三行虽无如上二种智观。唯深信解。应结印诵明自然顿成佛故。第四行设无余二行及广智。唯观一义解一法。至心修行故。即身成佛故。设且无一法智慧及余二行。唯以信为门观一字形成佛。观一印形三摩耶形成佛。观一尊形相之一相之一相而成佛。及无余行。唯诵一明一字成佛。并结印契。且无余密行。唯相应必定即身成佛故。总云尔也。问。正成佛一刹那之时。为三密相应成佛。为当云何。答。正成佛之时。必定三密相应即身成佛也。问曰。若言三密相应即身成佛为当云何。答。彼依二行一行等成佛者。是非正成佛之时。且由修余二行不思议加持力故。忽出生余二密等。三密具足即身成佛也。问。何等经论分别说即身成佛义耶。答。如即身义说。
    第九所化机人差别门者。于此所化机总有二类。一现身往生。二顺次往生。于现身门又二别。一大机即身成佛。二小机即身成佛。又于二各有二。利钝别故。谓大机利根者直入法界体性三昧横观法界即身成佛。所谓一切众生本有萨埵。法尔应住普贤大菩提心。要表字所观之体。本不生智能观之体。能所一体心一境静。觉本不生理言语道断。觉本不生理诸过得解脱。觉本不生理因业不可得。觉本不生理等空不可得。能观缘虑之一心。所观字相之一境。能所一体证空理时即身成佛。是名大机横观三摩地。大机钝根竖入法界体性三昧观观本有五输种子。此五字即十五种金刚三昧一字即十五字。十五字即一字。一字即五字。于此字门以八门观之。一字摄多门。多字摄一门。一字释多门。多字释一门。一字成多门。多字成一门。一字破多门。多字破一门。顺观旋转十二遍。于十二流转每字观察尽生死源。逆观旋转十二遍。于十二还灭每字观察至涅槃理。理者本不生。入十五金刚三昧能观理理本不生。能所俱绝。字本不生故。字言语不可得。言语道断故。字染净不可得。得解脱故。字因业不可得。得无自性故。字等空不可得。首尾俱亡见本心时即身成佛。是名渐竖观小机利根就心数别本尊。且约观音行者释之。本有九种字一切众生本有观音种子。依惭愧不可得义。能信自性清净妙莲不染觉悟莲华。于四时不令间断修三密行。住开表莲华印。诵明。住惭愧不可得理。证见本初觉莲。是名小机观即身成佛。小机钝根入莲华三昧观四字。于四时中应于如是胜三摩地四种威仪不暂放舍。此生次第经于十六大菩萨位。发惭愧清净菩提心。经萨王爱喜位观菩提心义证四种位。次修四种菩提行。经宝光幢吴位证理。次修四种智慧门。经法利因语位得智。次修四种精进门。经业护牙位得四羯磨。于第十六生显本有心莲。先证莲华三昧便转方便即成大毗卢遮那佛。如论观自在。余尊亦复如是。
    问。见闻世间真言行者并道心者但念者未必皆往生净土。以何用心今度逐往生愿。既以一念十念说往生亲因。有心男女何绝往生息。答。有多因缘。能能当用心。谓或修真言行。或至但念佛。思他人见闻不信佛陀知见。是行非顺因。或求他人恭敬作后世苦行。亦非顺因。或名利读诵法华经等。亦非顺因。或名闻持戒亦非因因。或自是非他亦非顺因。或学人云。十念顺因别时意趣。当知同谤方等经。亦非顺因。或弥陀弥勒之行者互为是非。是即地狱业因。如论二谛之菩萨。若知如是用心。谁人不往生。大师云。迷悟在己。无执而到。
    第十发起问答决疑门者。问。依五输门机有机种。答。有二种机。一上根上智期即身成佛。二但信行浅期顺次往生。就此行者亦有多。正往生密严净土。兼有期十方净土。问何故念诵大日为十方净土亲因。答。此五字真言者。十方诸佛之总咒。三世萨埵之肝心。故持诵所及阿修罗窟等。同九字真言行者。于佛名号。更勿作浅略思。若入真言门时。诸言语皆是真言。何况。此所立者以三句法门摄诸行业。且举三字摄令知一切尊。初一字门菩提为因。次二字大悲为根。后一字方便为究竟。以初字为因。次二字为根。后一字为究竟。三句分别如前。总诸佛菩萨金刚天等皆有本种子。其字具四转故亦具三句。无量三句皆是顺次往生亲因。问。诸教亦以三业修善为往生业今宗三密具足其义如何。

    法佛三密甚深细  显教妙觉非所知
    智身六大极玄广  密宗圆智独能证
    一道无为寂光佛  惊怖希哉断言语
    三自本觉帝珠尊  恭敬弃证求真觉
    报佛如来默不答  变化善逝秘不谈
    补处等觉迷其境  饮光受职隔彼域
    形体色质即身密  动寂威仪是密即
    音韵声响皆语密  粗细言语悉真言
    染净心识开心密  迷悟分别莫非智
    说默情意亦意密  输圆具足遍法界
    事事理理本不二  邪正观念无非定
    色色心心自无异  圆现涉入等虚空
    密行任莫令见闻  秘法妄无令傅受
    浅智滥显失福故  劣慧均净获罪故
    无根秘筐于泉底  不信定摧实际故
    非机闭谈于喉内  生疑必堕无间故
    非惜婴儿于莫耶  唯恐妄想是害生
    非秘显人义瑜伽  偏非不信只招灾
    莫轻勿疏三部宝  可重应崇三密珍
    能归深入心莲海  大信玄仰觉月空

五输九字明秘密义释一卷

    右书中多载灌顶文。未灌顶者受于师可开。就中五藏秘义是大事。能能受学修之。抑记此秘释后入三摩地。忽然化现宝生房云。昆同一度崩。金石即一物。毗弥雨观凡圣无二。吾是金色世界古众。汝亦密严净土新人。若入此胆葡林。谁人有异熏哉。终此说者如幻不见。于此不觉泪落惭愧炽盛。忽见密严有相。知生死绝而已。
