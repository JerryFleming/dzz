No. 2618 大原谈义闻书钞

　        
　　　　　　
　　　　　　
　　　　　　

    上人曰。予自遁世之当初至衰老之中比。窃披一代教文。倩案出离之要义。付显付密开悟不容易。云事云理修行难成就。一实圆融□内多年即是疲妙观。三密同体床上于今失现世证人然间量涯分愿净土。凭他力称名号。诚往生极乐教行者直至道场目足也。有智无智谁人不归哉。而诸宗行人以为。口称念佛偏被愚钝机。全不及真言止观之妙行。更难胜华严禅门之宗旨。于一文不通之顽鲁者。自虽欣往生之一路。至利智精进之根机者。只可期现世之证入（云云）或谓。念佛往生者似易不易。何者虽造十恶五逆。深发改悔心后重不犯之故遂往生也。不制止罪业者。纵虽称名号不可往生。又一念十念往生者休息妄念异念。一心不乱行之。余念相交妄心杂起。行业不可成。故知。念佛三昧者。若持戒清净道心坚固人。若智慧深远勇猛精进辈。制伏罪障。休息余念修之可行之（云云）或许胜义不许易义。或许易义不许胜义。悲哉如是辈才知其一未知其二。伏惟真宗法门稍异古今。不知文大旨之人。不知宗元由辈。妄轻弘愿他力之净业。空疲圣道自力之修行。极乐是泥洹无为之界。诸佛法王之家。纵虽利根而可欣往生。况钝根乎。纵虽上智而可凭他力。况下智乎。十方佛土中唯有往生法无二亦无三。除佛随缘说。乞愿异学异见之辈。别解别行人。早改邪杂之执。可入专修之门。弘愿一称者万行之宗致也。谁不行之。果号三字者众德之根源也。敢勿嘲之。使人欣慕之教门且似浅近。自然悟道密意极是深奥。一念欲契佛位者可欣极乐。一世欲成行业者可念弥陀。於戏释尊出世济度众生。化道遍百亿。利益普三千。化缘薪尽正像早过。我等受生于五浊六恶之末法。感罪于四生十恶之业道。善根薄少也。根性迟钝也。戒行难持。定惠难证。妄寄其分于在世之正机。不可期现世证入。暗同此身于正像之贤圣。不可恃自力得道。况在顿悟顿入多是权化之示现也。正像之得道得果恐少实业之众生也。不足准望于末代机根。不及比校于当今凡愚者欤。然于弥陀名号者极善最上法也。虽造罪凡夫修之得往生。他力难思行也。虽具缚底下信之预来迎。此则于念佛有胜易二义。言胜义者。谓至极大乘意者体外无名名外无体。万善妙体即名号六字。恒沙功德备口称一行。大愿业力所构出。令让与万德于行者。他力难思之巧方便。令超过一称于众善。知识广赞猛火为凉风。善友教称金莲如杲日。大利名号无上功德也。言易义者。不论行住坐卧修之预来迎。不谓时处诸缘唱之遂往生。此则不依身心浊乱。只依他力引摄故也。凡圣道自力修行者不制止罪恶。不休息妄念者其行无成就。生死罪浊心泥秽万行水精珠之义譬而可知。此则珠力用弱故。水不澄者光色不显也。本愿名号体者不然。一生造罪之凡夫。相续妄念众生。随犯随忏消除众罪。愿行具足往生净刹。此则弥陀如来至极无生净摩尼珠不秽凡夫。罪浊心水。由珠他力强无量生死之泥浊顿成无漏法性之清水。譬而可思者欤。凡废恶修善者佛教之正意。废废不废何为。息妄修心者行道之大途。息息不息何为。只须凭弥陀之本愿。须唱他力名号。此则造罪之上废恶之法也。妄心之中息妄之行也。佛法修行之中不可有易于此而已。
    （一）显真问曰。速疾离生死得解脱者。以真言·止观华严禅门等为最上为至极。云何。上人答曰。法门无尽而论其急要。以净土法门为最。诸教广多而探其肝心。以他力顿教为胜。此则易修而功高。易行而理深故也。故庐山师云。诸三昧甚多功高易进念佛为先（云云）元照师云。念佛三昧者具缚凡愚屠沽下类。刹那超越成佛之法也（云云）此等师意以净土教法念佛三昧。为大乘至极速疾解脱之最要闻矣。
    （二）永辨问曰。今此净土宗者权实二宗中权宗也。渐顿二教中可云渐教哉。其故此宗之意者不明真如实相第一义空理。只宣厌苦欣净指方立相旨。而何以此教为大乘至极顿法哉。上人答曰。净土宗者实教也。是故或云真宗。或名真门。或名顿教。或名一乘也。但通途权实皆约自力而明之。于弘愿一法者偏就他力而论之。然者虽云实教异自力实也。虽云顿教异圣道顿。故似权非权。似实非实。似渐非渐。似顿非顿。既非权实渐顿之所摄。知是诸宗超过法门也。但非权实之所摄而强立真实名。而示他力真实体。非渐顿之所摄而假与顿教称。显横超横截之用。是故和尚云。我依菩萨藏顿教一乘海（云云）元照云。故知一切净土法门皆是大乘圆顿之法也。定非偏小（云云）此等所释谁不依用哉。
    （三）智海问曰。明大乘真实理。此名实教。存是心是佛旨。此名顿教。今此宗不明生佛一如之道理。而偏劝厌离秽土安心。不述寂灭无生之实义。而仅谈欣求净土之起行。专附傍权门渐教之法门。全不顺圆实顿速之宗义。纵虽寄事于他力实顿之名。尚以难得心之。何况超权实所摄剩可论超过之义乎。上人答曰。疑难趣者偏是约自力修行之道理存渐顿权实差别。全不知他力弘愿之密意教门也。可痛可悲。夫诸佛法者以真如佛性为性体。以无相泥洹为所期。离此理外全无别法。然者三世诸佛化道必储圣道净土二门者。二种胜法共为令入无相无念一理也。所入之理虽尽。能入之门有自力他力之别。以自力为劣。以他力为胜。其圣道门者。就之有二。一渐。二顿。就顿又有二。谓教内教外此也。言渐教者。谓备修万行渐感佛果。修行时长成佛路远。故名渐也。亦名曰权教。俱舍·成实·律宗·法相宗等不出此意也。言顿教者。以五乘不测真如是还纳蠢蠢心。以十圣难穷法性谈元来不动。证果刹那究竟。悟道一念圆满。故名顿也。亦名曰实教。真言·佛心·天台·华严等正此意也。此等渐顿诸宗其法门一途不亘万机。或渐或顿只被一机。若实若权偏摄一缘。故即施即废妙道不远沾。故释曰。渐顿则各称所宜。随缘者则皆蒙解脱。然众生障重取悟者难明（云云）又云。或说人天二乘法。或说菩萨涅槃因（乃至）根性利者皆蒙益。钝根无智难开悟（云云）次净土门者。付之有二义。一他力本愿之实体。二他力本愿之化用。初言他力本愿之实体者。谓佛密意也。亦此佛智之所照也。凡圣道净土二门共以真如实相为其体。故前圣道门中所明无尘法界凡圣齐圆之理。恒沙功德寂用湛然之性。即是他力实体也。五智中佛智者即指此理也。次他力本愿之化用者。谓密意之上教门也。亦是四智所成也。极乐不远构十万亿刹之西。弥陀在己心现一座华台之形。不思议智不可称智等者。指此善巧方便也。诚以真如界内绝生佛假名。平等性中无自他差别。真如非自非他而包自他性。故镇熏习自他。令会入平等性性海。应知言自力他力者。此即强弱义也。熏力弱时则虽冥熏密益。而行人不自励者不得道果。故云自力也。熏力强时诸佛成外护知识施增上缘。故云他力也。虽有强弱共是真如力也。故真如界佛为平等性众生可开示一心法界理之处。垢障覆深凡夫以自力自己净体难显照。故诸佛无极慈悲哀众生迷倒。示现法藏发心。发起超世弘愿。以易行易修之口称得顿悟顿入之往生。他力之实体爰易显。弘愿之化用忽易成。昙鸾法师约实相为物之二义释如实修行之相。此意也。然即因少而果大。行浅而悟深莫如他力顿大教。以之谓之。顿名虽同超诸宗顿。实名虽同胜余教实。思而可知者欤。凡于他力法门者。诸宗之所不谈诸师所不判也。善导和尚独立此宗义。我宗祖师始开此法门也。凡圣道自力法门者不宣尽诸佛无极慈悲。无明无尘法界之上他力弘愿之体用也。净土一宗独明如此法门。然他力大道广弘五乘齐通入。于圆圆极极无相无念果成之上起无方难思之大用。自有相修因直入无相之乐果。抑往生见令体达无生理。何教之中明如此法门乎。
    （四）静严问曰。真言佛心·天台·华严皆直期显真如净体。是为上根利智机所储法门也。下根下智垢障覆深敢不能显照此理。为之储净土化仪授口称一行。引入彼土之后。依见佛闻法缘令悟无生法忍。始得入真如理。以之谓之。圣道净土同虽为真如所期。净土门犹是迂回路也。虽名顿不可及华严·法华顿。如何。上人答曰。此难大底前令会通哉。于根机论利钝相望不定也。就圣道一门谓之时者。渐名钝。顿名利。圣道净土相对时者。总圣道门为利。净土门名钝。是一往义也。何者难修能修。难悟能悟故。圣道自力人名利根也。净土门易入易行。故舍取之边。一旦同钝根下机。虽然再往论之。二门各可有利钝也。就中净土门中利根有智之人得他力实体之故。于无尘法界之理上施恒沙功德之化用。摄垢障覆深凡夫令得净体显照悟了。始入本愿他力之大道顿证廓然大悟之无生。全不可劣圣道门上上智根之人也。凡圣道门诸教利钝共难究。与而谓之。虽许随缘一途益。夺而论之。万中一难得之。故道绰曰。仰惟大圣三车招慰。且羊鹿之运。权息未达。直举大车亦是一途。只恐现居退位。崄径遥长（云云）净土真门极恶最下尚以不舍。何况上根乎。本愿密意弘深。他力教门顿速。利根何可不入哉。智者更可思择之。但至直入迂回边者。付自力谓之时者。诚于此土期证入。是直入也。往生佛国得悟虽似迂回。约横超断之边者。依有相念入无生之国。遥超胜圣道直入。何者自力直入真如难显法性难究。只是有教无人有名无实也。往生净土顿入以真如法性令究于法藏行因。令让于佛智所照。是名他力实体弘愿密意也。以此证悟顿为令开悟善恶利钝凡夫。所发之超世本愿故。遥超诸宗顿法。不顾此道理。以净土一教下不可为下根最劣之法乎。
    （五）明遍问曰。禅宗立教内教外。而以教外一法拉诸教法门。真言判显密二教。以显教为遮情门。以秘密为表德法。乃至天台立五时八教。以超八醍醐法置三五七九诸宗之上。此等诸宗皆以深奥也。辄难临其境。而今以教内下教外。以显教超密教。以尔前嘲法华。诸宗人不可许之。如何。上人答曰。凡立宗之法各以自宗法为胜。以他人法为劣。其义显于问端。勿猥怀疑执。所以禅门以教内为劣。以教外虽为至极。而是此一宗执见也。他宗全不可许之。真言教以秘密为最上乘法之时。禅宗无心绝想义犹是可属显大遮情门也。自余诸宗可准之。今净土宗意者。渐顿诸教皆以真如佛性虽为所期。而自力修行者难解难入也。故为劣。念佛往生不修施戒忍进。不学禅定般若。不用观法观心。不假身印口诵。不依坐禅工夫。只以他力口称之易行直入极乐无为之宝国。顿悟顿入之功能遥超诸宗法门。故为胜也。故永观云。实知弥陀名号超过大陀罗尼之德。又胜法华三昧之行法。但称佛名直至道场。况往生净土。岂有留难（云云）
    （六）贞庆问曰。他力顿者往生以后得悟。自力顿者现世即证入。以圣道为胜。以净土可劣哉。上人答曰。圣道门人虽期即身证。唯是自力无他力持。故现世证入万之一无之。纵适虽有证悟人。强留无尘法界一理。不出恒沙功德他力无方无碍化用。故犹不知佛法之至极也。净土顿教者。或现世或次世。随机利钝证入无疑。故犹是可为胜也。
    （七）证真问曰。此宗习不许此土入圣得果。何云现世证入哉。上人答曰。此事诚可思之。但韦提希夫人于第七观时得大悟无生。和尚释之证得往生（云云）此即最上利根人信知他力本愿之利现世证得往生也。往生者即无生也。此义重可思择之。
    （八）显真问曰。和尚意于净土法门不许无相离念义。何今以无尘法界理为名号实体云哉。上人答曰。有相约修因。无念指果证。不得诸师此意。修因感果共存无相义舍有相愿求故破之也。论他力实体之时者。和尚意可许无相离念之义也。故释云。无生宝国永为常（云云）又云。见彼无生自然悟（云云）又云。不觉转入真如门又云。法身常住比若虚空。
    （九）湛学问曰。天台宗意权教皆有教无人也。非圆教者无成佛法云也。净土宗意又念佛往生法外可云无出离解脱法欤。如何。上人答曰。立宗之习广判教相虽纳众机终归一味法也。小乘犹于所学法成至极想。何况大乘乎。故诸宗皆以我所立为至极。以他所修为方便。尔者净土宗立圣道净土二门本意。一往二门各虽许其益。再往云之时者。夺圣道益取入净土一法也。所以真言止观妙行至证悟时者。必得净土果报。华严禅门悟入遂解脱日。自然可至法王家。至佛土者必念佛身。诸教皆念佛也。净土中极乐为最。诸佛中弥陀为本。彼佛是净佛国土主。诸佛慈悲之体。言往生者。诸教诸宗之悟道时之名。爰知未悟之前暂被封随缘执情。期自力得道虽不欣净土。得悟之后还入泥洹之乐邦。终至道场之妙土也。三世诸佛皆依念佛三昧成正觉者。此意也。可思之。
    （十）重源问曰。一切往生行人必知生无生道理。得意名号体用义理可修净土行耶。上人答曰。不然。今明他力体用者。与诸宗论浅深时。为令知宗所本付也。是智者之所知也。一切行人非云可知之。例如三心具足行人必往生净土经释共宣。下智愚钝之族田夫野客辈犹暗三心名义。然而称弥陀名号者必得往生信自然具足三心。明名号体用之义又以可准之。造罪凡夫具缚底下依一念十念功力。决定预来迎信知者。即是信他力实体。生无生道理得意当也。何者极乐是无漏真实之胜相。泥洹无为之乐邦也。烦恼具足之凡夫辄以难入。然而依他力本愿之不思议。不论罪障轻重。不谓戒行持犯。唱必得生信。自然是当得意各号体用也。离他力谓之。此义诚虽不可成。依他力依预佛智照览谓之故。信名号即是信体用义也。
    （十一）显真问曰。他力往生义尚以不明。罪恶凡夫托佛愿力生无漏宝国者。当他作自受之义。不□因果道理哉。上人答曰。凡真如法性之理非自非他。无修因无感果。无因果中强论因果之时。既依自修因感果云者。何又依他缘不令感报。彼缘觉圣人待飞华落叶因缘。断恼烦证道果。草木无心犹成修道之缘。况弥陀发誓不成往生之便哉。但圣道门意行者自行猛利时他佛垂加被。故自力强他力弱。唯是自力谓无他力持也。净土门意发三心唱名号。造恶不止妄念不息。行者自力至弱。然佛愿力强不被障恶业不被染妄念。唱名号必得往生。本愿名号力强。行者自心功力弱也。云故他力往生也。是亦不背因缘果报义。非一向他作自受。约强弱之义分别自力他力也。
    （十二）永辨问曰。罪业妄念任他。自专称念必许可往生者。人皆住恶见不恐恶业好作众罪起妄念。还可堕恶趣也。然一往先以制恶息妄为安心之面。可令恐□强罪。如何。上人答曰。诸恶莫作诸善奉行诸佛通诫也。然造罪凡夫念佛往生云义。全非云好造恶业起妄念。今恐恶趣之苦果愿净土之快乐之者。专制断三业罪。可奉行三业善。虽知此道理。愚痴凡夫更难制止妄念恶业。此事叹而有余。可恐可恐。爰弥陀本愿为救如此之凡愚。以易行易修之名号令点犯罪咎。得此意之辈。何寄事于他力本愿。好可造大罪哉。纵又依烦恼强盛。不禁淫酒肉辛。不止贪爱嗔憎者。虽似好造恶。只是本性之所致也。依凭本愿今更非许作之。然者于□强罪者。圣道净土共恐后世之人何不禁之。至细隐罪者云圣道云净土谁制止之。凡于造恶有轻次重三品。五逆重罪。造此之者希。在家十恶之中。杀盗二罪适虽有禁之。自余八罪盛犯之。于出家罪者有持戒人者可有破戒。无持戒法之人者依何有毁犯。于无戒之僧尼者。与在家无差别。纵仅虽禁淫酒肉辛。只是一旦制禁也。不止念者不可谓戒行具足。然但虚受信施不净说法等之自余众罪不可称计。所禁之罪仅一两也。所犯之恶数过尘沙。如此造罪之辈。以自力争可得解脱哉。是故凭他力本愿灭罪增上缘之功用。以念念称名随犯随忏也。但至云诫恶见可为安心面者。犯罪之者不得解脱云者。是圣道门之安心也。虽造恶业唱名号得往生云者。净土门安心也。所以舍圣道归净土滥觞难制罪障之故也。若夫制伏罪业可息妄念者。戒定惠三学何法不修行之。故知成引见人者永不可信他力本愿者也。努力可思之。
    文治二年比。天台座主显真法印。永辨御使者遣法然上人所云。登山次必遂见参可申承侍使音信（云云）上人仍示至□本之由座主下令对面。问曰。今度何生死。解脱侍。上人答曰。如何不可过御计。法印云。实然。但先达御坐。若思定给宗有者示给。其时上人云。为自身聊思。定宗侍只早遂往生极乐也。法印云。因难遂顺次往生致寻。云何易遂往生哉。上人答曰。虽难成佛易得往生。依道绰善导心。仰佛愿力所以为强缘凡夫生净土云。其后更无言说闭口。上人还给后法印云。法然房虽智慧深远有聊偏执之失（云云）又此事人来语。上人言。言不知我必发疑心也（云云）座主闻之。实然我量显密教虽积稽古并不为名号。所以不志净土。不伺道绰善导之释。非法然房者谁人如此云此言耻大原隐居。百日见净土章疏。而后我既见立净土法门。上人来临给可奉谈。使者又永辨云。出离解脱计顿证菩提入门。如此次第委屈请法然。谈寻只我一人非可听闻。诸有智者屈请立禅寺。因之诸硕德等大原立禅寺集会。其后请法然无左右来。无极喜悦。
    法然房方东大寺大劝进圣俊乘房重源和尚居流（天台净土兼两宗）座主显真房方永辨。八宗硕学方光明山僧都明遍（高野僧都）侍从已讲贞庆（兼天台净土也）笠置寺解脱房（法相宗）长乐寺印西圣人所所遁世人等当所大原本性房湛^5□（八宗硕学）此人云口定。嵯峨往生院念佛房（天台宗）大原来迎院明定房莲庆（天台宗）菩提山中尾莲光房（东大寺人也）莲契上人师弟等（招十余人）山门久住辈大僧都智海（天台硕德）权大僧都证真（天台宗）静严僧都竹林房（真言佛心天台硕德）权少僧都觉行净然法印。权少僧都空阿房。慧光房。此外妙觉寺圣人觉行僧都尧禅。菩提山藏人入道佛心房安然（高野人真言宗）长乐寺定莲房（天台宗）八□大和入道见佛（天台宗）松林院清净房。樱本究法房。圣光房等也。
    右证真静严等已下山门硕学三十余人。并南都北岭有智人二十余人。依催参会。觉行僧都尧禅圣光房等为首领诸宗硕学二百余人三井大贰僧正公胤为上首门徒学匠百余人。其外听闻有智无智不知数集立禅寺。此硕学人人元来着座。面面立诸宗决择深义论谈。法相·三论·华严·天台·真言五个大乘。自凡夫初心至佛果极位。难问如前。难决深义修行方轨一一述之。爰上人净土宗义理念佛功德弥陀本愿旨说明明。复散心念佛者阶时得折备为解说说。云口定本性房默然信伏毕。座主显真法印双眼流红泪。集会人人悉流欢喜泪。偏归伏渴仰上人。自法藏比丘昔至弥陀如来今他力本愿名号。浊世末代机教相应可出离由不闇说之。三百余人一人无疑心。人人如向虚空。无出言语人。硕德达赞云。见形源空上人。实思应愍弥陀如来欤疑。座主者难忍落泪。抽一心丹诚。自取香炉持佛堂旋绕行道唱高声念佛。南北明匠归西土之教。信男信女。参礼听众。老若诸人。凝心中诚。各异口同音三日三个夜间高声不断念佛。譬如六方恒沙诸佛证诚已上。又座主发一大愿。此寺立五坊。一向专念行相续。称名外更不交余行。一度始以来今不退转。入寻此门后。姨尼公为劝书念佛劝进消息（世间流布显真消息）湛^5□上人发愿。来迎院松林院等不断念佛始之。自尔以降洛中边土处处道场无所不劝修之。大佛上人俊乘房重源一起意乐云。此国道俗男女阎魔王宫跪交名答时。为令唱佛名可付阿弥陀佛之名。先吾名名为南无阿弥陀佛。吾朝阿弥陀佛名之流布此时始。显真法印被召出补天台座主任僧正。末代高僧本山贤哲也。诸宗硕学率莫不归上人。一天四海并以念佛为口游。得智慧第一名。建久三年于灵山寺。三七日不断念佛间。虽无灯明有光明。第五日之夜。各行道交势至菩萨同列立。或人如梦拜之。上人被申此由。然事侍览有返答。月轮禅定殿下归依深厚也。从之始人人为奇。此三七日不断念佛时众十二人。法莲房。正观房·定莲房·藏人入道住莲房·安乐房·莲光房·西仙房·清净房·念佛房·莲乘房·阿证房。其先达上人也。右十二人守三番被勤行。三七日云丑时。异香满室音乐闻耳。听闻人人见四十八灯。三七日巳时。阿弥陀如来观音势至显现。上人俄五体投地。礼西方流欢喜泪。高声念佛。化佛菩萨现眼前如星列。或人闭目见。开目不见。尔时上人口放光。见之人人住莲房·安乐房·西仙房·法莲房·清净房等也。无灯暗夜披见圣教。御口放光。唐善导和尚者口现化佛。此上人口出光明。末代念佛祖师谁敢背之哉。上人行道时或人梦见势至菩萨行道。梦觉惊奉见上即上人行道也。如是见三度。又灯消无火道场明如炬灯。遥久炬火。是又不思议光明也。
    首楞严经势至章云。我本因地以念佛心入无生忍。今于此界摄念佛人归于净土（云云）此文可思合也。

大原谈义闻书抄（终）　　　源空上人生年五十四岁

    此大原谈义闻书抄者。崇古来点本数册（并）依凭当代有智广学能化校合令开板之。最可备一宗之证本而已。
    于时宽永五（戊辰）稔仲春。

