No. 2566 龙宝开山特赐兴禅大灯高照正灯国师语录卷上
    
                  侍者性智编
                

师于嘉历元年十二月八日开堂

    拈衣云。千尺不过丈六。鸡足不如大德。何故。举衣云。顶戴披之。谁辨正色。
    升座。拈香云。此一瓣香。爇向炉中。恭为祝延今上皇帝圣躬万岁万岁万万岁。陛下恭愿。龙图永固。玉叶弥芳。
    次拈香云。此一瓣香。爇向炉中。恭为祝延太上天皇圣寿亿万岁。恭愿超上德于千载。树风声于后昆。
    又拈香云。此一瓣香。奉为金紫光禄大夫黄门侍郎增崇禄算。伏愿松柏之寿。甫申之干。柱石国家抚育生民。
    此一瓣香。奉为光重法筵诸尊官。洎满朝文武百僚。增崇禄算。伏愿安国利民。齐伊周之古术。乃忠乃孝。称思轲之正范。
    此香在云门关里。久为衲僧锁口诀。曾拾得于镰仓县畔巨福山头。和气霭然。囊藏二十年来。香风隐而弥露。今日拈出爇向炉中。供养前住建长禅寺。敕谥圆通大应国师南浦大和尚。用硳法乳之恩。
    师就座顾视大众云。便恁^8□相见。早隔五须弥。若也待开口。三生六十劫。还有知个中事底^8□。出来对众决择看。有^8□有^8□。僧问。雪山雪寒吾佛成道。法堂功成和尚开堂。建法幢立宗旨。正在此时。诸官临筵。请师提唱。师云。国请才子贵。家富小儿娇。僧云。直将一句无心法。仰祝万国泰平瑞。师云。满口道着。僧云。记得。慈明开堂。有僧问。攒锦簇花即不问。如何是本来面目。明云。一言已出驷马难追。此意如何。师云。石从空里立。火向水中焚。进云。明明三际晓。皎皎一轮孤。明云。一轮底亦作^8□生。意在那里。师云。鱼龙穴下盘根阔。日月轮边气象深。进云。僧云。洎合放过。明便喝。如何辨端的。师云。劫石易消。村话难改。进云。上来一一蒙指示。只如和尚今日开堂说法。当机觌面如何接人。师云。眉毛厮结。准上斯□。僧云。作家宗师天然有在。便礼拜。师云。且缓缓。又云。更有问话者^8□。又有僧问。记得。庞居士辞药山。居士指空中雪云。好雪片片不落别处。意旨如何。师云。难提掇处转有则。僧云。时有全禅客。云。落在什^8□处。士打一掌。又作^8□生师云。八角磨盘空里走。僧云。全云。居士也不得草草。士云。汝恁^8□称禅客。有人不放汝在。如何委悉。师云。咬定牙关。僧云。全云。居士作^8□生。士又打一掌。意在那里。师云。多添少减。僧云。虚堂祖翁云。虽则是两掌。其间有抬有搦。有收有放。如何辨别。师云。到此大行。僧云。上来已蒙慈悲。向上宗乘事。如何举唱。师云。千峰雪白。万壑风寒。僧云。老师果是人天大导师。便礼拜。师云。许你归众去。 
    乃云。我本无心有所希求。冰锁瀑泉声细碎。今此宝藏自然而至。风摇寒木影攀拳。况我宗印禅者。与海南檀越。冒穹谷攀幽林。亲择巨材。堆山积岳。控溪水与海通。鲸波崄处。独解透路。驱白牛于露地。结轨于百里。鸠成风于大野响斧于一城。或费郊外丁夫。或劳山中普请。树云间之朱堂。布五彩之橑椽。安灯王之广座。庄三道之宝阶。区区役役。今日开堂。高答君臣。遍报过现未来。大觉海中一切圣贤。生生所参见诸善知识。众中衣钵。道友师僧。父母一切恩门。一切含灵。为便是自然而至。为复是从功而成。诸人于此会得去。山僧不必解说。若也不会。曲务速说。击佛子云。所以前释迦不前。后弥勒不后。无边刹境。自他不隔于毫端。十世古今。始终不离于当念。一毛头上现宝王刹。一弹指顷转大法轮。虽然如是。犹是建化门中事也。向上宗乘事。又作^8□生。又击一拂子云。有意气时添意气。得风流处且风流。小比丘妙超。忝遇君圣臣贤。不忘灵山付嘱。太平得路成此梵刹。敷扬正法眼藏。祝延圣寿无疆。山河大地。草木丛林。情与无情同蒙光辉。共力拜手下情。不胜感激屏营之至。
    复云。昔日世尊六年。戴雪头上安头。明星忽现眼皮横绽。从此无端。解道大地含识。具个如来智慧德相。大众若是大地众生。各各自有生涯。从且至暮。从少至老。每日起坐经行。一是一非。瞥喜瞥嗔。并是他家活脱生涯也。何必贵如来智慧德相。后代儿孙。得被者老汉惑乱。往往安禅静虑。刺脑入胶盆。以悟为望。似缘木求鱼。谓之望上心不足。大须辜负世尊出世本志。且问诸人。上来既道。后代儿孙。被他惑乱。今也便道。大须孤负他出世本志。是褒世尊是贬世尊。若道赞叹。因甚有惑乱之言。若道诽谤。亦何有孤负之词。或道褒贬随时。未免随语生解。更道褒贬不施。失却古佛家风。直饶道总不恁^8□。明知莽莽卤卤去。毕竟意在那里。所以山僧曾有一颂。明星一见雪重白。眼里瞳人毛骨寒。在地如无知此节。释迦老子出头难。只如道眼里瞳人毛骨寒。是什^8□时节。若能恁^8□去。日用四威仪中。壁立万仞。孤迥迥峭巍巍。如天普覆。如地普载。如虚空含容。如日月照耀。因甚如此。今日□月八。
    举。太宗皇帝因僧朝见。帝赐坐问云。卿甚处来。僧奏云。庐山卧云庵。帝云。卧云深处不朝天。因甚到者里。僧无对。师蓦拈□杖云。太宗威容严肃。机晤宏远。者僧寝默俯仰。不失其礼。只如后来雪窦明觉大师。代云难逃至化。又作^8□生。卓□杖一下云。四海而今清似镜。三边谁敢犯封疆。
    正且。谢两班上堂。僧问。日暖风和。万物新相逢。便拜。又相贺。三乘五性不用问。应节一句如何举扬。师云。分明记取举似诸方。僧云。记得僧问赵州。如何是赵州。州云。东门南门西门北门。此意如何。师云。黑漆桶里洗墨汁。进云。僧云。不问这个。州云。你问赵州意在那里。师云。乌龟锁璧。进云。某甲不问赵州。又不问老师。只是有一问。请师答话。师云。莫向那僧背后问讯。进云。恁^8□则大众沾恩。学人礼谢。师云。只要实到与^8□地。进云。领重重相。师云。领底作^8□生。进云。也是不空。师云。不因今日节。
    乃横按□杖云。寅朝乍临正景新至。梅梢舒瑞气。幽鸟报贺音。左右壮保爱之节。东西开纳祐之门。喦莎步入祥麟稳。海树飞来白凤闲。卓□杖下座。
    元宵上堂。僧问。昔日西天迦叶初传灯。未审如何是初传底灯。师云。夜半正明天晓不露。进云。迦叶已传之。龙潭为甚吹灭。师云。倒骑牛入佛殿。进云。后来有僧问香林。如何是室内一盏灯。林云。三人证龟作鳖。是答迦叶底。答龙潭底。师云。壶中天地。别有日月。进云。只如道三人证龟作鳌。作^8□生辨端的。师云。石人相耳语。进云。忽有人。问如何是室内一盏灯。^8□。师云。紫罗帐里撒真珠。进云。恁^8□则动地放光。放光动地。便礼拜。师云。大家自知。
    乃云。灯灯无尽灯。光明千万里。捏聚也不即。放开也不离。一片虚凝宇宙宽。不知燃灯为谁记。以拂子击禅床一下。便下座。
    二月旦上堂僧问。春色无高下。花枝有短长。花枝短长人人知。如何是春色底。师云。山擎海浸。僧云。记得。仰山问僧。近离甚处。僧云。庐山。此意如何。师云。解笑底也少。进云。仰山云。曾游五老峰^8□。僧云。不曾游。又作^8□生。师云。邯郸学唐步。进云。仰山云。阇梨不曾游山。如何辨端的。师云。黄金贱不如泥土贵。进云。云门大师云。此语皆为慈悲之故。有落草之谈。意在那里。师云。听教两头走。僧云。若不登楼望。焉知沧海深便。礼拜。
    师乃云。春风浩浩。春鸟喃喃。春云冉冉。春水漫漫。时哉时哉。时何孤负。一任诸人东看西看。忽有个汉出来。道老和尚只知其时不知其节。今朝天寒雪下如冬。山僧向他道。我余一件事。引得你一问。
    佛涅槃上堂。僧问。春色依依花木芳菲。双树因甚一荣一枯。师云。古今与^8□见。进云。恁^8□则人天。悉莫见世尊所入三昧^8□。师云。泥人眼赤。进云。记得。德山一日斋晚。老子托钵自方丈下来。此意如何。师云。步步生荆棘。进云。雪峰云。钟未鸣鼓未响。老子托钵向什^8□处去。又作^8□生。师云。相见易得好。进云。德山低头归方丈。如何辨端的。师云。闇室藏灯。进云。岩头闻云。大小德山未会末后句在。还谛当否。师云。断弦须是鸾胶续。进云。德山云。你不肯老僧那。意旨作^8□生。师云。谁知只是有受璧心。进云。岩头密启其意。^8□。师云。览尽潚湘景。和般入画图。进云。德山次日升堂。果与寻常□殊。如何理会。师云。法出奸生。进云。岩头拊掌谓大众云。且喜老汉会末后句。意在那里。师云。事久多变。进云。学人今日小出大遇。便礼拜两肩担将归去。
    乃云。世尊临入涅槃。以手摩胸。普告大众云。汝等谛观我紫磨金色身。蓦竖起□杖云。者个是大德□杖子。阿那个是金色身。诸人一见便见。不妨一得永得。其或未然。山僧谩诸人去。百亿须弥。百亿日月。恒沙国土。恒沙诸佛。尽在□杖头上。增添金色身光。庄严涅槃妙相。诸人还见^8□。若尚未见。卓□杖云。年年二月花狼藉。
    三月半上堂。僧问。不得春风花不开。花开须藉春风力。不知春风有什^8□力。师云。还觉脑门冷^8□。僧云。马大师与百丈行次。见野鸭子飞过。大僧云。是什^8□。意旨如何。师云。罕遇此门。师云。丈云。野鸭子。大僧云。什^8□处去。又作^8□生。师云。争之不足。师云。丈云。飞过去也。大僧遂扭百丈鼻头。如何识取。师云。打驴听马知。僧云。丈作忍痛声。大师云。何曾飞去^8□。师云。嚼饭喂婴儿。僧云。大师次日升堂。众才集。百丈出卷席。意在那里。师云。金不博金。僧云。大师便归方丈问百丈。我适来上堂。未曾说法。你为什^8□便卷却席。如何商确。师云。乐则共乐。僧云。丈云。昨日被和尚扭得鼻孔痛。还端的也无。师云。风吹不入。僧云。大师云你昨日向甚处留心。此意如何。师云。游子乍闻征袖湿。僧云。丈云。今日鼻头又不痛也。如何理会。师云。水洒不着。僧云。大师云。你深如今日事。是何道理。师云。贵买贱卖。僧云。丈乃作礼。却归侍者寮哭。意又作^8□生师云。攒簇不得。僧云。同事侍者问云。你哭作什^8□。丈云。你去问取和尚。如何辨别。师云。那吒扑帝钟。僧云。侍者遂去问大师。大师云。你去问取他看。意在什^8□处。师云。从来疑着个老。僧云。侍者却归寮问百丈。丈却呵呵大笑。如何委悉。师云。瓦解冰消。僧云。侍者云。你适来哭。而今为什^8□却笑。丈云。我适来哭。如今却笑。是什^8□心行。师云。唱九作十。僧云。可谓亲言出亲口。师云。不如礼拜好。僧便礼拜。
    师乃云。桃花红李花白。灵云玄沙立阡陌。相争祖道不敢休。其势不生多韬略。春雨自知断和句。蒙蒙洒去空萧索。两两三三解归根。四维上下难寻觅。既难寻觉。因甚得大地载起。喝一喝云。放过一着。
    谢龙藏主上堂。山僧拂子说三种禅。忽竖起拂子云。此是换却佛祖眼睛底禅。亦打一圆相云。此是指出人天性命底禅。击禅床一下云。此是发云雨大用底禅。虽然如是。若是自非一气转得一藏底人。争能消得多少风。
    佛生日上堂。僧问。世尊今日降下未至地。九龙吐水洗金躯。早是一场败缺。和尚要雪屈。也是泥里洗土块。师云。狗^8□赦书。进云。指天指地金莲捧足。因甚脚下红丝线不断。师云。要知山上路。须问去来人。进云。韶阳老人正令方行。诸方未免将错就错。师云。夜行莫踏白。不水定是石。进云。不因老师点发。容易难瞻慈颜。师云。月到中峰犹未归。进云。三十年后。此话大行。师云。马无千里谩追风。
    乃云。本不曾上天。何论下天。本不曾托胎。谁说出胎。所以道。净法界身。本无出没。既然如是。因甚东家杓柄长。西家杓柄短。会得各各恶水蓦头泼。不然齐之以礼。
    结夏小参。僧问。德山小参不答话。有问话者三十棒。他家亲切处如何识得。师云。来者不来。去者不去。进云。赵州小参。要答话。有问话者。置将一问来。又作^8□生。师云。买价破大例。进云。风从虎云从龙。岂莫是用处一般^8□。师云。且喜没交涉。僧云。学人今夏依附和尚。未审作^8□生下手脚。师云。莫错举。
    乃云。西天鹅护之限。圣制腊人之期。衲子慧身之时。吾家禁足之方。明月轩畔清风匝地。看云亭边竹影拂阶。于此圆觉伽蓝。聚集四圣六凡。于此平等性智。安居情与无情。只如七佛祖师三处度夏。还出得这里也无。诸人若点检得出。九十日内。不敢孤负虫豸。若也点检不得。卓□杖云。金刚眼睛十二两。
    复举。世尊一日升座。文殊白槌云。谛观法王法。法王法如是。世尊便下座。师拈云。大湖浸月长桥卧波。若非高吟大嚼。争有赏此时情。虽然风流可观。其奈得便宜处落便宜。具眼禅流。请辨缁素看。
    次日上堂僧问。衲僧个个气宇如王。今朝因甚坐在区宇。师云。画饼充饥。进云。若也论此事。如青天白日。更向甚处克期取证。师云。路入桃源深更深。进云。慈明问黄龙。云门三顿棒。洞山可吃不可吃。意在那里。师云。两镞蒺□。进云。黄龙云。可吃。还端的也无。师云。直饶山岳也难藏。进云。明云。终日鸦鸣鹊噪吃几棒。意旨作^8□生。师云。一种是声无限意。有堪听有不堪听。僧便礼拜。
    师乃举。五祖云。今日结夏。无可供养大众。作一家宴管待诸人。遂举手云。罗啰招。逻啰遥。逻啰送。莫怪空疏。伏惟珍重。师云。五祖老人与^8□家宴。可谓管待千足。百味无缺。虽然如是。只是有一时之庆快。大德今日结夏。也有个家宴。坐者立者。俱成万年欢。见者闻者。同唱太平歌。且道。其中节拍。又作^8□生。以拂子击禅床一下云。薰风自南来。殿阁生微凉。
    谢首座书记藏主秉拂上堂。西来呈师厚灵树待过。脚底如驴踏慈明堂奥。法糸于其时。人焉瘦乎。后之视今如今之视古。何也。智藏发光资鞭影。击拂子下座。
    谢良和典座上堂。举金牛每日斋时。自将饭于僧堂前作舞。呵呵大笑云。菩萨子吃饭来。师云。金牛和尚务在细嚼难饥。只是众口难调。大德今夏。屋里得有人。一众自然不闻吾臂酸。诸人要知此人^8□。卓□杖云。发而当节言之和知。
    端午上堂。僧问。文殊令善财采药。善财云。尽大地无有不是药者。此意如何。师云。穿靴水上立。僧云。文殊云。是药采将来。意在那里。师云。六双骰子一时赤。僧云。善财于地上拈一茎草度与文殊。意旨作^8□生。师云。吐舌至顶相。僧云。文殊云。此药亦能杀人亦能活人。如何识得。师云。猫儿打筋斗。僧云。应病与药。是古来家风。和尚作^8□生医无病人师云。黑蛇入漆瓮。僧云。与^8□则大法紧要之处。谁敢假驴驼药。师云。波斯不过江。
    乃云。端午天中节。诸方尽咒土书壁。以消妖怪。认采药模样。百草头上做伎俩。我者里个个石人之机。个个铁汉之用。水洒不着。风吹不入。蓦拈□杖卓一下云。森森夏木枯鹃啼。
    上堂。僧问。记得。良禅客间钦山。一镞破三关时如何。山云。放出关中主看。意旨作^8□生。师云。水底弄傀儡。进云。良云。恁^8□则知过必改。山云。更待何时如何领略。师云。一字不着点。进云。良云。好箭放不着所在。便出去。未审还有出身处也无。师云。楚山入汉水。进云。山云。且来阇梨。良回首。山把住云。一镞破三关即且止。试与钦山发箭看。意在那里。师云。天不保恶。进云。良拟议。山打七棒云。且听。这汉疑三十年。^8□讹在什^8□处。师云。古殿坐者少。进云。学人若不逢个节。争敢知个事。便礼拜。师云。实须到与^8□地。
    乃云。法法本来法。心心无别心。日午三更后。相唤赏树阴。话尽甘泉之景。联成罗含之吟。品藻鹰鸠之变。嘉唱耳听之音。拍手笑呵呵。真□不搏金。喝一喝云。侍者与我点茶来。
    半夏上堂。半夏已前事。诸人知而山僧不知。半夏已后事。山僧知而诸人不知。正当今日半夏。知则共知。不知则共不知。还会^8□。良久云。三段不同。收归上科。
    上堂。僧问。世尊恁^8□热。宇宙炎炎。不知向什^8□处得回避。师云。清机历掌。僧云。王常侍一日访临济。同济在僧堂前。乃问这一堂僧。还看经^8□。济云。不看经。意在那里。师云。石压笋斜出。僧云。侍云。还学禅^8□。济云。不学禅。意旨作^8□生。师云。崖悬花倒生。僧云。侍云。经又不看。禅又不学。毕竟作个什^8□。济云。总教伊成佛作祖去。到者里如何领略。师云。调达不得肯。僧云。侍云。金屑虽贵落眼成医。济云。将为你是个俗汉。还端的也无。师云。疏田不贮水。僧云。若恁^8□不来。争得恁^8□去。师云。且看脚下。
    乃云。一法若有。毗卢堕在凡夫。万法若无。普贤失其境界。拈□杖云。者个是大德□杖子。阿那个是有无。道得与不道得。朝打三千。暮打八百。掷下□杖下座。
    七月旦上堂。僧问。暑退凉生。树凋叶落。时节因缘不相谩。如何是个中事。师云。大家多生机。进云。记得。僧问云门不起一念还有过也无。门云。须弥山。作^8□生领会。师云。莫教平出。进云。有僧。问虚堂老师此意如何。虚堂云。买铁得金。意在那里。师云。也是可惜许。进云。今日问和尚不起一念还有过也无。未审如何只对。师云。三生六十劫。进云。与^8□则昔日云门。今日和尚。便礼拜。师云。礼拜得始得。
    乃云。昨见垂扬绿。今看落叶黄。祖门抬搦事。物物不隐藏。者个葛藤即且致。向针筒鼻孔里。倒道将一句来。若无人道得。听取山僧为你说破。
    解夏小参。僧问。和尚一夏以来。为众劳手脚。未审成得什^8□边事。师云。昆仑嚼生铁。进云。恁^8□则谁敢辜负和尚。师云。放你保残生。进云。记得。临济示众云。赤肉团上。有一无位真人。常从汝等诸人面门出入。未证据者看看。意旨如何。师云。不较多。进云。时有僧出问。如何是无位真人。济下禅床把住云。道道。又作^8□生。师云。若不道瑕。争得珠转。进云。其僧拟议。济托开云。无位真人是什^8□干屎橛。便归方丈。还端的也无。师云。半开又半合。又有僧问。记得。僧问雪峰。乞师指示。峰云。是什^8□。如何承当。师云。劈腹剜心。进云。其僧于言下大悟。也是见什^8□道理。师云。舍长就短。进云。云门云。云峰向伊道什^8□。未审节文在甚^8□处。师云。锢県着生铁。进云。古德底且置。和尚直下作^8□生指示。师云。速退速退。妨他别人请问。进云。不因今日节。谁敢恁^8□去。师云。更有露柱在。
    乃云。法岁周圆。圣制已满。我者里荒凉。爽气最容与。不论取证浅深。不分赏劳轻重。攀白云而高卷。追秋风而长啸。你汝东西任情逍遥。草鞋跟宽。无不活路。若逗到昆仑山头。他乔尸迦忽相逢。问过蓦劄一句。只将隔手底只对。不然五门猛兽欺你在。
    复举。翠岩夏末示众云。一夏已来。与兄弟东说西话。看翠岩眉毛在^8□。保福云。作贼人心虚。长庆云。生也。云门云。开。师云。诸方尽谓。俱出只手扶竖宗风。殊不知。巨鳌莫戴三山去。吾欲蓬莱顶上行。
    次日上堂。僧问。今朝正是解制自恣之辰。不知何处是衲僧游戏之场。师云。来锋有路。进云。恁^8□则十洲三岛草鞋底。雁荡天台□杖边。师云。也何妨。进云。僧问云门。初秋夏末。前程忽有人问。如何只对。门云。大众退后。作^8□生领会。师云。因邪打正。进云。僧云。过在什^8□处。门云。还我九十日饭钱来。意在那里。师云。大慈妨小慈。进云。今日忽有人问着。作^8□生只对。师云。三句前两句后。
    乃举。临济道。有一人。论劫在途中不离家舍。有一人。离家舍不在途中。那个合受人天供养。师云。诸人耍向者里道取。须向那里透过。若是人天供养。秋风吹渭水。落叶满长安。
    谢进退两班上堂。衲僧家寻常用底。岂止乎虎视龙望。为世所推。进一步则突出威音王已前。退一步则烁迦罗眼里藏身。因甚如是。击拂子云。天际日上月下。槛前山深水寒。
    八月旦上堂。僧问。槿花凝露。梧叶鸣秋。此中现成事。如何提唱。师云。答犹未了。进云。几人得与^8□去。师云。只许阿你一个。进云。肃宗皇帝问忠国师。如何是十身调御。国师云。檀越踏毗卢顶上行。意在那里。师云。不妨脚下红丝线不断。进云。帝云。寡人不会。国师云。莫认自己清净法身。又作^8□生。师云。主山骑案山。进云。忽有人。问如何是十身调御。未审和尚如何只对。师云。背短胸长。进云。恁^8□则西风一阵来。落叶两三片。师云。三十年后。
    乃云。秋云弄秋风。秋色蘸秋水。气清如时清。道泰似情泰。禅者之雅兴。道人之嘉景。头头上显露。物物上现成。卓□杖云。是则是。三十年后。有人加劝沮去。
    中秋上堂。僧问。灵山话月。曹溪指月。到者里如何辨端的。师云。三山帽大袖彩。僧云。马大师玩月次。问西堂百丈南泉云。正当与^8□时如何。西堂云。正好供养。意旨作^8□生。师云。波斯读尚书。僧云。百丈云。正好修行。又作^8□生。师云。扫地添锢瓶。僧云。南泉拂袖便行。意在那里。师云。起席不谢坐。僧云。大师云。经归藏。禅归海。只有普愿。独超物外。如何委悉。师云。禅箭三匝白猿号。僧云。古人^8□讹处。和尚已呈露。和尚^8□讹处。未审何人点检。师云。天高盖不尽。僧云。不因恁^8□问。争识恁^8□事。师云。更须买草鞋。僧云。深沉沧海恩波阔。皎洁秋空气象高。师云。如道着须用着。
    乃云。秋中秋。月中月。四万二千清光。五十由旬灵阙。明明重明明。皎洁又皎洁。指与话俱纳败缺。纳败缺还照绝。无物堪比伦。教我如何说。
    上堂。僧问。云门因僧问。如何是法说。门云。大众久立。速礼三拜。意旨作^8□生。师云。还我话头来。师云。如何是随意说。门云。晨时有粥。斋时有饭。又作^8□生。师云。一任乱咬。进云。如何是随宜说。门云。三德六味施佛及僧。如何理会。师云。薤园里卖葱草。进云。如何是方便说。门云。是汝鼻孔重三斤半。意在那里。师云。露柱退后。进云。如何是大悲说。门云。归依佛法僧。如何辨端的。师云。放你三十棒。进云。云门一一答话。毕竟明得个什^8□边事。师云。南地竹。北地木。进云。不因夜来雁。争见海门秋。便礼拜。师云。莫错举。
    乃云。功高二仪而不仁。明踰日月而弥昏。肇公只知从事中得。不知从事上得。且道。从事上得底作^8□生。良久云。赋叶赋题红片片。远山供望碧层层。
    重阳上堂。僧问。九九佳节。谓之重阳。只向者里领去。是第几机。师云。什^8□处收舍得。进云。与^8□则逢人。须说三分话。未可全抛一片心。师云。六脚蜘蛛上饭床。进云。岂不是老和尚出人妙手。师云。你因什^8□得到与^8□地。进云。东西南北归去来。师云。猢狲摘仙果。
    乃云。只爱菊花发紫蕊。不喜闻彭祖之术。只爱秋露凝赤萸。不忧忘稚川之说。不忧不喜。善哉个重九节。击拂子下座。
    上堂。云门云。许多大栗子。吃却几个。有人吃得三个。韶阳吐却五个。有人吃得五个。韶阳吐即十个。者个些子。缁素辨得出。山僧分半院与你。
    闰月旦上堂。拈□杖云。一切诸佛。及诸佛阿耨多罗三藐三菩提法。皆从此经出。卓□杖一下云。看看。大德□杖子。为你诸人。此经科分细大义理。一一指注。而见诸人。犹不知不了。高声唱云。四时禁土节。三年有一闰。又卓一下。
    上堂。黄叶满地。塞雁横空。彼此出家。彼此行脚。佛手遮不得。人心似等闲。更拟问如何。当头霜夜月。任运落前溪。
    开炉上堂。僧问。辞柯黄叶已成堆。整顿围炉就地开。时节一句如何体会。师云。莫教拥山帔。进云。有人。刹那去亦如何。师云。前言不副后语。进云。赵州示众云。三十年前。南方火炉头有个无宾主话。直至而今无人举着。意在那里。师云。三个些头品字烧。进云。未审有甚^8□难举着^8□。师云。近之燎却面门。进云。学人进前退后。自由自在。是举着不举者。师云。且过者边着。进云。便是两彩一赛底。师云。大有人点头。进云。不入虎穴争得虎子。便礼拜。师云。相识满天下。
    乃云。法昌十六高人。怕寒懒剃髼松发。赵州无宾主话。爱暖频添榾柮柴。大德门下终不向针头削铁何也。今日十月一。开炉免帽子。
    谢监收维那上堂。齐之则泥土舒夭颜。约之则水滴难以通。恁^8□并务。致令各各投其方圆之器安其上下之居。是谓之纪纲清严。收放有则。及乎究其端由。岂止还丹一粒。点铁成金。
    上堂。卓□杖云。□杖子若不相当。是什^8□物得不相当。便下座。
    冬至小参。僧问。一气潜通。万汇发生。不涉时节。愿听提唱。师云。鼻孔占却三亩之地。进云。沩山问仰山。仲冬严寒年年事。晷运推移事若何。仰山近前叉手而立。意旨如何。师云。一字入公门。九牛车不出。进云。沩云。诚知。子答者话。不得又作^8□生。师云。见人富贵常欢喜。进云。时香严至。沩山举前话。严云。某甲偏答得者话。沩复问。严亦近前叉手而立。如何领略。师云。借婆裙子拜婆年。进云。沩云。赖遇寂子不会。毕竟如何。师云。鸡鸣不着时。邻人半夜行。进云。今日有人。问仲冬严寒年年事。晷运推移事若何。未审和尚如何只对。师云。夜闻祭鬼鼓。朝听乐神歌。进云。与^8□则来日一阳生。便礼拜。师云。一任记取。
    乃云。阴魔消尽。阳气发时。无硬地。律管先知。垄头梅绽不萌枝。直得皓老布裈。麻线易通。镜清卧单。絣拇难开。纵饶迄于道所以阴阳不测者。空洞无象。所以造化不宰者。潜微幽隐也。未是出书云令节。是故山僧只望。以五日为一候。以半月为一气之流。漏泄个仲冬严寒事。物物对偶机。其或似阿房曳衣底。东山水上行。
    复举慈明冬至牓。师拈云。 东弗千代日下东。西瞿耶尼月氏西。解笑者多。解哂者少。若也今晚放参。一冬二冬。叉手当胸。
    因雪谢寺斋秉拂上堂。ＹＣ出普贤信口偈。擎来香积无尽饭。要知两膝一蹇处^8□。卓□杖一下云。吽吽。有什^8□^8□^8□^8□子。快下将来。
    谢两班上堂。诸佛放光明。助发实相义。释迦老子非但当年之益。且要使吾沙门于五浊恶世中。斗诤坚固时。抛却人我担子。除却高下情谓。互作主伴。个实相无相。微妙解脱法门。久住于世间。全亿劫利济。实相义且致。如何是诸佛放光明。良久云。东山拍手西山舞。
    因雪上堂。危木风寒。空山雪白。庞蕴枝头藏身。象骨峦坞气索。往往他人住处我不住。他人行处我不行。不是与人难共聚。大都缁素要分明。喝一喝。
    腊八上堂。僧问。释迦老子半夜逾城。雪山六年一麻一麦。是什^8□心行。师云。针锋头上翻筋斗。僧云。正当明星出时。忽然悟去。还端的也无。师云。似地擎山不知山之孤峻。僧云。只如一人发真归源。大地众生在什^8□处。师云。金刚脑后三斤铁。僧云。释迦老子颠言倒语云。奇哉一切众生。悉具如来智慧德相。既是无风起浪。如何得太平去。师云。寒雨洒空。寒风匝地。僧云。学人今日小出大遇。便礼拜。师云。撒手那边去。
    乃云。半夜逾城直上雪山。既是道士担漏扈。更说于明星现处。忽然悟去。大似捏目见空花。大德未尝不解乌头养雀儿。卓□杖云。南斗七。北斗八。
    岁旦雪下上堂。昨夜旧年风。今朝新岁雪。雪带旧年寒。风和新岁节。阿呵呵我家好驱傩。向后绝灾祸。绝灾祸。东西南北皆可可。龙宝从兹炉灶大。
    上堂。意到句不到。一二三四五六七。句到意不到。七六五四三二一。忽然意句俱到时。又作^8□生。良久云。花开不假栽培力。自有春风管待伊。
    三月旦上堂。烟霞影里。春风声中。山桃红绽。岸柳翠浓。无限幽情叵遮掩。莫教舞蝶一丛丛。
    三月半上堂。僧问。祖令当行。十方坐断则不问。只于春风拂拂时节。愿闻亲切一句。师云。处处绿扬堪系马。进云。长沙一日游山归门首。首座问云。和尚什^8□处去来。沙云。游山来。意旨如何。师云。家家门路透长安。进云。首座云。到什^8□处来。沙云。始随芳草去。又逐落花回。如何领略。师云。落霞与孤鹜齐飞。首座云。大似春意。沙云。也胜秋露滴芙蕖。端的在那里。师云。春水共长天一色。进云。雪窦着语云。谢答话。如何委悉。师云。一亩之地。三蛇九鼠。进云。古人恁^8□酬唱。如飙如电。只恐通变未全。和尚今日莫别有提唱^8□。师云。昆仑嚼生铁。进云。不因扬德意。争识马相如。便礼拜。师云。咦。
    乃举。僧问风穴。语默涉离微。如何通不犯。穴云。常忆江南三月里。鹧鸪啼处百花香。诸人要见风穴^8□。只识取常忆两字。其如未然。离微体净品。
    四月旦上堂。僧问。鹊噪柳丝乱。龟游荷盖倾。此中现成事。未审如何提唱。师云。青青不入时人意。僧云。沩山示众云。有句无句如藤倚树。意旨作^8□生。师云。八十翁翁牙根坚。僧云。疏山云。忽遭树倒藤枯句。归何处。又作^8□生。师云。见之不取。思之千里。僧云。沩山放下泥盘呵呵大笑。意在那里。师云。黄连未是苦。僧云。独眼龙云。教沩山笑转新。如何委悉。师云。屋里鬻杨州。僧云。疏山言下知归乃云。沩山笑中元来有刀。还端的也无。师云。谁知席帽下。元是昔愁人。僧云。上来一蒙指示。向上宗乘又如何。师云。□杖头上挑日月。僧云云。不行尊贵路。争踏上头关。但礼拜。师云。好看脚下。
    乃拈□杖卓一下云。有人似者个。触处筑着磕着。有人不似者个。随物七穿八穴。且道。^8□讹在甚处。良久云。满地落花春已过。缘阴空锁旧莓苔。又卓一下。
    佛诞生上堂。僧问。世尊初降生。指天指地。周行七步云。天上天下唯我独尊。意旨如何。师云。日出乾坤辉。僧云。云门云。我当初若见。一棒打杀与狗子吃。贵图天下太平。端的在那里。师云。知恩方解报恩。僧云。雪窦云。我当初若见。便与欣倒禅床。又作^8□生。师云。鬼争漆桶。僧云。只如今朝诸方出手。灌沐金躯。与二大老用处。是同是别。师云。千年田八百主。僧云。千峰势到岳边止。万派声归海上消。便礼拜。师云。也何妨。
    乃云。将三界二十八天。作个佛头。将金轮水际。作个佛脚。将四大州。作个佛身。将一切情与无情。作个佛脾胃肝胆。如是则诸人尽在个佛肚里起坐经行。若也在肚里。争能灌沐净智庄严功德身。若道灌沐无妨。向甚处安身立命。击拂子下座。
    结夏小参。僧问。乌兔如驰。圣制已临。正当恁^8□时。请师提唱。师云。好只与^8□去。僧云。如何是圆觉伽蓝。师云。逼塞虚空。僧云。如何是平等性智。师云。月白风清。僧云。毕竟如何安居。师云。直饶恁^8□也未真。僧云。者个则且置。和尚莫别有结制底一句^8□。师云。前三三后三三。僧云。可谓石长无根树。山藏不动云。便礼拜。师云。道得始得。
    乃云。古来有一段事。常时明明如日。向之隔千里。背之在目前。得而难收。通而难亲。所以西天于三月九旬中。聚集四圣六凡。以大圆觉为我伽蓝。身心安居平等性智。宝山今夏也随例。结个圣制。不见粥饭精粗。不分茶汤清酽。随根机忍耐。任肚皮大小。整顿手脚。护惜黑柱。只是许堆堆地。不许成就慧身。何故。卓□杖云。鼻孔元来挂上唇。
    复举。古德道。若是全举扬宗乘。你等诸人向甚^8□领会。所以古今独露。隐显无方。师拈云。古德大似王母献七枚神挑。乘彩云之耸。和明月而去也。
    次日上堂。僧问。一峰云片片。双涧水潺潺。莫是二千年前消息^8□。师云。认着却不是。进云。古者道。护生须是杀。杀尽始安居。会得个中意。铁船水上浮。意旨如何。师云。能有几个。进云。如何是护生须是杀。师云。何必恁^8□。进云。如何是杀尽始安居。师云。一向无孔铁锤。进云。如何是个中意。师云。岂独孤负。进云。铁船水上浮。又作^8□生。师云。下载清风付与谁。进云。只如朝行西天。暮归东土还有禁足底道理也无。师云。路途虽好不如在家。进云。恁^8□则十州三岛鹤乾坤。四海五湖龙世界。师云。分身两处看。
    乃云。经行及坐卧。常在于其中。既而如是。今朝因甚别立规矩。禁足护生。还会^8□。良久云。以大圆觉为我伽蓝。身心安居平等性智。
    谢首座书记藏主秉拂上堂。拈□杖卓一下云。风穴云。若立一尘家国兴盛。野老嚬蹙。雪窦颂云。野老从教不展眉。且图。家国立雄基。山僧要与拂子知其人。不如云门儿孙有三句体调。又卓□杖下座。
    五月旦雨下上堂。霏霏梅雨洒危层。五月山房冷似冰。雪窦老老大大。向诸人面前翻筋斗。若人见得拖泥带水。
    端午上堂。僧问。和尚从来应个节。个时作^8□生与人看。师云。不肯为你。进云。既能恁^8□会去。一生参学事了毕也无。师云。合取^7□臀着。进云。记得。文殊令善财采药。善财云。尽大地无有不是药者。此意如何。师云。相去多少。进云。文殊云。是药采将来。善财拈一茎草度与文殊。意在那里。师云。少一时不生。剩一时不死。进云。大家铁团圞。无有一个病。未审文殊为谁要药。师云。专为七佛。进云。善财因甚将错就错。师云。家无小使不成君子。进云。和尚与^8□答话。为是与文殊善财雪屈。为复是古今一路行。师云。岸谷无风徒劳展掌。进云。若不因今日节。争知作家体裁。便礼拜。师云。吽。
    乃云。今朝是五月五。不用桃符白泽。只讽诵佛祖至灵大神咒。消灭一切障难。成熟一切吉事。且道。那个神咒。振威喝一喝。
    上堂。僧问。今朝为法大众云集。未审和尚说个什^8□法。师云。家家观世音。进云。正与^8□时。学人如何得领略去。师云。拈起簸箕别处舂。进云。记得。僧问赵州。狗子还有佛性也无。州云。无。此意如何。师云。穿过髑髅里。进云。一切蠢动含灵皆有佛性。为甚狗子还无佛性。州云。为他有业识性故。作^8□生辨端的。师云。藏身露影。进云。上来分明蒙指示。今日有问狗子还有佛性也无。和尚如何只对。师云。去。非你境界。进云。恁^8□则昔日赵州。今日和尚。便礼拜。师云。能知始得。
    乃云。久雨已晴。处处晒^8□皮草。晒^8□皮草即且致。明见天日一句。试道来看。若无人道得。山僧今日失利。击拂子下座。
    半夏上堂。僧问结制已过半。九夏炎炎日。木人汗不辍。如何生清凉。师云。脱却鹘臭布衫。进云。与^8□则六月卖松风。人问恐无价。师云。个个秘在形山。进云。记得。庞居士参问江西马祖云。不与万示为似者是什^8□人。意旨作^8□生。师云。咽喉出气得也未。进云。祖云。待汝口吸尽西江水。即向汝道。意在那里。师云。骑声入耳。进云。居士于言下顿领旨。还端的也无。师云。早知落第二机。进云。可谓亲言出亲口。师云。且退且退。
    乃云。约日月知昼夜。约昼夜知时节。个个常情也。只如天地未剖。文彩未彰已前。还唤今日作半夏即是。不作半夏即是。卓□杖云。六月不热五谷不结。
    上堂。僧问。南山起云。北山下雨。此中亲切处。愿听举扬。师云。千里万里转雱霈。进云。恁^8□则把断要津去也。师云。打水鱼头痛。进云。仰山谓香严云。如来禅许师兄会。祖师禅未梦见在。未审意在那里。师云。蝇何见血。进云。如何是如来禅。师云。静处娑婆诃。进云。如何是祖师禅。师云。铁轮碎石。进云。如来禅与祖师禅。相去多少。师云。湘之南潭之北。进云。者个则且置。作^8□生是和尚禅。师云。大坐须弥顶上。进云。不因樵子径。争到葛洪家。便礼拜。师便喝。
    乃横□杖云。若从者里便去。山河大地齐稽颡。卓□杖一下云。若从者里便去。森罗万象尽放光。又画一画云。从者里去底亦作^8□生。请各各归寮舍。自摸索看。
    七月旦上堂。僧问。落梧一叶天下报秋。个中端的若为相酬。师云。释迦弥勒退后三千。进云。今日方知眉毛横眼上。口棱在鼻下。师云。认驴鞍桥作阿爷下颔。进云。记得。云门上堂云。一言才举。千差同辙。该括微尘。犹是化门之说。若是衲僧合作^8□生。意在那里。师云。担水河头卖。进云。若将祖意佛意这里商量。曹溪一路平沈。还有人道得^8□。道得底出来。意旨作^8□生。师云。河里失钱河里摝。进云。时有僧问。如何是超佛越祖之谈。门云。糊饼。如何辨端的。师云。胡狲系露住。进云。僧云。这个有什^8□交涉。门云。酌然有什^8□交涉。此意如何。师云。和赃纳款。进云。古人底且置。不容祖意佛意。乞师指出曹溪一路。师云。壁立万仞。进云。既放下佛祖。犹是争奈用六祖何。师云。且去。圆前语。进云。不因天目近。争识斗牛寒。师云。噫。
    乃云。暑气未去。嫩凉初生。秋意未深。白云清淡。德山临际。为甚平地吃咬。会^8□。良久云。苏武持汉节而归。
    解夏小参。僧问。圣制已圆秋风满面。正与^8□时。如何履践。师云。何不别问。僧云。恁^8□则有意气时添意气。不风流处也风流。师云。南海波斯鼻孔粗。僧云。记得。三圣问雪峰。透网金鳞以何为食。意旨如何。师云。到即不点。僧云。峰云。待汝出网来向汝道。又作^8□生。师云。点即不到。僧云。圣云。一千五百人善知识。话头也不识意在那里。师云。无限村僧。模之为则。僧云。峰云。老僧住持事繁。如何委悉。师云。鸩羽落水鱼皆死。僧云。若有人问透网金鳞以何为食。未审和尚作^8□生只对。师云。吕望权。任公犗。僧云恁^8□则学人今日小出大遇。便礼拜。师云。诬人即得。
    乃云。四月十五。一众无端投入年角。东西不辨。南北不分。七月十五。诸人快活解开布袋。脚头脚底。通霄有路。万里无寸草。抖擞多年穿破衲。出门便是草。褴襂一半逐云飞。有佛处不得住。舜无卓锥地。无佛处急走过。禹无十户聚。直是把住放行。触处现前。抬搦褒贬。随物作主。正与^8□时。龙宝别有赏劳在。击拂子云。西风一阵来。落叶两三片。
    复举。五祖演和尚云。牛过□棂。头角四蹄全出。尾巴为出不得。师拈云。五祖老子。只见其出底。不见其不出底。何故。何官无私。何水无鱼。
    次日上堂。僧问。三月安居。羚羊挂角。九夏自恣。猛虎出林正与^8□时。如何是不欺去师云。付与甚人。僧云。洞山云。兄弟初秋夏末。直须向万里无寸草处去。意旨作^8□生。师云。饿狗啮枯髅。僧云。石霜云。何不道出门便是草。又作^8□生。师云。把髻投衙。僧云。洞山闻云。大唐国里能有几人。意在那里。师云。也须遭人点检。僧云。古德垂示且置。和尚如何教人去。师云。下坡不走。快便难逢。僧云。青山绿水草鞋底。明月清风□杖头。师云。错。
    乃云。会则途中受用。移身不移步。不会则世谛流布。移步不移身。即便恁^8□去。未到山僧行履处。何也。雨来层翠消残暑。风过林头满院凉。
    谢两班侍者上堂。登山须倚杖。渡海须上船。若要扶竖法门。必须得有班序之褫。温柔一手抬。刚硬两拳搦始得。既得其人后。亦作^8□生。良久云。献佛不在香多。
    上堂。横□杖云。山僧昨夜三更入瞌睡三昧。者个□杖子趋前言曰。某甲会些子禅。要且来日初一。说一句子布施诸人去。伏望和尚慈悲。莫夺此愿以为幸。山僧云。也何妨。你作^8□生说。□杖子云。八月一日天中节。赤口白舌随时灭。山僧云。阿你实好知言。只以此一句子。食轮法轮并转。佛道祖道共昌。他便礼拜去。诸人且道。唤作山僧说即是。唤作□杖子说即是。若作□杖子说。山僧今朝说。若作山僧说。□杖子昨夜说。若能定当。云归碧洞。露滴兰丛。其如未然。卓□杖一下。
    中秋上堂。寻常惊怪禅和家。及乎到中秋节。卜浮云于阴晴。强贪观天上月。问着其中吟眸句。十个有五双。便道。月皎夜星稀。是惟才升龙宝堂。也未得入龙宝室。何故。满船明月一竿竹。家在五湖归去来。
    上堂。去圣时遥。人多懈怠。逆则生嗔。顺则生爱。且道。作^8□生是无懈怠无嗔爱处。岭上白云。岩前绿水。
    重九上堂。一句新一名新。汾阳一句又重新。靖节相逢不相识。重阳九日菊花新。
    开炉上堂。僧问。法昌今日开炉。行脚僧无一个。聚泥像而说法。山川改观。还莫怪力乱神^8□。师云。一点水黑两处作龙。进云。丹霞烧木佛。有什^8□凭据。师云。赵州东院西。进云。龙宝今朝开炉。不聚泥像。不烧木佛。行脚僧有几个。师云。普天普地。进云。转凡夫为贤圣。抑贤圣为凡夫。则不无和尚。离者二途请师端的。师云。将知。不圆前话。进云。沩山向火次问仰山。终日向火因甚无暖气。仰作向火势。沩云。子只得物体能所未在。意旨作^8□生。师云。要家丑扬外。进云。仰云。某甲只如此。和尚作^8□生。沩亦作向火势。仰云。和尚只得物体能所未在。沩云。如是如是。如何甄别去也。师云。错堕此机。进云。举世尽言。父子唱和。两口无一舌。师云。龙象蹴踏非驴所堪。进云。若有人。问终日向火因甚无暖气。和尚对他作^8□生道。师云。炙手助热。。进云。和尚与古人莫止一般也无。师云。大海若知足。百川应倒流。进云。与^8□则三冬古木花。九夏寒喦雪。师云。生姜终不改辣。进云。觅火和烟得。担泉带月归。但礼拜。师云。叱。
    乃云。人人有个火种。只是深埋冷灰。用之不得。今朝风头稍硬。且为诸人拨起。以□杖画一画云。会与不会。各各归暖处商量。
    上堂。昨日有人。面前打筋斗。今日有人。背后作问讯。似亲非亲。似疏非疏。你等诸人作^8□生辨别。
    冬至小参。僧问。觌面相见不在多端。龙蛇易辨。衲子难瞒。如何是衲子端的眼。师云。禾山鼓。雪峰毬。进云。机轮转处作者犹迷。师云。切忌上头上面。进云。记得。慈明今日出牓书三圆九卦云。若人会得。不离四威仪中。意在那里。师云。顶上无骨。颔下有须。进云。首座一见云。和尚今晚放参。又作^8□生。师云。阿谁知此节。进云。千峰势到岳边止。万派声归海上消。便礼拜。师云。好领取着。
    乃云。遍界不曾藏处。方是时人难亸避时节。恰以半夜放乌鸡。左之右之。向甚^8□辨明。直得阴去阳来。雪寒冰冷。吾家大用触处繁兴。岂敢逐洞山图热闹底之狂解。虽然如是。诸人且道贵其耳。孰与贵其眼。卓□杖一下。
    次日上堂。否极泰来。坎去离到底事。彼彼一齐用得最妙。只有无阴阳之地。少人踏着。忽然踏着。不妨和雪踏泥。
    谢秉拂上堂。了临济宾主句子。续香严瀑布重吟。看来他是旷荡。也有巴鼻也有来由。且一代藏教之中。还有者个时节^8□。卓□杖云。我现宝塔。当为证明。
    上堂。僧问。学人见山不言山。见水不言水时如何。师云。三步可易。五步应难。进云。和尚只恁^8□。何异诸方。师云。顽石瓦砾闻之必污。进云。一句不进。两句不退。有谁等闲笼罩我来。师云。汨梁下尾生。奚言抱道士。进云。若不是遇老师。几乎赚过一生。便礼拜。师云。直饶实与^8□。放过即不可。
    乃云。一滴水一滴冻。曹溪路上少相逢寒山拍掌拾得笑。南山烧灰北山红。击拂子不座佛成道上堂。僧问。菩萨今夜成道。号之名如来。只如见明星。未审明什^8□边事。师云。青寥寥白的的。进云。莫是他一医在眼。空花乱堕^8□。师云。娘生几个舌头。进云。学人若向此去。和尚还许也无。师云。山僧不如□杖。进云。因甚肯昔日不肯今日。师云。只为两头走。进云。若无此语。争辨老子端的。师云。我被你辨倒。进云。心不负人。面无惭色。便礼拜。师云。古今惟多。
    乃云。澄月映彻。众星灿朗。个中无释迦。阿谁当成道。卓□杖云。屎上更加尖。
    上堂。腊雪连天白。寒风逼户寒。失却口不问你。拈得鼻孔来看。如无人拈得。击佛子云。忽然撞着来时路。始觉从前被眼瞒。
    除夜小参。僧问。旧年送不去。新岁迎不来。新旧本无情。去来岂可拟。师云。我且爱你向下闳头上行。进云。记得。僧问香林。万顷荒田。是谁为主。林云。看看腊月尽。意旨作^8□生。师云。铁券难分付。进云。来日定是大年朝。有何祥瑞。师云。家家爆竹。处处烧钱。
    乃云。日日日东出。日日日西入。一出一入自循环。逗到腊月三十日。村里打祭鬼鼓。山坞唱乐神歌。人人带淳素之风。个个称太平之时。况衲僧家半夜见日头。阿谁辨新旧。只管大坐当轩。眼眼相照分岁。虽然荒凉不烹凤髓。其中清味胜他金脔。何故。击拂子云。雪寒北岭。梅香南枝。
    复举。雪窦拈□杖云。头上是天。脚下是地。眼前绿水。背靠青山。衲僧道我会也。忽骑驴入尔鼻孔里。牵牛入尔眼睛中。又作^8□生商量。师云。当年若有人。出众唤老和尚。待雪窦才抬头。道更诣函丈。便归众去。直饶以方投规。自然函盖相应。
    正旦上堂。僧问。元正启祚。万物咸新。好个时节。愿闻法要。师云。相逢共贺万年庆。进云。唤作新年头事耶。亦是自己消息。师云。一有多种。二无两般。进云。与^8□则大德播四海。龙宝满一天。便礼拜。师云。阖国咸知。
    乃云。日暖风和。鸟啼花笑。大机与大用繁兴于家家。何也。卓□杖云。月建首寅。斗柄指戍。
    元宵雪下上堂。拈□杖卓一下云。一灯百千灯。明暗双双底时节。又卓一下云。百千灯一灯。夜深共看千岩雪。所以道。有时前照后用。有时后有前照。有时照用同时。有时照用不同时。又卓一下云。且道。是照是用。各各自辨别。
    上堂。龙宝无伎俩。只是不丧目前机。忽得冰消雪齐。自然见梅腮柳面奇。唤之以作禅道佛法处处春山应听子规。参。
    佛涅槃上堂。僧问。世尊云。我若谓灭度非我弟子。我若谓不灭度亦非弟子。必竟如何领略去也。师云。醉后即当愁杀人。僧云。与^8□则莫日即有明日即无^8□。师云。知恩者少。负恩者多。僧提起坐具云。学人只唤者个作世尊。和尚唤者个为是有为复是无。师云。狗^8□赦书。
    乃云。释迦老子。于奇花茂叶之中。藏得唯一坚密身。名之为涅槃真常乐。若人向一荣一枯处相见。何如波旬舞袖长。虽然。迦叶岂不是偷罗国人乎。
    佛诞生上堂。毗岚国中无忧树下。金莲生地丘墟平坦。因甚天台山高华顶峰低。会得我今灌沐诸如来。不会净智庄严功德聚。击佛子下座。
    结夏小参。二千年前。灵山百万大众。见地只为解打野^8□。世尊拈出一个胶盆子。个个刺脑打入。澄滤身心成熟慧身。谓之禁足护生克期取证。二千年后。中华扶桑。类例攀来。弥繁弥昌。而观时之所卜。嫌杓头窄。择炊巾广。自古自今。遐迩自别。龙宝英杰之徒。九夏道聚之义。恰虽似勺水豢龙。自是有一仲透不过事。不同小小。才进前退后。堕坑落堑。且道。是那一牛事。卓□杖一下。
    复举。洞山因僧问。寒暑到来。如何回避。山云。何不向无寒暑处去。僧云。如何是无寒暑处。山云。寒时寒杀阇梨。热时热杀阇梨。师云。洞山老汉小慈妨大慈。若是德山临济门下。终不可认驴鞍桥作阿爷下颔。
    次日上堂。僧问。猿抱子归青嶂后。鸟^8□花落碧岩前。伊有结制安居底道理也无。师云。岂不见道。以大圆觉为我伽蓝。进云。恁^8□则头头是圆觉伽蓝。物物即平等性智。师云。直饶与^8□去。作伶竮之子。进云。记得。云门垂语云。十五日已前不问你。十五日已后道将一句来。意旨作^8□生。师云。半幅全封。进云。正当十五日。请师垂指示。师云。月白风清。进云。只如道日日是好日。莫有坐断千差底^8□。师云。韶阳得你不堕风规。进云。此是古人为人处。不涉古今。如何商量。师云。八十翁翁□杖行。进云。千峰势到岳边止。万派声归海上消。便礼拜。师云。亲会始得。
    乃云。龙宝有百味珍羞。寻常不敢拈出之。今日方是结制。须布施诸人去。以之为休粮方以颐九旬空疏。喝一喝云。切忌昆仑吞。
    谢秉拂夏斋上堂。天有三光。共明高远以被群机。地有五味。其德广大。以保万有。诸人要知其功所归^8□。良久云。禾山打鼓。雪峰辊毬。
    上堂。僧问。目前无法。门外车马闹浩浩。意在目前。屋头松竹冷青青。师云。时节难逢。进云。记得。云门示众云。□杖子化为龙。吞却乾坤了也。山河大地何处得来。意在那里。师云。莫教皴皴鳞鳞。进云。已吞却乾坤了也。□杖子为甚落在和尚手里。师云。物归有主。进云。昔日云门与今日和尚相去多少。师云。出头天外看。谁是我般人。进云。始知。一条□杖两人扶。师云。诬人之罪。
    乃拈□杖卓一下云。恁^8□恁^8□。如空里打橛。又卓一下云。不恁^8□不恁^8□似水中捉月。要两处收功。天晴日头出。又卓一下。
    重午上堂。僧问。文殊令善财采药。财云。尽大地无不是药者。此意如何。师云。昆仑嚼生铁。僧云。善财拈一华草度与文殊。殊云。此药亦能杀人。亦能活人。拈验在那里。师云。黄药树上主木蜜。僧云。学人通身是病。作^8□生医。师云。病得须愈。僧云。直饶与^8□犹堕在圆觉四病。作^8□生得独脱无依去。师云。早知。你不能病得。僧云。快哉快哉。今朝天中节。时清道泰。门安户静。师云。许你一句相当去。
    乃云。今日端午节。诸人直须明得明德。消殒天行百怪。除却佛病祖病。盖只是所以妖不胜德。且道。如何是明德。击拂子云。归依佛法僧。
    半夏上堂。僧问。九旬已过半。云山翠色深。现成公案。无处回避。此景此时。愿闻法要。师云。放你三十棒。进云。古人有一则因缘。许学人咨参也无。师云。佛不夺众生愿。进云。临济因半夏上黄药。见和尚看经。济云。我将谓是个人。元来是^8□黑豆老和尚。意旨作^8□生。师云。水上推葫芦子。进云。济住数日。乃辞去。檗云。汝破夏来不终夏去。未审如何辨端的。师云。殷勤送别潇湘岸。进云。济云。某甲暂来礼拜和尚。檗遂打趁令去。是什^8□心行。师云。令不虚行。进云。济行数里。疑此事却回终夏。意在那里。师云。古今能有几人。进云。一人在途中不离家舍。一人在家舍不离途中。是甚^8□道理。师云。铁牛擎出黄金角。进云。与^8□则达磨不来东土。二祖不行西天。师云。能知者须能用。
    乃云。结制已过半。水牯牛鼻孔数寸长。诸人只与^8□去。便知二六时中了不走作。傥或离跂攘臂。无桁杨可用。参。
    上堂。僧问。六月十五。天下毒热。一机一境。尽落今时。不涉唇吻。如何通津。师云。退后退后。进云。浮瓜沈李。积雪为山。见成分案。迥絁多端。岂不是清凉世界。师云。心不负人面无惭色。速道速道。进云。黄龙有三关语。还许咨参也无。师云。劈开华岳连天色。进云。我手何似佛手。意旨如何。师云。开拳作掌。进云。我脚何似驴脚。又作^8□生。师云。屐齿印苍苔。进云。如何是学人生缘处。师云。岣嵝峰头神禹碑。进云。和尚一一只对。的的分明。只个三关为一为三。师云。谢你答话。进云。与^8□则会三成一易。会一成三难。师云。将谓问事汉。进云。恩大难酬。便礼拜。师云。错。
    乃横□杖云。炎炎六月纷纷雪下。只个好时节。觑着生眼花。虽然如是。卓□杖云。不因射雕手。谁识李将军。
    七月旦上堂。僧问。暑云散空。凉气滴秋。好个时节。愿闻提唱。师云。劈腹剜心。进云。便恁^8□去时如何。师云。车不横推。进云。向上全提铁壁银山。放开线路堕坑落堑。^8□。师云。且须踏上头关。进云。干峰示众云。法身有三种病二种光。一一透得始是稳坐。意在那里。师云。不喜旧路逢人。进云。云门出众云。庵内人因甚不见庵外事。又作^8□生。师云。为己锁者多。为他锁者少。进云。不因夜来雁。争见海门秋。便礼拜。师云。好看好看。
    乃云。两洗炎威秋意清滴。风到梧桐击蒙最的。的的人焉瘦哉。闪电之机轰霹雳。击禅床一拂子。
    解夏小参。僧问。秋风飒飒。遍界清凉。时节已至。其理自彰。此节此景如何是其理。师云。三十年后此话大行。进云。与^8□则现成公案。迥绝商量。师云。依稀似曲才堪听。进云。记得。僧问云门。初秋夏末。前程忽有人问。如何只对。门云。大众退后。意旨作^8□生。师云。眼里无筋一世贫。进云。僧云。过在什^8□处门云。还我九十日饭钱来意在那里。师云。对牛弹琴。进云。恁^8□时节。若有人问前程事。和尚作^8□生指示他。师云。一双草鞋两文钱。进云。不行尊贵路。争踏上头关。便礼拜。师云。且看脚下。
    乃云。立制期满。殿最功斋。取证有则。赏劳时至。何妨人人上朗风鸟藤。个个跨虚无神游。踏着不嗔。筑着不碍。好个道伴谁不交肩。虽然如是。出门三步。撞着个十字街头无向背底。不知将那个一句子辨得他端的。若辨不得。卓□杖云。劝君尽此一杯酒。西出阳关无故人。
    复举。大隋因僧问。金雁附书。为什^8□不露翼。隋云。不通虚信。师拈云。大隋古佛。虽善其机。及乎打锁扣枷。恐无此作。若有人。问山僧金雁附书为什^8□不露翼。只对他道。勘破了也。且道。与古人是同是别。具眼禅流请辨缁素看。
    次日上堂。僧问。衲僧家牙如剑树。眼似铜铃。四月十五。结他不得。七月十五。解他不得。毕竟如何指南一路。师云。谢答话。进云。恁^8□则西天此土草鞋底。日月星辰□杖头。师云。人心似等闲。进云。记得。翠岩示众云。一夏为兄弟东语西话。看翠岩眉毛在^8□。此意如何师云。迥想化下有人。进云。保福云。作贼人心虚。还端的也无。师云。岂不信道。进云。长庆云。生也。试委悉看。师云。净手装香。进云。云门云。关如何透得。师云。洎乎锁断。进云。此三大老各出只手扶树翠岩。用处莫止一般^8□。师云。官差不自由。进云。虚堂老子道。只解同心不能同志。又作^8□生。师云。吉凶不上卦。进云。宝山今夏与兄弟东语西话。眉毛□梵天。与翠岩相去多少。师云。岳秀灵芝异。进云。一句迥超千圣外。松萝不与月轮齐。便礼拜。师云。咦。
    乃横□杖云。有佛处不得住。无佛处急走过。卓□杖一下云。莫孤负赵州老汉。不然静处娑婆诃。
    上堂。卓□杖云。若识得者个。三世诸佛呵之。若不识得者个。历代祖师叱之。何也。风从八月凉。靠□杖下座。
    中秋上堂。拈□杖卓一下云。昨夜十四有此月。今宵十五有此月。昨夜世人嫌此月。此月犹以有所缺。今宵世人赏此月。此月圆以无所缺。此月无有圆缺心。世人将圆缺分别。分别取相不能泯。随造随作自生灭。若要得远离生灭。无相光中须休歇。且道。无相光中作^8□生休歇。掷下□杖下座。
    上堂。寒雁度翠微。岩叶落庭际。几回老瞿昙为偿脚头债。虽然没交涉。更有人。眼里着须弥去在。
    重阳谢海崖义上堂。九日东篱下。菊花赏酒仙。汨罗独醒者。过在求英贤。何故。岂止麒麟登海屿。须知义出自丰年。击拂子一下。
    开炉上堂。举。沩山问仰山。终日向火。为甚无暖气。仰山作向火势。师云。沩仰父子。不妨冷处着把火。宝山门下。只要个个暖气相治。何故。拈起死柴头。且向无烟火。
    上堂。拈□杖云。弥勒真弥勒。分身千百亿。卓□杖云。时时示时人。时人自不识。靠□杖下座。
    十一月旦谢莫都寺上堂。寒风匝地。寒雁横空。辨玉正按。磨塼旁提。头头都显露。物物总现成。何故。盖是英灵衲子。只为向事上见。
    因雪上堂。少林立鳌山坐。为相逢不相知。赵老卧庞公指。只要知而故犯。若是我这里。直饶银□里盛将来。也是老鼠引生姜参。
    冬至小参。僧问。冬至前后。砂飞石走。头头合辙。处处逢原。学人上来。请师指的。师云。觌机无改路。进云。与^8□则石笋抽枝铁树生花。师云。大家好看。进云。只如诸方今夜堆盘满饤。是同是别。师云。黄金自有黄金价。进云。德山小参不答话。有问话者三十棒。此意如何。师云。你若来得。棒头有眼。进云。赵州小参要答话。有问话者致将一问来。又作^8□生。师云。不是冤家不聚头。进云。和尚小参。要答话不要答话。师云。不是与人难共聚。进云。毕竟二大老用处。与和尚用处莫止一般^8□。师云。莫粘作一堆进云。学人今夜小出大遇。便礼拜。师云。好去好去。
    乃云。六爻既穷。阴魔自殄。一阳来复。吾道大享。直得释迦老子鼻孔辽天。楼至如来脚跟踏地。蓦忽相逢合掌擎拳。互相庆贺道。亚岁令节。万物重新。未彻者彻。未到者到。伏惟人人起居万福。大众若听得者个说话。青色光明云。若举得者个说话。白色光明云。且道。两处俱通底亦作^8□生。击拂子云。来日定是书云节。
    复举。僧问云门。如何是法身。门云。六不收。拈云。诸人一向与^8□领。相逢不出手。其或未然。前头更有雪在。
    次日上堂。拈□杖云。只个片田地。四时不消长。古今为如此。今古一阳生。卓□杖一下。
    因雪上堂。诸人未来者里。记得山僧为人句子。及乎到来者里。问着个个忘却。因甚如此。良久云。只因雪上加霜。
    上堂。岩窦宵寒拥山帔。月高枯木霜禽睡明觉虽是为一代之龙门。争奈坐在无事甲里。何也。良久云。□月苦寒风雪吹。急急抽身已是迟。
    除夜小参。僧问。新底不知旧底已住。旧底不知新底已来。新旧不相知物物正对偶还端的也无。师云。三十三天。二十八宿。进云。如向爆竹未鸣已前。更开一条活路。又作^8□生。师云。山门头合掌。进云。如何是转身处。师云。佛殿里烧香。进云。昔日北禅烹露地白牛分岁。和尚今夜将什^8□与诸人分岁。师云。细嚼似蜜甘。进云。恁^8□则大众饱德去也。便礼拜。师云。也好金毛狮子。
    乃云。旧年今夜去。去去都是旧历日。新年今宵来。来来齐是新鲜年。交头结尾。家家生涯是别因缘时节。处处大用现前。便见龙宝山顶。仰之无际。大德门下。瞻之无垠。岂啻乎时清道泰。自然得和气霭然。正当恁^8□时。与诸人保爱底一句。作^8□生道。击拂子云。□雪连天白。春风逼户寒。
    复举。香林因僧问。万顷荒田。是谁为主。林云。看看□月尽。山僧不然。若有人。致此问来。只对他道。大坐当轩。且道。与古人是同是别。具眼禅流。请分缁素。
    岁旦上堂。僧问。镜清因僧问。新年头还有佛法也无。清云。有。此意如何。师云。天高万象正进云。明教又答无。有优劣也无。师云。海阔百川朝。进云。僧云。如何是新年头佛法。清云。元正启祚。万物咸新。如何委悉。师云。南地竹北地木。进云。镜清道有。明教道无。和尚又作^8□生。师云。有意气时添意气。得风流处也风流。
    乃拈□杖云。凤历开元日。王春肇始时。祥云翻空。瑞雪满地。发挥佛祖大机。成熟人天性命。诸人尽是此中人。不妨随物作主。随处纳祐。卓□杖一下。
    上元上堂。僧问。人间灯天上月。有明有暗。有圆有缺。请师端的。师云。万里一条铁。进云。龙潭吹灭纸烛德。山大悟。未审见处在明中在暗中。师云。狗衔赦书。进云。与^8□则发光辉去也。师云。阿谁不承恩。
    乃云。朵朵放金莲。重重悬珠网。纸捻无油底。莫凿壁偷光。击拂子下座。
    佛涅槃上堂。僧问。谓灭非弟子。谓不灭非弟子。如何见得为佛弟子。师云。杜鹃啼处花狼藉。进云。今日则有。明日则无。今日既道有。向何处见世尊。师云。一任问山僧。进云。与^8□则明日何无。师云。不妨答阿你。进云。四众各啼泣。云门为甚^8□道打杀。师云。为狗守其主。进云。爱之欲其生。恶之欲其死。和尚又作^8□生。师云。常用其机。进云。恩大难酬。便礼拜。师云。吽。
    乃云。椁出双趺如日明。人间天上讵藏□。时流若具波旬眼。舞袖犹须在柳梢。喝一喝下座。
    三月半游山回。谢首座维那。并龙翔塔主上堂。举。长沙一日游山归门首。首座问。和尚什^8□处去来。沙云。游山来。座云。到什^8□处来。沙云。始随芳草去。又遂落花回。座云。大似春意。沙云。也胜秋露滴芙蕖。师云。奇哉怪哉。两口一舌。山僧数日来游山回来。首座不必要问。山僧不必诬他。不是无其卜意。只慎网令有人。何故。为祥为瑞。龙骤凤翔。
    上堂。竖起拂子云。西天四七。东土二三。尽向龙宝拂子头上打筋斗。诸人还见^8□。若也见得。不妨雨中见杲日。其若未然。击拂子云。德山罗汉。
    佛诞生上堂。僧问。老胡今日出母胎。未审本来面目。^8□。师云。东山西岭青。僧云。恁^8□则雨洗风磨自鲜新。一盆香水为谁泼。师云。将此深心奉尘刹。是则名为报佛恩。僧云。世尊下生。牵枝引蔓。如何是直截根源一句。师云。薰风自南来。殿阁生微凉。僧提起坐具云。争奈有者个师云。有则有。到你无。僧放下坐具云。还端的也无。师云。三十年后。面热汗出。
    乃云。黄金让釆。琉璃疑翠。龙宝手里有杓柄。不同当日温凉水。击拂子一下。
    结夏小参。僧问。声前一句。不堕常机。禁足护生。当图何事。师云。凤非竹实而不食。非醴泉而不食而不饮。进云。西天蜡人冰。东土铁弹子。束之高阁。和尚今夏一百二十日。以何为验。师云。僧堂里佛殿前。进云。望见资福刹竿便回。脚跟下好与三十。此意如何。师云。车不横推。进云。望见雪峰便参主事。又作^8□生。师云。庭禽养勇终待惊人。进云。必竟还有结制安居底时节^8□。师云。铁刃无疑罅。进云。和尚今日小参。为守旧规。别有新条耶。师云。昆仑劈不开。
    乃云。怛萨阿竭。有广大规范。二千年前为百万凤毛。后代儿孙不忘基本。力之以呈个漆器。茍得其人则不踞圆觉伽蓝。不恭平等性智。手碎铁山。足跨巨海。尽格外玄机。用衲僧作略。未为分外。若也有个孜孜兢兢底汉。长期一百二十日内。眼眸不谩开。脚板不谩踏。以阡陌为井堑。以聚落为茅坑。函盖相应。方圆相投。乃是列刹攸撰。吾门优曹也。敢问诸人。此两种禅和。那个亲那个疏。击拂子云。道着道不着。且于三条椽下摸索。
    复举。云门因僧问。如何是清净法身。门云。花药栏。僧云。便恁^8□去时如何。门云。金毛狮子。师云。者僧若是作礼而去。须见云门出人全机。虽然如是。黄金自有黄金价。终不和沙卖与人。
    次日上堂。僧问。竺土老子恐他害命。为渠结制谓之禁足。岂非个一着弄巧成拙。师云。凤林吒之。进云。须弥那畔大洋海底。一时走遍。当有此汉出来。和尚如何教他制禁。师云。且坐吃茶。进云。记得。雪峰领众到浮江。问云。欲寄二百僧过夏。得否。浮江以□杖画一画云。着不得。还端的也无。师云。冤家结得。进云。一画底^8□。师云。舌头拖地。进云。着不得又作^8□生。师云。劳力不少。进云。有人道寄二百众过夏。未审和尚容他也无。师云。莫向净地上痾。进云。如何是和尚一句子。师云。退后退后。
    乃云。衲僧家气宇如王。祖佛俱不容。今朝因甚坐在二千年前影子里。卓□杖云。凿池不待月。池成月自来。
    端午上堂。拈□杖云。文殊要药。善财采药。虽通其机。争似我这里个个大安乐。卓□杖云。切忌求无病药。靠□杖下座。
    上堂。得之而蹉过。不得之而不及。虽然如是。三十年后。此语大行始得。以拂子击禅床下座。
    半夏上堂。今朝相逢等闲问过。人人解道。今日半夏。阿呵呵阿呵呵。山僧与^8□道。是褒诸人。是贬诸人。卓□杖一下云。六月卖松风。人间恐无价。
    上堂。举。菩萨于树下而坐。天龙八部梵释四王。悉以欢喜于空中踊跃赞叹。时第六天魔王宫殿。自然动摇。心大懊恼。乃念言。沙门昙。今在树下端坐思惟。不久广度一切。超越我境界。今往坏乱之。乃俱无量眷属围绕菩萨。发大恶声震动天地。菩萨心定颜无异相。怡然不动不惊。犹如狮子处鹿群。于是诸魔自然散坏。师云。大众。世尊降魔不无。只是用如来禅故。其力不全。吾衲僧家。用祖师禅降伏众魔。亦作^8□生。以拂子击禅床一下云。看看。诸魔尽胆裂。道光忽超升。
    上堂。至道无难。唯嫌拣择。忽拈□杖卓一下云。者个是龙宝□杖子。至道与拣择在什^8□处。又卓一下云。但莫憎僧爱洞然明白。
    上堂。世界恁^8□热。为什^8□看云亭上。炎威到不得。若人识得者个道理。三十年后。免得一日头曰。
    七月旦上堂。一叶落天下秋。一尘起大地收。时节难遇。难提掇处转风流。击拂子下座。
    解夏小参。僧问。昨见垂杨绿。今逢落叶黄。圣制周圆事。愿更闻举扬。师云。有意气时添意气。进云。兄弟一夏不犯法令。来日期满东去西行。赏劳言荐又作^8□生。师云。家家门路通长安。进云。沩山问仰山。子一夏小上来。在下面作得个什^8□。仰云。锄得一片畬。种得一箩粟。意在那里。师云。父子取火夜游。进云。沩云。子不虚过一夏。意旨作^8□生。师云。末后为初。进云。仰云。和尚作得个什^8□。沩云。日间一食。夜后一寝。如何辨端的。师云。两口一舌。进云。仰云。和尚亦不虚过一夏。道了吐舌。^8□。师云。知跪乳之礼。进云。沩云。子何得自复已命。如何领略。师云。得而不戮。进云。忽有人。问着和尚今夏事。又如何只对。师云。徐行蹋断流水声。纵观写出飞禽迹。进云。不因夜来雁争见海门秋。便礼拜。
    师乃云。秋风吹玉管。知音不住青霄之外。秋月碾冰轮。光辉尽尘刹而照绝。全放全收。古路有谁踏着。一擒一纵。动容声色威仪。矧亦诸人一百二十日。终不虚拈匙放箸。来日期满。圣制周圆。各各得从脚跟下去。火妨蹋倒须弥立干沧溟。虽然如是。忽若见娑竭出海龙宫震。切莫诵多地夜他。何故。抖擞多年穿破衲。褴襂一半逐。云飞。
    复举。翠岩夏末示众云。一夏已来与兄弟东说西话。看翠岩眉毛在^8□。保福云。作贼人心虚。鞔却紫茸毡。长庆云。生也。车不横推。云门云。关。父羊子证。三大老各虽出只手。奈何未出翠岩关捩子。只如不落他圈^7□一句。又作^8□生。一峰云片片。双涧水潺潺。
    次日上堂。僧问。长期已满。布袋头开。月白风高。无非秋色。师云。洞房深处说私情。进云。学人便恁^8□去时如何。师云。雨过夜塘秋水深。进云。与^8□则直须向万里无寸草处去。师云。贪程太速。进云。可谓一夏不虚度光阴。师云。赤土画簸箕。进云。一声雷震清飙起。天上人间知几几。便礼拜。师云。何处不清凉。
    乃云。一夏禁足安居。与诸人取证。山僧多是昏沉。今朝解开布袋与诸人遨游。山僧浑是走作。所以道。佛手遮不得。人心似等闲。到村草步头莫错举。
    中秋上堂。僧问。灵山话月。曹溪指月。意旨如何。师云。牛头没马头回。进云。寒山子底。又作^8□生。师云。昆仑嚼生铁。进云。玄沙为什^8□道。生死岸头事。试甄别看。师云。和盘推出夜光珠。进云。恁^8□则天上人间。未出此光影中。师云。莫把商音作羽音。僧提起坐具云。者个是为出光影中。未出光影中耶。师云。扁舟已过洞庭湖。
    乃云。药峤披云笑。王老拂袖行。寒山不愁无口棱。长沙无由私路行。检点将来。尽是在光影里作活计。何也。中秋三五今宵月。爽气远浮银汉清。
    上堂。拈□杖云。当于色中不失色体。于无相中不碍有。故达磨师祖无端走到东胜升州。却还向山僧手里藏身。诸人若见得。上大人丘乙已。若见不得。化三千七十士。卓□杖一下。
    重阳上堂。今朝重九节。东篱菊已花。对景思陶令。登高忆孟嘉。且道。其中意又作^8□生。击拂子云。相逢共赏紫萸茶。
    上堂。空手把锄头。步行骑水牛。传大士用尽平生伎俩。只道得胡儿无须底句。山僧不曾要按牛头吃草。莫教岩叶霜飞秋意深。
    开炉上堂。举。赵州示众云。三十年前。南方火炉头有个无宾主话。直至而今无人举箸。师云。咄。你只要炙手助热。谁家灶里火无烟。卓□杖一下。
    上堂。是法住法位。世间相常住。蓦拈□杖卓一下云。者个是龙宝□杖子。唤作是法入地狱如箭。唤不作是法亦入地狱如箭。是故世尊苦口便道得住法位字。虽然如是。又卓□杖一下云。寒风凋败叶。且喜故人归。
    冬至小参。僧问。群阴剥尽一阳复生。正与^8□时。衲僧如何转身。师云。铁轮碎石。进云。阴阳代谢。四序变迁且致。只如卦文未分。风尘未动时又如何。师云。万里一条铁。进云。恁^8□则一气不言含有象。万灵何处谢无私。便礼拜。师云。逢人莫错举。
    乃云。有物先天地。铁锤击不碎。无象本寂寥。夜合而昼开。能为万象主。拥之而不聚。不逐四时凋。拨之而不散。恁^8□恁^8□。雪岭泥牛吼。不恁^8□不恁^8□。云门木马嘶。金不博金。水不洗水。且置书云令节。个个保爱。顺时纳祐底一句。又作^8□生。击拂子云。律管知处绣纹线长。
    复举。僧问。古德如何是冬来事。德云。京师出大黄。师拈云。岩窦宵寒拥山帔。月高枯木霜禽睡。宝山着此两句。为宾竭力。为主竭力。具眼禅和。请辨端的。
    次日上堂。时临亚岁。节届书云。一气不言铁树开花。初爻无象万汇尽彰。正与^8□时。活脱衲僧如何受用去。卓□杖一下云。一冬与二冬相逢不出手。
    祐德禅寺佛堂供养升座。师拈香云。此香非从天所生。非从地所生。非从虚空所生。从檀主信心生。根苗蟠大明之表。条干茂至阳之清。爇向炉中仰祝帝道遐昌。俯祈香花敷荣师就座云。声前领旨已犯祖令。句后承当法不相饶。不涉二途。莫有解问底^8□。僧问。甘蔗流苗应刹尘。觉场高发利生因。师云。谁不承恩。进云。卓荦雄机。随处无祖。古今肯重事。请师不吝一句。师云。骑一问来。进云。直下构得更不回头。亦作^8□生。师云。宝杖夜鸣寒峤月。进云。昔日须达建独园精舍。屈世尊为群生说法。今日檀越造祐德禅寺。请和尚为四众演说。其益还有优劣也无。师云。无有优劣。进云。今日檀越造此禅苑。与昔日须达建彼梵刹。其功又有多少也无。师云。无有多少。进云。正法末法时异。佛法僧法名殊。为甚其功得等同^8□。师云。洞中山色四时好。云外溪声一样寒。进云。与^8□则生生顶奉辉心镜。廓照尘劳信有余。便礼拜。师云也。何妨。
    乃云。千圣灵机。列祖命脉。岭上白云。岩前绿水。亘古亘今。透色骑声。青寥寥白的的。难提掇处转是风流。迄于德山行棒。临际行喝。雪峰辊毬。禾山打鼓。齐是恁^8□时节。只露目前些子。所以山僧历山渡水。得得而来开堂演法。为大檀信开运添德。增寿增福。亦不出者个。且道。必竟其功归何处。击拂子云。国清才子贵。家富小儿娇。
    又云。至道旷远幽致虚凝。佛佛以之匡诗。祖祖以之保护。其要只在利度群有。随处作主脱体。现成随物能转。茍得其人。则匪啻自得灵然。为慈悲动于中。随顺菩萨行愿。豁开本有光明藏。脤济五趣之贫儿。高低普应前后无亏。遇缘即宗无滞一隅。所以大檀越具广大知见。有坚固信力。运出自己家珍。建立奇丽禅苑。安置佛僧绍隆法宝。丁于五浊恶世中人无至信时。发无比之大愿。成见闻之巨盆。能为伶竮之依托。最作漂沈之要津。以所集功课。酬二亲之幽灵。荐莲开于上品。远请山僧来赞扬其功德。若论其功德。山僧未开口已前。其功广施其备伟被。矧亦雪里峦山以俨净刹之胜境。风拂寒木而唱念法之妙音。正当与^8□时。个个无尽刹刹尘尘。悉是展无量寿佛之慈颜。不可说不可说。头头物物现信心不二之全体。一心多心。一劫多劫。圆三身四。智偏八解。六通五眼融通。无处而不鉴。十力满足。无邪而不摧。具足一切摄受菩提智智清净无别无断。深入大陀罗尼妙门。住大不可思仪境界。有如是作用。如是奇特。如是威光。如是吉祥。山河大地草木丛林。情与无情。因中与果上。无高无下。发大机大用。得大安大乐。诸人要见此事^8□。竹有上下节。松无古今青。
    举。世尊初成道。于普光宝殿不离道树。上须弥山顶帝释宫。帝释化作一宝坊。为说十住法门。师拈云。世尊半夜日头出。帝释日午打三更。若是山僧开堂底。天平地平。卓□杖一下。便下座。
    上堂。拈□杖云。□杖子有三件长处。第一疾程。朝到西天。暮归东土。第二妙言。一句截流。万机寝削。第三巧通。变作龙上天。作蛇入草。若人善识得。还我话头来。
    佛成道上堂。僧问。我佛弃万乘尊荣受。六年饥冻。忽睹明星。溪然成道。未审成何道。师云。鼻孔挂上唇。僧云。世尊说法。大梵天王。以金色波罗花献。此意如何。师云。报恩须是还知恩人。僧云。世尊拈起显示大众。惟有迦叶尊者破颜微笑。意旨作^8□生。师云。二虎争时。其势不生。僧云。世尊云。吾有正法眼藏。分付摩诃大迦叶。又作^8□生。师云。说向愁人愁杀人。僧云。今日和尚说法。有人献花。未审如何显示。师云。也争奈不得破颜人。
    乃云。坐吉祥之座。切要觅木□子换眼睛。及乎见明星。果然将错就错。从此起定卖弄大地。山僧直得暗地里点头。诸禅德你如解点头底。取次不敢肯牛畔之供。
    因雪上堂。譬如大地一片雪。见底谓之白。踏底谓之冷。只如不见不踏底。又作^8□生道。以拂子击禅床一下。
    除夜小参。僧问。一年三百六十日。交头结尾别有生涯。如何得大用现前。师云。顶上无骨。颔下有须。进云。北禅今夜烹露地白牛分岁。检点将来。正是残杯冷肉。和尚将什^8□施设大众。师云。大家在这里。进云。三阳交泰万汇亨。定是来年蚕麦熟。便礼拜。师云。不妨道着。
    乃云。年穷岁尽。结角罗纹。木马飞上天。泥牛走入海。谁管阴阳变化气候迁谢。大底鼻孔向下垂。多年历日不相干。所以道。日日好日。时时是好时。交头结尾。别有生涯。击拂子云。天净不知云去处。地寒留得雪多时。
    正旦上堂。僧问。元正启祚万物咸新。衲僧门下有何祥瑞。师云。方袍圆顶。进云。与^8□则年年是好年。日日是好日。为什^8□还得有新有旧。师云。一回拈出一回新。进云。可谓尧风舜日。和气霭然。樵唱渔歌共乐丰年。便礼拜。师云。方知你是识其言。
    乃云。日暖风和。百花竞发。人杰地灵。色足可观。且道。其中庆贺事作^8□生。卓□杖。伏惟个个道体。起居万福。
    元宵上堂。我见灯明佛。本光瑞如此。眼中瞳子面前人。实山未尝说会与不会。个人莫向灯影里转身。击拂子下座。
    佛涅槃上堂。不许无边身之供。吃工巧之和罗饭胡乱卖峭非知其时。鸣伊鸣伊。年年二月是仲春。
    三月旦上堂。甘草先生。苦草后生好蚕麦熟天平地平。忽有此汉出来。道和尚与^8□说话。为是佛法是世法耶。山僧向他揶揄道。三月无三卯。田家必饱。
    上堂。春山青春水绿。不是目前机。亦非目前事。且道。必竟是什^8□。击拂子云。常忆江南三月里。鹧鸪啼处百花香。
大德语录

大灯国师语录卷上

特赐兴禅大灯高照正灯国师语录卷中
    
　　  筑州太宰府万年崇福禅寺语录
    　　              侍者宗贞编
  　　              

    山门。门头实地。个个踏着。因甚诸人。随我入得。喝一喝。
    佛殿。前佛后佛。隐显非一不因新长老证明。知他一对无孔铁。
    土地堂。护法先须识得主人公。阿谁是主人公。扣齿三下云。东西南北。一等家风。
    祖师堂。者一队老汉。惜乎坐在者里。提起坐具云。若不行此令。谁敢得扶起。
    方丈。横□杖云。关中主。能解与本分草料。鸟觜薄舌。莫胡乱供款去。靠□杖。
    拈帖。温润之文。格调之气。直饶衲被蒙头。奚以让为之义。
    山门疏。成言于语。成语于言。如何若何。官不容针。
    法座。诸人唤作高广座子。山僧唤作者个座子。何故。一步云。只为到与^8□也。
    师升座。拈香云。此一瓣香。爇向炉中。恭为祝延今上皇帝圣躬万岁万岁万万岁。升下恭愿。龙图永固。玉叶弥芳。
    次拈香云。此一瓣香。爇向炉中。夺为征夷大将军增崇禄算。伏愿高赞域中之德。长提塞外之令。
    又拈香云。此一瓣香。爇向炉中。奉为大檀主筑州大空门洎都督司马增崇禄算。伏愿。扇威风于千岁。辉佛日于万世。
    拈香云。此香爇向炉中。供养前住巨福名山建长禅寺先师。敕谥圆通大应国师南浦和尚大禅师。用酬洗乳之恩。
    师敛衣就座云。明镜当台。明珠历掌。要分妍丑者。直下来相见。有^8□有处。时有僧问。绿树阴浓夏日长。楼台倒影入池塘。师云。时节难逢。僧云。和尚辞帝里。皇帝留之。更向甚处通一路来。师云。铁船水上浮。僧云。寰中天子敕。^8□。师云。谁不承恩。僧云。与^8□则杲日丽天。清风匝地。师云。大方无外。僧云。记得。保寿开堂。三圣推出一僧。意旨如何。师云。白云深处金龙跃。僧云。寿便打。又作^8□生。师云。碧波心里玉兔惊。僧云。若忽有人推出一僧。如何只对。师云。风光可爱。僧云。者个且置。今日还有禁足安居底道理^8□。师云。大家在者里。僧云。十五日结制则不问。即今一时结去看。师云。处处绿杨堪系马。僧云。恩大难酬。师云。能有几人。僧礼拜。
    师乃云。世尊拈花。迦叶微笑。君子爱财。取之有道。正法眼藏。从此流通。递代传持。受虚接响。激扬铿锵。。坐断古今。珠回玉转。八面玲珑。迄于其大机圆应大道无方。一宝一主。擒纵□搦。收放明暗。电转星飞。穷则变变则通。青于蓝寒于水。听教挺拔威音那畔。萧然空劫已前。况亦清风明月多雅兴。白云流水宽诗缘。四海九州雷动风行。渔歌樵唱共贺太平。正当与^8□时。人人禁足护生。人人克期取证。皇恩佛恩一时报了底事。又作^8□生击拂子云。版图远奏尧天阔。万物呈祥乐圣情。
    复举。三圣道。我逢人即出。出则不为人。兴化道。我逢人则不出。出即便为人。师云。二大老。可谓漆隐处黑朱隐处赤。若是山僧底。天平地平。卓□杖下座。
    当晚小参。僧问。三月安居。九旬禁足则不问。远离花洛亲到岳峰一句如何。师云。八角磨盘空里走。僧云。和尚住此山。以何安众。师云。山色夕阳时。泉声中夜后。僧云。与^8□则大众饱德去也。师云。无限清风来未休。僧云。德山小参不答话。有问话者三十棒。意旨如何。师云。去得来不得。僧云。赵州小参要答话。有问话者。置将一问来。又作^8□生。师云。来得去不得。僧云。今夜小参要答话。不要答话耶。师云。出头天外看。谁是我般人。僧云。三大老用处。莫止一般^8□师云。教你休也不肯休。僧云。若如此则一即三。三即一。师云。吽吽。僧云。学人今夜小出大遇。便礼拜。师云。撒手那边去。
    乃云。今夜要与大众有个识面之话。各各切宜起倒分明。陵王溪畔。此君亭边。诸人知有。未得做主。崇福区宇。仲仲数目。山僧做主。未辨大毫。既一其居。为甚受用不同。还会^8□。所以道。欲识佛性义。当观时节因缘。明朝赖是结制安居之辰。个个成熟慧身。坐底立底。筑着磕着。自然不得孤负者个。便卓□杖一下。
    复举。云门因有官问。佛法如水中月。是也无。门云。清波无透路。师拈云。以答见问。问最可。以问见答。答未奇。且道。诸讹在甚^8□。具眼禅流。请辨缁素看。
    次日上堂。我个一众。与寻常不同。跳出金刚圈。吞透栗^8□蓬。激电神机。云飞飙到。既而如此。今朝因甚。要行不行。要住不住。还会^8□。击拂子云。塌萨阿竭二千年。
    五月旦上堂。僧问。声前荐得未是作家。喝下承当犹是钝汉。为什^8□如此。师云。石压笋斜出。岸悬花倒生。进云。犹是学人疑处。师云。凤林吒之。进云。记得。僧问投子。如何是十身调御。投子下禅床立。意旨如何。师云。顶上无骨。进云。又问凡圣相去多少。投子亦下禅床立。意在那里。师云。颔下有须。进云。若有人问如何是十身调御。如何只对。师云。眼中童子面前人。进云。上来一一指示分明。为人底一句。又作^8□生。师云。三十年后。自悔去亦不定。
    乃云。崇福有三诀。若参得第一诀。许你□杖头上挑日月。若参得第二诀。不妨拂子头上打筋斗。若参得第三诀。我且问你。山前麦熟也未。
    端午谢檀家补寺斋上堂。僧问。今朝五月端午。不用书符咒土。请师现量法门一句。直下至论。师云。一峰云片片。双涧水潺潺。进云。家无白泽之图。又作^8□生。师云。将谓要问话汉。进云。善财撞著文殊底时节且置。天泽三转语。还许学人咨参也无。师云。钻之是仰之是。进云。已眼未明底。因甚将虚空作布裤着。师云。胫无毛股无肉。进云。划地为牢底。因甚透者个不过。师云。脚下荆^8□深数丈。进云。入海算沙底。因甚针锋头上翘足。师云。觉筑着你鼻孔^8□。进云。恁^8□则金殿谭禅。大悦皇情。岳峰声道。奔走衲子。也未为分外在。师喝云。非阿你境界。进云。锦上铺花又一重。师云。咦。
    乃云。端午天中节。诸方尽咒土。书壁以消妖怪。认采药模样。落草以作伎俩。争如我者里。有不忘灵山付嘱之人。忽展妙术之手。拔贫做富。一众个个石人之机。铁汉之用。风吹不入。水洒不着。诸人要见此人^8□。卓□杖云。切忌当面讳却。
    和泉和尚至上堂。僧问。长松岭头风ＨＬＨＬ。飞瀑岸前水潺潺。现成公案。大难大难。如何履贱。师云。好向大难处履贱。进云。恁^8□则薰风自南来。殿阁生微凉。师云。认驴鞍桥作阿爷下颔。进云。和尚有三诀。一一许咨参也无。师云。何妨问将来。进云。若参得第一诀。许你□杖头上挑日月。意旨作^8□生。师云。虚空迸裂。进云。若参得第二诀。不妨拂子头上打筋斗。又如何。师云。山岳起舞。进云。若参得第三诀。我且问你山前麦熟也未。意在那里。师云。眼睛鸟律律。进云。者个三诀。必竟明得什^8□边事。师云。金香炉下铁昆仑。
    乃举兴化见同参来喝底公案。师云。古人只要就价高处。欠笃其管赏之义。崇福今日得和泉和尚光访。事事自然。函盖相应。何故。击拂子云。觅火和烟得。担泉带月归。
    退院上堂。衲子从来无定迹。天涯海角任情游。一毫头上辞华落。三鼓声中出九州。

崇福语录
  
　　洛阳龙宝山大德禅寺语录
    　　　　　　侍者惠眼编

    七月旦上堂。秋云清淡。秋水清冷。东西与南北。触处嫩凉生。且道。其中事作^8□生。卓□杖云。四海隆平烟浪静。斗南长见老人星。
    解夏小参。随处作主。结圣制于横岳山头。立处皆真。解赏劳于龙宝峰顶。此事不相谩。时不孤负人。破衲逐云飞。草鞋随路转。左足先应处。脚头是通宵。何必落台山蓦直这途辙。慕流菜不肯之道伴。虽然如是。山僧有亲切一句子。各各分明善为。处处不得忘却。便卓□杖一下。
    复举文殊三处度夏公案。师云。文殊当年于列圣眉毛里。虽藏得浑身。二千年后。未免遭人点检。何故。击拂子云。云在岭头闲不彻。水流涧底大忙生。
    次日上堂。风到梧叶。露凝权花。无寸草地。不较其多。莫教语默逢人对。回首忽然是月华。
    八月旦上堂。八月初一日。天下太平节。人人乐无为。个个灾难绝。且道。因个什^8□如是。卓□杖一下云。分一节。
    中秋上堂。拈□杖旧一下云。灵山指者个。曹溪话者。个我者里不指不话。还有亲疏也无。又卓一下云。无人知此意。令我忆南泉。
    腊八上堂。澄月映彻。众星粲朗。个中无悟处。世尊何悟道。卓杖一下云。二千年前。二千年后。
    除夜小参。日一上月一上。昼一上夜一上。穷到一十二个月。数到三百六十日。谓之新旧交头除夜结尾。诸人若使身在旧年。不发新定机。也使心在新年。失却本来用。所以北禅烹露地白牛。祖翁挑半宵之灯。虽然如是。山僧终不入与^8□窠窟。何故。腊雪连天白。春风逼户寒。
    复举。僧问香林。万顷荒田。是谁为主。林云。看看腊月尽。师拈云。此个时节。最是可爱。来日定大年。一众须保爱。
    正旦上堂。凤历开元日。王春肇始时。雪寒北岭。梅香南枝。好个好时节。龙天须匡持。且道。以何为验。卓□杖一下便下座。
    元宵上堂。僧问。今朝上元节。处处挂灯毬。意旨如何。师云。风吹不入。进云。只将此正言。以祝天下春。师云。知言之汉。进云。记得。僧问香林。如何是室内一盏灯。此意如何。师云。言锋冷似冰。进云。林云。三人证龟作鳖。又作^8□生。师云。利舌硬如铁。
    乃云。灯灯相续。灯灯无穷。处处列夜光珠。头头夜明符。只此光辉底。都从者里普。击拂子一下。
    佛涅槃上堂。僧问。今宵夜半。世尊入涅槃。儿孙以何酬法乳。师云。杜鹃啼断月如昼。进云。与^8□则解知恩报恩。师云。也何妨。进云。世尊昔在灵山会上。拈起一枝花。此意如何。师云。万里一条铁。进云。迦叶独微笑。意在那里。师云。金不博金。
    乃云。我若谓灭度。非我弟子。我若谓不灭度。亦非我弟子。当年。若有人。道生姜终不改辣。非但救得释迦老子。也须扶得一会列圣。何故。良久云。红霞碧霭笼高低。芳草野花一样春。
    三月旦上堂。山花开似锦。涧水湛如蓝。坚固法身太无端。大龙何处露心肝。诸人见得不无。因甚不解举得。击拂子云。又逐流莺过短墙。
    上堂。一即一切。一切即一。□杖卓一下云。三祖大师。无端穿柳巷入花街。忽然蓬着幽鸟语喃喃。辞云入乱峰。合掌低头道。揭谛揭谛。是什^8□道理。诸人各辨别。又卓□杖下座。
    佛生日上堂。僧问。释迦老子今日初下阎浮。四众临莚愿闻法要。师云。斧头元是铁。进云。蔷薇滴露。杨柳笼烟。莫是瞿昙真面目^8□。师云。莫认驴鞍桥作阿爷下颔。进云。世尊初生下时。周行七步。一手指天。一手指地。是什^8□心行。师云。铁丸无缝罅。进云。称天上天下唯我独尊。不是傍若无人^8□。师云。他后有云门一棒在。进云。云门棒头。还相当也未。师云。焦塼打着连底冻。
    乃云。指地指天称独尊。颠言倒语卒难论。金容万德有谁看。遍界堂堂常独存。虽然如是。一杓恶水更难放过。以拂子击禅床一下。
    结夏小参。僧问。结制已前月白风清。岂不是成就慧身底时节。师云。刺破眼睛。进云。结制已后风清月白。向甚^8□处克期取证。师云。三生六十劫。进云。今夜小参紧要一句。不落结制前后。愿闻提唱。师云。勘破了也。进云。和尚布缦天网子笼络衲子。忽如有透得金刚圈底汉。亦作^8□生罗笼得他。师云。森森夏木杜鹃啼。进云。恁^8□则可谓。随处作主。立处皆真。便礼拜。师云。且坐地商量。
    乃云。鹅护雪□人冰。古今结制榜样。衲子禁足风规。三月九旬内。于七尺单前。澄泸身心成熟本智。情与无情一齐安居。无前无后。同时寂定。谓之以大圆觉为我伽蓝。身心安居平等性智。若其逐境走作。随物纷拏。无有此处。正与^8□时。本色行脚师僧。入此保社。不入此保社。护拂子云。金屑虽贵。落眼成翳。
    复举。僧问云门。如何是诸佛出身处。门云。东山水上行。韶阳只要个个以铁壁为户牖去。山僧不然。若有人问如何是诸佛出身处。便对他道。鹫峰山色青更青。且道。那个亲那个疏。分明辨别看。
    次日上堂。僧问。树头红稀。林下缘暗。好个时节。请师提唱。师云。万里一条铁。进云。恁^8□则薰风自南来。殿阁生微凉。师云。见之不取。思之千里。进云。今朝尽是护生安居。当图何事。师云。着黑衣护黑柱。进云。如朝行西天暮归东土。还有禁足分^8□。师云。我者里唤作走作汉。进云。学人今夏依附和尚。有何方便。师云。只此一问从何来。进云。若不登楼望。焉知沧海深。便礼拜。师云。何必。
    乃云。今日是结制。一众各禁足。眼眸重千斤。堂里伸两脚。是个什^8□道理。三条椽下摸索。
    上堂。僧问。学人心猿未稳。意马奔驰。愿示方便。师云。铁槌无孔。进云。与^8□则把断要津去也。师云。又与^8□去也。进云。记得。岩头问德山。是凡是圣。意在那里。师云。石从空里立。进云。山便喝。如何理会。师云。火向水中焚。进云。若有人问和尚是凡是圣。^8□。师云。九九八十一。
    乃举。僧问洞山。寒暑到来。如何回避。山云。何不向无寒暑处去。僧云。如何是无寒暑处。山云。寒时寒杀阇梨。热时热杀阇梨。山僧不然。若有人问如何是无寒暑处。只对他道静处萨诃。且道。那个亲那个疏。诸人各辩别。
    端午上堂。僧问。今朝正是端午节。家家挂艾虎。处处浴香汤。和尚应节一句。愿闻提唱。师云。黄鹤楼前鹦鹉洲。进云。恁^8□则山自青水自绿。师云。随娄搜汉。进云。记得文殊令善财采药。财云信手采来。无不是药。此意如何。师云。瞎汉乱统作什^8□。进云。善暑拈一茎草度与文殊。文殊云。此药亦能杀人亦能活人。又作^8□。师云。上是天下是地。
    乃云。今朝端午节。无妖亦无怪。不假善财药。人人自庆快。击拂子下座。
    半夏上堂。僧问。一夏已过半。昆仑嚼生铁。半夏已后又如何履践去。师云。晨朝粥斋时饭。进云。已前已后且置。正当今日直闻指示。师云。头顶天脚履地。进云。记得。僧问智门。连花未出水时如何。门云。莲花。意旨作^8□生。师云。水洒不着。进云。僧云。出水后如何。门云。荷叶。还端的也无。师云。风吹不入。进云。出水与不出水相去多少。师云。何不向老僧问将来。进云。移花兼蝶至。买石得云饶。便礼拜。师云。吽。
    乃拈□杖云。六月不热。五谷不熟。今日为诸人热之熟之。卓□杖一下云。已热已熟后如何。掷下□杖云。天平地平。
    上堂。僧问。火云烧空。普天炎热。向什^8□处。正得回避。师云。迦叶门前风凛凛。进云。学人今日脱却鹘臭布衫去。师云。净裸裸地一句。作^8□生道。进云。记得。马大师一日升堂。百丈出卷席。意在那里。师云。方木投圆孔。进云。大师便下座归方丈。又如何。师云。清风随步生。进云。和尚今日上堂无人卷席。岂不是无事而去。师云。养子不及父。家门一世贫。进云。卷席与不卷席。那个是亲那个是疏。师云。苦哉佛陀耶。
    乃云。大通智胜佛。十劫坐道场。佛法不现前。不得成佛道。既是坐道场。因甚佛法不现前。击拂子云。千里万里一条铁。
    上堂。一叶落天下秋。是处无不风流。若记得个时节。终不将语默酬。且道。是何谁分上事。唤大众云。还觉顶门独立^8□。
    解夏小参。僧问。学人一夏已来。波波挈挈过了。克期取证事。请师为证明。师云。嫩凉秋意入帘笼。进云。恁^8□则可谓光阴不虚度。师云。直饶你宽度也何是。进云。记得。云门因僧问。初秋夏末。前程忽有人问。如何只对。门云。大众退后。意旨作^8□生。师云。昆仑嚼生铁。进云。僧云。过在什^8□处。门云。还我九十日饭钱来。又作^8□生。师云。平出。进云。前程问过事即且置。即今和尚如何勘过。师云。不消一拶。进云。榔栗横担不顾人。直入千峰万峰去。便礼拜。师云。脚下泥深。
    乃云。秋初夏末。季热未散。自恣赏劳。个个无缺。随时应节。无不漏逗。就理就事。无不现前。轩知。会则途中受用。如龙得水。不会则世谛流布。似羝羊触藩。毕竟与^8□去。步步清风起。佛手遮不得。人心似等闲。路头踏着不曾嗔。万里神光顶后相。虽然如是。只如云门道还我九十日饭钱来。是阿谁分上事。击拂子云。不因樵子径。争到葛洪家。
    复举。翠岩夏末示徒公案。师拈云。一亩之地。三蛇九鼠。
    次日上堂。僧问。衲僧家四月十五。结他不得。七月十五。解他不得。毕竟向什^8□处安身立命。师云。须弥南畔阎浮树。师云。与^8□则西风一陈来。落叶两三片。师云。矮子看戏。进云。昔有老宿。一夏不为师僧说话。有僧叹云。我只^8□空过一夏。不敢望和尚说佛法。得闻正因二字也得。意旨如何。师云。抛却黄金捧碌砖。进云。老宿闻云。阇梨莫□速。若论正因一字也无。道了扣齿云。我无端恁^8□道。又作^8□生。师云。三千八百。进云。邻壁又有老宿。闻云。好一釜羹。被两颗鼠粪污却。意在那里。师云。同病相怜。进云。和尚一夏已来。说什^8□法为人。师云。山青水绿。进云。搅长河为酥酪。变大地作黄金。便礼拜。师云。也何妨。
    乃举。赵州因僧辞。州云。有佛处不得住。无佛处急走过。三千里外逢人莫错举。僧云。与^8□则不去也。州云。摘杨花摘扬花。师云。赵州若无后语。须是遭人点俭。何故。风从八月凉。月自七月明。
    八月旦上堂。拈□杖云。月月初一。无雨为吉。今月初一。有雨为吉。且道吉在甚处。卓□杖一下云。吉吉吾道最吉。靠□杖下座。
    上堂。西风一阵来。落叶两三片。锢県着生铁。佛祖浑不辨。不辨不辨。诸人旦什那边。
    重阳上堂。僧问。今朝是九九日。诸方尽赏佳辰。衲僧门下不堕常机。应节一句愿闻法要。师云。秋晚顿寒个个万福。进云。只如采菊东篱下。悠然见南山底。未审和尚如何证明。师云。刺破眼睛。进云。古德云。重阳九日菊花新。又是呈什^8□道理。师云。谢答话。
    乃云。采菊东篱下。悠然见南山。靖节只知其爱。不知其用。今日重九。作^8□生用得。击拂子云。二三三三三二。
    上堂。举。有官问云门。佛法如水中月。是不。门云。清波无透路。官云。和尚从何得。门云。再问复何来。官云。正与^8□时如何。门云。重叠关山路。师云。云门官不容针。宫人私通车马。点检将来。两俱失利。何也。自从贤圣法来。未尝杀生。卓□杖下座。
    开炉上堂。无宾主话。十八高人。一回举来。一回是新。及乎问其意旨。太半便道。不知最亲。阿呵呵。只要炉下暖似春。
    上堂。南山松北岭雪。夜雨昼晴。太平得节。达磨来东土。二祖行西天。行脚禅和子。莫失却目前。喝一喝。
    上堂。一切诸佛及诸佛阿耨多罗三藐三菩提法。皆从此经出。忽拈□杖卓一下云。劝君尽此一杯酒。西出阳关无故人。
    冬至小参。僧问。葭管飞灰。绣纹添丝。不涉阴阳造化。愿闻法要。师云。八角磨盘空里走。进云。恁^8□则岸柳未开眼。庭梅先发花。师云。好与^8□去。进云。记得。僧问百丈。如何是奇特事。丈云。独坐大雄峰。还端的也无。师云。把定要津不通凡圣。进云。僧礼拜。又作^8□生。师云。不拶破顶上。进云。丈便打。如何理会。师云。依令而行。进云。古人则且置。即今问和尚如何是奇特事。如何只对。师云。三十年后面热汗出。进云。不入穴空争得虎子。便礼拜。师云。为我将得来看。
    乃云。六阴谢尽。一气方生。铁树开花。石笋抽条。衲僧家若向者里转身来。自然枯枯燥燥。得失是非一时放却。也是省钱易饱底事。古来净悄悄地。争之不足。何须运步念阿伽门。而今多是知时不知节也。犹不妨东西南北乌飞兔走。直饶向山僧后问讯。也山僧不敢可横点头。何故。卓□杖云。国清才子贵。家富小儿娇。
    复举。僧问赵州。如何是赵州。州云。东门南门西门北门。僧云。不问这个。州云。你问赵州。拈云。以机夺机。以毒攻毒。赵州老汉不无之。其奈何八十行脚事。犹未全用在。若得全用去。儿孙满堂至今繁兴。
    次日上堂。僧问。霜飞太野。风戒林丘。普天普地。寒威凛然。更向什^8□处得回避去。师云。阳气发时无硬地。进云。璇玑未动。全机显露。朕兆才分。觌体现成。不涉时节。不借言荐亲切一句。愿闻举扬。师云。家家观世音。进云。慈明揭牌。皓老不洗布裈。点检将来早是剑去久矣。宝山今日莫别有条章^8□。师云。一冬二冬。叉手当胸。
    乃云。瑞雪满地。祥云翻天。龙宝山顶。和气霭然。好个时节为君报知。一气不言含有象。万灵何处谢无私。
    谢进退两班上堂。竿头进一步。大千沙界现全身。退步就已。万中一个而不失。盖是与^8□人作与^8□行履者也。大众要见此人^8□。云在岭头闲不彻。水流涧底太忙生。
    腊八上堂。僧问。释迦老子六年冷坐。逗到腊八夜始方开悟去。未审悟得个何事。师云。鼻孔挂上唇。进云。未见明星时。已雪山雪白。一见明星后。又雪山雪白。这里端的事。和尚如何甄别。师云。铁丸铁缝罅。进云。只如有一人发真归原。大地众生向何处去。师云。向你眼睫上去。进云。恁^8□则可谓。劫外一壶春。更好优昙花绽普天香。便礼拜。师云。道即道得。
    乃云。尽谓。世尊腊月八夜成道。是则是。敢问诸人如何是成底道。若是识得。报恩有分。若也识不得。击拂子云。初中后三大劫。
    除夜小参。僧问。旧岁今宵去向甚^8□去。师云。头上一堆尘。进云。新年明日来。从甚处来。师云。脚下三尺土。进云。还有不涉新旧底也无。师云。有。进云。如何是不涉新旧底。师云。大底鼻孔向下垂。进云。记得。感首座问法昌。昔日北禅分岁。烹露地白牛。和尚今夜分岁。有何施设。昌云。腊雪连天白。春风逼户寒。意旨作^8□生。师云。两口无一舌。进云。感云。大众如何吃。昌云。莫嫌冷淡无滋味。一饱能消万劫饥。此意如何。师云。鬼争漆桶。进云。感云。是何人置辨。昌云。无惭愧汉。来处也不知。又作^8□生。师云。彼此出家儿。进云。古人即且置。和尚今夜分岁。有何施设。师云。且待有童行报去。进云。大众如何吃。师云。不可从鼻而入。进云。是何人置辨。师云。衣钵阁中常相逢。进云。和尚与^8□施设。与古人是同是别。师云。许你疑三十年。进云。鹤飞千尺雪。龙起一潭冰。便礼拜。师云。也何妨。
    乃云。今宵腊月三十夜。家家爆竹赏结尾。或操歌吹之音。或从钟鼓之响。祝来日新年之吉。寿万岁松柏之操。龙宝山顶人。未必不点头。只是终不堕悄然机。岂将等闲风味。以供养合山龙象。虽然如是。与众分岁各各须饱足。击拂子云。赵州吃茶。云门胡饼。
    复举。僧问古德。万顷荒田。是谁为主。德云。看看腊月尽。师云。大众要见此僧。当头霜夜月。要知古德。任运前溪。虽然如是。静处娑婆诃。
    正旦上堂。僧问。瑞草生嘉运。林花结早春。好个时节。愿闻举扬。师云。个个道体起居万福。进云。恁^8□则元正启祚。万物咸新。师云。一句道着。进云。正当今日大年朝。如何是新年头佛法。师云。风暖鸟声碎。日高花影重。进云。僧问云门。如何是清净法身。门云。花药栏。意旨作^8□生。师云。刺破眼睛。进云。僧云。便恁^8□去时如何。门云。金毛狮子。又作^8□生。师云。两重公案。进云。即今问和尚。如何是清净法身。^8□。师云。千峰雪色寒。乃云。今日大年朝。山僧浑解道。大众个道体起居万福。且道是佛法是世法。卓□杖云。东西南北吾道大享。
    元宵上堂。僧问。今宵处处揭灯万民共乐。和尚为人剔起心灯来看。师云。天晴日头出。进云。恁^8□则可谓。光明寂照遍河沙。师云。不妨道着。进云。僧问香林。如何是室内一盏灯。林云。三人证龟作鳖。意在那里。师云。罕遇便宜。进云。与^8□则昔日香林。今日和尚。便礼拜。师云。好去好用。
    乃云。灯灯相续。灯灯无已。且道。此灯从何处来。卓□杖一下云。我见灯明佛。本光瑞如此。
    上堂。僧问。春山叠乱青。春水漾虚碧。好个时节。愿闻法要。师云。莫向雪窦背后问讯。进云。恁^8□则日自暖风自和。师云。休向老僧背后问讯。进云。赵州访一庵主云。有^8□有^8□。主竖起拳头。州云。水浅不是泊舟处。意旨作^8□生。师云。蝇见血。进云。州又访一庵主云。有^8□有^8□。主竖起拳头。州便礼拜赞叹。如何委悉。师云。鹘提鸠。进云。问答已一般。为甚肯一人不肯一人。师云。看取不落两头。进云。若有问有^8□有^8□。未审和尚如何只对。师云。且去吃茶。
    乃举。三祖大师道。一即一切。一切即一。忽拈□杖云。者个是宝山□杖子。阿那个是一。卓□杖一下云。只能如此何虑不移。
    佛涅槃上堂。僧问。法身无为。不堕诸数。释迦老子。因甚示涅槃之相。师云。为涅槃不堕诸数。进云。古德道。十方薄伽梵。一路涅槃门。且道。如何是涅槃门。师云。日出东夜落西。进云。五通仙人间世尊云。世尊有六通。我有五通。如何是那一通。世尊召五通仙人。意旨作^8□生。师云。平生肝胆向人倾。进云。仙人便应喏。世尊云。那一通你问我。如何理会。师云。依稀似曲才堪听。又被风吹别调中。进云。后来雪窦着语云。老胡元不知有那一通。却因邪打正。意在那里。师云。无影树不合同船。进云。即今问和尚。如何是那一通。未审如何只对。师云。三跳后。
    上堂。举。云门云。我看诸人。二三机中尚不能构得。空披衲衣何益。师云。山僧不然。我看诸人。悉是大机大用人。刚要作佛何益。住住。一不做二不休。不风流处也风流。
    上堂。春山春春水绿。春云片片。春鸟喃喃。敢问诸人。吾宗门中是放开是捏聚。个个归寮舍摸索看。
    四月旦上堂。蓦竖起拂子云。西天二十八祖。东士六祖。尽在拂子头上。说心说性。论玄论妙。山僧忍后不禁。见怪笑一声。个个面热汗出。诸人还见^8□。若也不见。击拂子一下云。满地落花春已过。绿阴空锁旧莓苔。
    佛生日上堂。指天指地堕尊贵。满目青山笑点头。自从云门行令后。不风流处也风流。诸人向者里会得。不妨报恩有分。其如未然。静处娑婆诃。
    结夏小参。僧问。看云亭上月明明。古岩松下风拂拂。见成公案绝遮栏。不涉言诠。愿闻法要。师云。九九八十一。进云。恁^8□则山自青水自绿。师云。随后娄搜汉。进云。九旬禁足克期取证则不问。七尺单前三条椽下。学人一夏如何履践。师云。眼眸重千斤。进云。古德道。参须实参。悟须实悟。如何是实参。师云。金香炉下铁昆仑。进云。实悟底又如何。师云。何必。进云。实参实悟。毕竟作^8□生。师云。心不负人。面无惭色。
     乃云。言前句后。舌根里难藏身。向上向下。蓦拶挨葫芦子。背面终不落好手。首尾何处该万类。远超象外迥脱天真。是处云山溢目。闹市大虫谁不解见。见即见。因甚文殊须黑普贤头白。会得三月安居。九旬禁足。循规守矩。脚底不带五色索。其如未然。静处娑婆诃。
    复举。临济示众云。一人在孤峰顶上无出身。路公案。师拈云。古来作者。弄崄落草。等是难禁。只是要须人人在背后点头。大众还会^8□。郁头蓝已定全身。何假周行夸七步。
    次日上堂。僧问。如来圣制。禁足护生。衲僧朝游西天暮归东土。学人此间禁足即是游归即是。师云。南番大舶主。本此土商人。进云。已道。禁足安居。因甚文殊三处度夏。师云。曲终人不见。江上数峰青。进云。记得。云门示众云。十五日已前不问你。十五日已后道将一句来。意旨作^8□生。师云。什^8□处去。进云。自代云。日日是好日。又作^8□生。师云。倒退三千。进云。和尚若逢韶阳垂示。向他如何道。师云。法堂上寸草不生。
    乃云。今朝是结制。不敢谩却诸人。只因现量。以举扬正法眼藏。蓦拈□杖卓一下云。者个是龙宝□杖子。阿那个是正法眼。若也不会。两过远山绿。靠□杖下座。
    解夏小参。三月安居。九旬禁足。山色夕阳时。泉声中夜后。圆觉伽蓝。平等性智。竹有上下节。松无古今青。个里无取证。谁成熟慧身。正与^8□时节。衲僧活脱处。要行便行。要坐便坐。东西南北。无有遮障。运奔执捉金超象外。诸人一夏结眉交肩。今日何必苦口叮嘱。虽然如此。击拂子云。劝君尽此一杯酒。西出阳关无故人。
    复举。翠岩夏末示众公案。师拈云。翠岩为众竭力不少。只得个三枚把不住老冻脓。若有中郎鉴。何同野舍薪。
    上堂。真空不碍有。真空不异色。忽拈□杖卓一下云。且道。是有是不有。是色是不色。若是ＯＮ利衲僧。和水吃乳。其或蹰躇。□杖穿却鼻孔。又卓一下。
    奉谢大王大将入山下百味佳斋伸合山供养上堂。僧问。日月轮边气象高。鱼龙穴下蟠根固。师云。好。进云。上将忽入山下来奇斋。供养大众。未审和尚说什^8□法。得报此恩。师云。风行草偃。进云。恁^8□则苹叶风凉。桂花露香。师云。好也与^8□去。进云。只如达磨未来已前。还有这个消息也无。师云。银山铁壁。进云。来后又如何。师云。铁壁银山。进云。来与未来且置。如何是这个消息。师云。铁壁铁壁银山银山。进云。学人今日小出大遇。便礼拜。师云。撒手那边去。
    乃横□杖云。大士三十二应身。天大将军最是真。摧荡诸障与庆快。提持百福救穷贫大众要会者。个大机大用^8□。卓□伏云。看看。巍巍堂堂。炜炜煌煌。四海九州。威风凛凛。
    材木采用归谢普请并善源云和尚上堂。拈□杖云。万仞峰前千涧底。者边那边择良材。斧头用得诸人力。集此大成相呼回。正与^8□时作^8□生。卓□杖一下云。行到水穷处。坐看云起时。
    上堂。蓦横□杖举。肇法师云。近而不可见者物性耳。卓□杖云。者个是宝山□杖子。阿那个是物性。又卓□杖云。一槌两当。盖覆将来。
    宗持禅尼逆修拈香。当阳突出迥脱根尘。熏天炙地。举体全真。乃佛乃祖。由他出气。衲僧巴鼻。从此方亲。况是宗持大姊。借山僧手拈出。等闲一见便见。自然一得永得。感生生正果。结世世正因。馥郁香风清遍界。霭然和气恰如春。
    除夜小参。年穷岁尽。黑漆桶里盛墨汁。交头结尾。半夜乌鸡飞上天。所以师僧家。自从空劫已前威音那畔。一日日末尝逐一日。一时时未尝随一时。墙壁瓦砾。露柱灯笼。背后面前。真珠灿烂。虽然如是。今夜与诸人分岁。其中为国一句作^8□生。击拂子云。村里尽好驱傩。来定是熟年。
    复举。香林因僧问。万顷荒田。是谁为主。林云。看看腊日尽。师云。山僧不然。若有人发此问。便答他道。昨日相见人。忽问是何人。劈口便掴。
    正旦上堂。僧问。年年是好年。日日是好日。正与^8□时。请师祝圣。师云。万年松下有茯苓。进云。恁^8□则万民乐业唱讴歌。师云。好音在耳人皆闻。进云。记得。僧问古德。新年头还有佛法也无意在那里。师云。舌头无骨。进云。德云。元正启祚。万物咸新。的当也无。师云。藕丝孔里骑大鹏。进云。只如古人只对如何辨别去。师云。风暖鸟声碎。进云。一句了然超百亿。师云。富嫌千口少。进云。非但学人四众咸沾恩。便礼拜。师云。也何妨。
    乃云。今朝大年朝。东廊下相贺。西廊下相贺。唤作佛法底。拂子与他点头。唤作世法底。□杖与他点头。且道。诸人孰与阿那个点头。若于此会得。便解山僧适来道。个个道体。起居万福。
    二月旦为出材木劝下大众上堂。梅腮柳面。吐香竞荣。春山春水。湛绿叠蓝。衲子清兴。时哉时哉。许你始随芳草去。又须后逐落花回。忽回来时如何。个个万福万福。侍者急手点将个好茶来。
    佛生日上堂。僧问。青春已去。朱夏初临。瞿昙今日降生。此是现成底。请师别举扬。师云。铁丸无缝罅。进云。二月十五不曾灭。因甚鹤林中示双趺。师云。天上星地下木。僧云。四月八日不曾生。为甚九龙吐水。灌沐金躯。师云。九九八十一。僧云。指天指地道。天上天下唯我独尊。^8□。师云。芍药花开菩萨面。僧云。云门云。我当时若见。一棒打杀与狗子吃却。意旨作^8□生。师云。因邪打正。僧云。雪窦云。我若见便与欣倒禅床。意在那里。师云。把手相共上高峰。僧云。二大老用处是同是别。师云。南山起云北山下雨。僧云。上来一一蒙指示。向上宗乘事又如何。师便喝。
    乃拈□杖卓一下云。净法界身。撑天□地。本无出没。种瓜得瓜。便恁^8□领去。报恩有分。其如未然。二龙温凉水。
    结夏小参。僧问。绿暗红稀。孟夏渐熟。应节一句。愿闻提唱。师云。薰风自南来。殿阁生微凉。僧云。禁足安居谁似我。挂角羚羊不露踪。师云。有路可上。高人更行。僧云。朝到西天暮归东土。是什^8□人分上事。师云。是安居底人分上事。僧云。恁^8□则一声黄鸟青山外。占断风光作主人。师云。那里得与^8□地。僧云。松源有三句。许咨参也无。师云。何妨问将来。僧云。大力量人。因甚□脚不起。师云。草鞋和露重。僧云。问口因甚不在舌头上。师云。不见牙齿一具骨。僧云。明眼衲僧因甚脚跟下红丝线不断。师云。脚头也脚底。僧云。学人今夜小出大遇。便礼拜。师云。向人作^8□生举。
    乃云。西天严规。东土严令。齐要知有个令利汉大坐当轩底事。克得此事。三月安居。九旬禁足。天覆不得。地载不能。日用四威仪中。全坐声色堆上。专做声色堆主宰。个中有领览。都堕魔界。所以道。以大圆为我伽蓝。身心安居平等性智。瞥喜瞥嗔。无理会。新罗夜半日头明。虽然如是。诸人切忌刺脑入胶盆。何故。良久云。绿树阴浓夏日长。楼台倒影入池塘。
    复举。德山小参不答话有问话者三十棒公案。师拈云。尽谓。开口即错。动舌即乖。殊不知。九曲黄河混底流。
    次日上堂。僧问。西天旧令。东土共遵。诸方依样画葫芦。龙宝门下标格作^8□生。师云。莫孤负山僧。进云。绿水青山。元来安居。露柱灯笼。终日禁足。衲僧家因甚别立规矩。师云。严师出好弟子。进云。恁^8□则行到水穷处。坐看云起时。师云。更须子细。进云。记得。干峰示众云。法身有三种病二种光。须是一一透得始解稳坐地。意在那里。师云。缅想会里有人。进云。云门便出众云。庵内人为什^8□不见庵外事。意旨作^8□生。师云。果然。进云。峰呵呵大笑。又如何。师云。藏身无路。进云。门云。犹是学人疑处在。如何委悉。师云。有争臣则君不落不义。进云。古人底且置。作^8□生是正当今日法要。师云。水到渠成。
    乃卓□杖云。二千年前有此制。四圣六凡都不出者。个二千年后攀其例。五湖衲子大家在者里。又卓□杖云。出与不出。在与不在。且喜静处娑婆诃。
    五月旦上堂。僧问。松竹阴阴夏日长。好个时节。请师提唱。师云。三十年后。莫错商量。进云。恁^8□则黄鹤楼中吹玉管。江城五月落梅花。师云。人无远虑必有近忧。进云。只变大地作黄金。搅长河为酥酪则不无。和尚且道。如何是向上宗乘事。师云。南斗七北斗八。进云。向下又作^8□生。师云。金香炉下铁昆仑。进云。毕竟如何领略去。师云。阿你全舌去亦可。
    乃举。鼓山问新罗僧。上山来作什^8□。对云。礼拜和尚。鼓山云。尽世不标。向什^8□处礼拜。对云。向不标处礼鼓。山云。念你是新罗人。放你二十棒。师云。者僧若于尽世不标。向什^8□处礼。作摸着左右之势。拜得鼓山。鼓山若于向不标处礼。亚身合掌。接得者僧。二俱莽卤。你师僧家。有什^8□救处。以拂子击禅床一下。便下座。
    端午上堂。僧问。今朝正是端午节。昔日善财采药来凭据。如何领会。师云。放过一着。进云。将逢佳辰底。莫不尽大地是药^8□。师云。何必。进云。恁^8□则薰风自南来。殿阁生微凉。师云。可谓诸侯避道。进云。记得。文殊当年出女子定不得。意旨作^8□生。师云。云在岭头闲不彻。进云。下方罔明为甚却出得。师云。水流涧底太忙生。进云。文殊为无神力。罔明为有神力。师云。钓鱼船上谢三郎。进云。不行尊贵路。争踏上头关。便礼拜。师喝云。且看脚下。
    乃云。强不用切菖蒲。刚不要挂灵符。衲僧家别在长处。消殒尽天下妖怪去。卓□杖云。头长三尺知是谁。相对无语独足立。
    上堂。僧问。缘树布阴。浓蔷薇吐晚香。正好看云亭下避暑处。赏佳景句。请师提唱。师云。阎浮树下笑呵呵。进云。如无寒暑田地如何踏着。师云。堕坑落堑。进云。恁^8□则处处缘杨堪系马。师云。蹉过也不少。进云。记得。古人道。大用现前不存轨则。如何是大用现前底时节。师云。勘破了也。进云。与^8□则可谓。随处作主。立处皆真。师云。雪上加霜。进云。学人今日亲闻法要。如何保任。师云。疏田不贮水。
    乃举。赵州因僧问。如何是赵州。州云。东门南门西门北门。僧云。不问这个。州云。你问赵州。师云。山僧不然。若有问如何是赵州。只向他道。石桥度来也未。道不问这个便道。待下山去。腋里汗出。且道。与古人道底那个亲那个疏。请各辨别看。
    半夏上堂。僧问。山连嵩岭。地近洛川。一机一境无不胜概。不涉唇吻。如何通津。师云。心不负人。面无惭色。进云。九旬已过半。诸人自知时。当头与^8□时节。学人如何领略。师云。且过者边。进云。恁^8□则杲日丽天。清风匝地。师云。放下着。进云。僧问智门。莲花未出水时如何。门云。莲花。此意如何。师云。风吹不入。进云。僧云。出水后如何。门云。荷叶。又作^8□生。师云。水洒不着。进云。莲花出水与未出水相去多少。师云。秦甸几人踏着。
    乃云。半夏已前。我为诸人隐。隐而弥露。半夏已后。我为诸人显。显而不露。正当今日半夏不隐不显。我为诸人说破。卓□杖一下云。六明已热。五谷好熟。
    寺庄等赐公据上堂。拈□杖云。自家田地。触处全彰。公验一回得入手。百劫千生不曾荒。正与^8□时作^8□生。卓□杖云。皇风与祖风镇扇。帝道与佛道遐昌。又卓一下便下座。
    重九上堂。茱萸带露。金菊发花。大用现前。不存轨则。诸禅德若识个中意。南山东篱一家家。
    二月旦上堂。拈□杖云。雪齐千山绿正浓。梅腮柳面转纵容。为君拟报个中意。幽鸟喃喃入乱峰。卓□杖一下。
    佛涅槃上堂。僧问。满街扬柳绿丝烟。画出长安二月天。应节一句。请师提唱。师云。寥寥天地间。独立望何极。僧云。瞿昙今日入般涅槃。未审向什^8□处去。师云。向人人鼻孔里去。还觉^8□。僧云。恁^8□则哭底便是。笑底便是。师云。将谓你是不领话。僧云。若谓我灭度。非我弟子。若谓我不灭度。亦非我弟子。意旨作^8□生。师云。黄河点鱼。僧云。不因今时节。余日实难逢。便礼拜。师云。向后向人莫错举。
    乃横按□杖云。双趺出椁事观亲。有也累人无累人。瞻部州中休不得。年年二月费萍苹。喝一喝。掷下□杖下座。
    龙翔正眼二塔主至上堂。宝山有一句子。只许人听。不许人举。已是许人听。因甚不许人举。击拂子云。辨龙蛇眼俱正。擒虎儿机也全。
    上堂。卓□杖云。百亿须弥。百亿日月。恒沙诸佛。恒沙国土。尽在□杖头上。诸人见得。亦妨一生参学事了毕。其如未然。开眼瞌睡。又卓一下下座。
    四月旦上堂。拈□杖云。此事无去来。因甚昨日春去。今朝夏来。迄乎道物性住一世。肇公也是盲龟入空谷。衲僧家牙如剑树。口似血盆。到者里作^8□生道着。若无人道着。以□杖画一画云。喜。
    结夏小堂。僧问。今日是结制。结底是何物。师云。猛虎当路坐。僧云。恁^8□则官池水深。看云亭高。师云。吾常于此切。僧云。只将老师两句子。布施七十员禅师。师云。只有阿你。吞吐不下。
    乃云。是个水牯牛。山边水边赖自无事。今日无端逗入栏里。鼻贯索头全在别人手里。要行也不能。要卧也不能。才拟恣情。痛加鞭策道。叱。者畜生。鸣咿鸣。只可自知。击拂子一下。
    上堂。卓□杖云。人情若似者个。孔丘打杀颜回。道情若似者个。达磨失却少林。便下座。
    端午上堂。僧问。文殊小男为谁要药。师云。古佛庙前自颠蹶。进云。善哉童子采来何草。师云。无根满地。无叶普天。进云。父子得便处。千古遭检点。师云。你有老成之势。
    乃云。端午天中节。不用咒土书壁。只以一神咒。消殒一切妖怪。除却佛病祖病。且道。是那个神咒。便振威一喝。
    上堂举。三祖云。一即一切。一切即一。蓦拈□杖云。三祖大师。在非非想天。掷下一个木□子。换却诸人眼睛。忽尔下来旋转舞踏。恰如独乐。而见诸人不见不知。高声唱云。龟毛长三尺。兔角长七尺。卓□杖一下云。参。
    上堂。横按□杖举。芭蕉示众云。你有□伏子。我与你□杖子。你无□杖子。我夺你□杖子。拈云。芭蕉与夺不无。只是擒纵未在。山僧寻常向皴皴鳞鳞地要出人。犹不救得一半在。岂况吐出山形边事。太远之远矣。卓□杖一下。
    解夏上堂。僧问。三通鼓罢。四众临筵。好个时节。请闻举扬。师云。昆仑嚼生铁。进云。九旬期已满。衲僧脚头阔。正当恁^8□时。如何是自恣一句。师云。榔栗横担不顾人。直入千峰万峰去。进云。记得。洞山云。秋初夏末。直须向万里无寸草处去。意旨如何。师云。步步清风起。进云。石霜云。出门便是草。又作^8□生。师云。草鞋和露重。进云。和尚恁^8□答话。为是与古人出气。为复与古人雪屈。师云。平芜尽处是青山。进云。与^8□则一言无别路。万世尽同归。师云。傍观有分。进云。只将老师四五转话。甘当九夏赏劳之功。便礼拜。师云。可谓南北南西皆可可。
    乃举。翠岩夏末示徒。一夏已来为兄弟东说西话。看翠岩眉毛在^8□。保福云。作贼人心虚。长庆云。生也。云门云。关。师云。三大老俱出只手。扶树翠喦家风。龙宝今夏不为兄弟说话。看眉毛如箭簳长数寸。只是欠人觑破。虽然如是。落霞与孤骛齐飞。秋水共长天一色。
    八月旦上堂。拈□杖云。向上一路千圣不传。八月初一。龙宝山前。卓□杖下座。
    中秋上堂。举。长沙与仰山玩月次。仰山指月云。人人尽有这个。只是用不得。长沙云。恰倩你用那。山云。你试用看。长沙一踏踏倒。仰山超来云。你大似个大虫。师云。仰山起来道。果然用不得。见尽长沙□脚不起。虽然恁^8□。月到中秋满。风从八月凉。击拂子一下。
    九月旦因太上法皇惠种种剪釆上堂。举。须菩提岩中晏坐。帝释雨花话。师云。天帝释雨花动地。与太上法皇惠此花。是同是别。若谓别眼里无筋。若谓同其意作^8□生。良久云。住住。秋色登平枫叶序。西风转冷草花天。击拂子一下。
    重阳上堂。采菊东篱下。悠然见南山。靖节阿辘辘处。作衲僧一重关。且道。他是俗汉陋韵。为甚作衲僧一重关。喝一喝云。参。
    上堂。山僧即今在须弥顶上说法。诸人也是在铁轮峰顶听法。坐底立底。宾主历然。还会^8□。会得尽十方界乾坤大地。在诸人眼睫上放大光明。其如未然。树顶老山颜醉。击拂子一下。
    开炉上堂。举。赵州示众云。三十年前。南方火炉头有个无宾主话。直至而今无人举着。师云。赵老面皮厚三寸。要须炙手助热。其如炉下似春何。直饶而今有人举着。方知三个枯柴品字烧。
    上堂。一句去一句来。庆快你一平生。忽然倾湫倒岳。入那里出那里。昨夜三更失却牛。天晓起来失却火。卓□杖一下。
    上堂。举。盘山云。向上一路千圣不传。慈明云。向上一路千圣不然。师云。二大老只解鬼争漆桶。山僧便道。向上一路千圣齐行。

大德语录

颂古
净居于窗牖中叉手

    玉□鉴月不期秋。夜静方知波浪别。从此相逢路似迷。崔嵬檀特硬如铁。
尔时迦叶告诸比丘。佛已荼昆。金刚舍利非我等事。我等宜当结集正法无令断绝。
    列三析半信可通。回首白云眼力空。鸡足峰前未归去。多罗叶上动悲风。
行思禅师问希迁云。汝什^8□处来。云。曹溪西天亦无。思云。子莫曾到西天否。云。若到即有也。思云。未在。更道。云。曹溪来。思乃举拂子云。曹溪还有这个^8□。云。非但和尚也须道取一半。莫全靠学人。思云。不辞向汝道。恐事无人承当。
    明暗双双绝对扬。愁人未说断愁肠。金毛狮子解踞地。冤苦苍天又一场。
僧问大随。劫火洞然。大千俱坏。未审这个坏不坏。随云。坏。僧云。与^8□则随他去也。随云。阴他去。
    劫火随他唤不回。远离西蜀去还来。大千总等者僧眼。古佛光中笑口开。
百丈怀海。一日谓众云。佛法不是小事。老僧昔被马大师一喝。直得三日耳聋眼暗。黄檗闻举吐舌。丈云。子已后莫承嗣马祖。檗云。不然。今日因师举。见得马祖大机大用。然且不识马祖。着嗣马祖丧我儿孙。丈云。如是如是。
    一喝耳聋天地黑。当机吐舌生荆^8□。承虚接响意难论。两两三三好动着。
保福长庆游山次。福以手指云。只这里便是妙峰顶。庆云。是即是。可惜许。雪窦着语云。今日共这汉游山图什^8□。复云。百千年后不道无。只是少。后举似镜清。清云。若不是孙公。便见鹘髅遍野。
    妙峰孤顶难人到。只看白云飞又归。松桧苍苍历几岁。莫教岩畔鸟声稀。
僧问巴陵。如何是提婆宗。巴陵云。银碗里盛雪。
    提婆宗难分节。谁道银碗里盛雪。大地山河一等风。人间天上萧洒绝。
盘山垂语云。三界无法。何处求心。
    千峰雨齐露光冷。月落松根萝屋前。拟写等闲此时意。一溪云锁水潺潺。
岩头问僧。什^8□处来。僧云。西京来。头云。黄巢过后。还收得剑^8□。僧云。收得。头引颈近前云。^8□。僧云。师头落也。头呵呵大笑。僧后到雪峰。峰问。什^8□处来。僧云。岩头来。峰云。有何言句。僧举前话。雪峰打三十趁出。
    黄巢过后剑难收。提去提来伤手忧。不是山藤三十下。梵天余血五湖流。
云门垂语云。古佛与露柱相交是第几机。自代云。南山起云。北山下雨。
    古佛光中第几机。南山云外少人知。千溪日晚樵歌路。归去来兮来去归。
仰山问三圣。汝名什^8□。圣云。慧寂。山云。慧寂是我。圣云我名慧然。仰山呵呵大笑。师着语云。什^8□处去也。
    煦日影中雪霁春。梅腮柳面斗芳新。诗缘风兴无限意。独许苦吟野外人。
云门垂语云。乾坤之内。宇宙之间。中有一宝。秘在形山。拈灯笼向佛殿里。将三门来灯笼上。
    宇宙乾坤同一宝。灯笼佛殿形山中。青松雪霁岩势晚。寒月风清溪畔空。
禾山垂语云。习学谓之间。绝学谓之邻。过此二者是为真过。僧出问。如何是真过。山云。解打鼓。问。如何是真谛。山云。解打鼓。问。即心即佛不问。如何是非心非佛。山云。解打鼓。问。向上人来如何接山。云。解打鼓。
    天上星地下木。觌机那肯涉离微。明明历世无别物。猛烈身心更不疑。
仰山问僧。近离甚^8□。僧云。庐山。仰山云。曾游五老峰^8□。僧云。不曾游。仰山云。阇梨不曾游山。云门云。此语皆为慈悲之故有落草之谈。
    看看落草不游山。的信何通千里关。敲唱当锋见禅悦。一圆空里二三三。
外道问佛。不问有言。不问无言。世尊良久。外道赞叹云。世尊大慈大悲。开我迷云令我得入。外道去后。阿难问佛云。外道有何所证而言得入。佛云。如世良马见鞭影而行。
    不问有言异道事。铁山当面势崔嵬孤峰云散千溪月。鞭影追风直下来。
鲁祖山宝云禅师。因僧问。如何是言不言。云云。汝口在什^8□处。僧云。无口。云云。将什^8□吃饭。僧无对。洞山代云。他不饥。吃什^8□饭。
    超然一句错流布。强弄爪牙未作家。箭后路头端的别。谁知高处有风波。
沩山因仰山问。如何是西来意。沩云。大好灯笼。仰云。莫只这个便是^8□。沩云。这个是什^8□。仰云。大好灯笼。沩云。果然不识。
    机意交驰何处去。阵云千里锁重关。大家问着不相识。堪笑古风匝地寒。
江州龙云台禅师。因僧问。如何是祖师西来意。台云。老僧昨夜栏里失却牛。
    昨夜栏里失却牛。不风流处也风流。枯禅无限唤得作。祖意西来特地酬。
南泉一日东西两堂争猫儿。南泉见遂起云。道得即不斩。众无对。南泉斩却猫儿为两段。南泉复举前话问赵州。州便脱草鞋于头上戴出。泉云。子若在恰救得猫儿。
    两堂争处南泉断。王老放时赵老收。头上草鞋多少重。白云流水共悠悠。
僧伽难提知众生慢。乃曰。世尊在日世界平正。无有丘陵。江河沟洫。水悉甘美。草木滋茂。国土丰盈。无八苦行十善。自双树示灭。八百余年。世界丘墟树木枯悴。人无至信。正念轻微。不信真如。唯爱神力。言讫以右手渐展入地。至金刚轮际。取甘露水。以琉璃器持至会所。大众见之。却时钦慕悔过作礼。师着语云。拈得也未。
    日暮云晴空眼界。清风况是草离离。松根石上与谁说。月到中峰犹未归。
迦耶舍多尊者。领徒到一舍。舍主鸠摩罗多问云。是何徒众。尊者云。是佛弟子。罗多闻佛号心神悚然。即时闭户。尊者良久。自扣其门。罗多云。此舍无人。尊者云。答无者谁。罗多闻语知是异人。遽开关延接。
    踏断春风千万峰。苍苔青薜锁灵踪。落花啼鸟夕阳里。云合云开脱寺钟。
梵摩净德云。弟子衰老。不能事师。愿舍次子以令出家。
    退已进人无可比。百千年后有谁知。室罗城畔金水上。古佛放光动地时。
不如密多。闻偈再启祖云。法衣宜可传授。祖云。此衣为难故。假以证明。汝身无难。何假其衣。蜜多闻语作礼而退。
    月高松顶孤光冷。风弄残云秋意宽。四海涓涓百川落。琉璃殿上夜游阑。
玄沙示众云。诸方老宿尽道。接物利生。忽遇三种病人。作^8□生接。患盲者拈槌竖拂。他又不见。患聋者语言三昧。他又不闻。患哑者教伊说。又说不得。且作^8□生接。若接此人不得。佛法无灵验。僧请益云门。门云。汝礼拜着。僧礼拜起。门以□杖挃。僧退后。门云。汝不是患盲。复唤近前来。僧近前。门云。汝不是患聋。乃云。还会^8□。僧云。不会。门云。汝不是患哑。僧于此有省。
    盲聋喑哑谁能接。退后近前指下明。多向珍候沈动处。不知三种一毛病。
翠岩夏末示众云。一夏已来。与兄弟东说西话。看翠岩眉毛在^8□。保福云。作贼人心虚。长庆云。生也。云门云。关。
    偷眼才开先下手。眉毛生也月方明。云门关子万重锁。直至而今绝夜行。
盐官一日唤侍者云。与我将犀牛扇子来。侍者云。扇子破了也。官云。扇子既破。还我犀牛儿来。侍者无对。投子云。不辞将出。恐头角不全。雪窦拈云。我要不全底头角。石霜云。若还和尚即无也。雪窦拈云。犀牛儿犹在。资福画一圆相。于中书一牛字。雪窦拈云。迁来为什^8□不将出。保福云。和尚年尊。别请人好。雪窦拈云。可惜劳而无功。
     犀牛扇子清风起。坐断清风出气难。破了当年重用去。和烟搭在玉栏干。
雪峰住庵时。有两僧。来礼拜。峰见来以手托庵门。放身出云。是什^8□。僧亦云。是什^8□。峰低头归庵。僧后到岩头头问什^8□处来。僧云。岭南来。头云。曾到雪峰^8□。僧云。曾到。头云。有何言句。僧举前话。头云。他道什^8□。僧云。他无语低头归庵。头云。噫。我当初悔不向他道末后句。若向伊道末后句。天下人不奈雪老何。僧至夏未再举前话请益。头云。何不早问。僧云。未敢容易。头云。雪峰虽与我同条生。不与我同条死。要识末后句只这是。
    同条生处不同死。拈却明头收暗头。从此放身归庵去。至今帘外鬼神愁。
沩山。五峰。云岩。同侍立百丈。百丈问沩山。并却咽喉唇吻作^8□生道。沩山云。却请。和尚道。丈云。我不辞向汝道。恐已后丧我儿孙。复问五峰。峰云。和尚也须并却。丈云。无人处斫额望汝。又问云岩。岩云。和尚有也未。丈云。丧我儿孙。
    东街柳色和烟翠。西巷桃花相映红。几度春风晚钟里。游人着意到寥空。
南泉参百丈涅槃和尚。丈问。从上诸圣还有不为人说底法处。泉云。有。丈云。作^8□生是不为人说底法。泉云。不是心不是佛不是物。丈云。说了也。泉云。某甲只与^8□。和尚作^8□生。丈云。我又不是大善知识。争知有说不说。泉云。某甲不会。丈云。我太杀为你说了也。
    从上为人事。不容老胡知。寒云抱幽石。霜月照清池。
大随问僧。什^8□处去。僧云。礼普贤去。随举拂子云。文殊普贤总在这里。僧作圆相抛向背后。乃展两手。随云。侍者取一帖茶与这僧。
    远闻近见一宾主。半暗半明孰与扬。若是个中全用去。普贤特地逐亡羊。
三角总印云。若论此事眨上眉毛。早已蹉过也。麻谷便问。眨上眉毛即不问。如何是此事。角云。蹉过也。谷乃欣禅床。角打之。谷无语。
    地狱天堂阿刺刺。机关直下没应把。奸生多变却难得。双放双收过新罗。
维摩诘问文殊师利。何等是菩萨入不二法门。文殊师利云。如我意者。于一切法。无言无说。无示无识。离诸问答。是为入不二法门。代维摩打出。于是文殊师利问维摩语。我等各自说已。仁者当说。何等是菩萨入不二法门。维摩默然。代文殊乃唱。
    不二法门何再说。二千三万一齐来。当年妙吉亲用去。扶得病翁使口开。
僧问赵州。初生孩子。还具六识也无。州云。急水上打毬子。僧复问投子。急水上打毬子。意旨如何。子云。念念不停流。
    六识问来难识破。赵州老大只^8□酬。可邻同道实头汉。道道念念不停流。
京兆米和尚因有老宿问。月中断井索。时人唤作蛇。未审七师见佛唤作什^8□。米云。若有佛见即同众生。宿云。千年桃核。师别米和尚蓦口一拳。
    断井索子。月中为蛇。冲气吐毒。跳沫驰波。生兮佛兮齐难话。多劫潜微归灭磨。不灭磨。紫金光聚照山河。
云门云。古人道。人人尽有光明在。看时不见暗昏昏。作^8□生是光明。代云。厨库三门。又云。好事不如无。
    九天云净众星微。兴风何余一句诗。今夜与君无事去。时人唤作那斯祁。
    三门厨库是光明。见不见时难辨别。好事元来不如无。乌鸡半夜啄生铁。
马大师不安。院主问。和尚近日尊位如何。大师云。日面佛。月面佛。
    日面佛月面佛。三三两两太无端。二十年来苦辛客。照绝精微见大难。
僧问云门。如何是超佛越祖之谈。门云。胡饼。
    觌面胡饼难下口。摩斯吒徒入澜中。者回休吐黑云雾。寥廓天边无白红。
百丈惟政禅师。一日谓众云。汝为我开田。我为汝说大义。僧众开田竟。请和尚说大义。百丈便展开两手。
    闲电激怒雷驰。眼里耳里个觌机。昨夜三山三跳后。北辰鬼谷作拟议。作拟议。七佛祖师曾未知。
　　平田普岸禅师。因有僧到参。平田打一□杖。其僧近前把住□杖。平田云。老僧迁来造次。僧却打平田一□杖。平田云。作家作家。僧礼拜。平田把住云。是阇梨造次。僧大笑。平田云。这个师僧。今日大败也。
    一向一背不易亲。互换韬略鼓旗别。干将剑未斩甲鍪。夏服箭何穿七札。鬼哭神悲。崖崩石裂还颠蹶。师僧今日大败缺。
大悲山寰中禅师住庵时。南泉至问。如何是庵中主。寰云。苍天苍天。泉云。苍天且置。如何是庵中主。寰云。会却便会。莫忉忉。南泉拂袖而出。
    庵中主见还难。句里藏身太无端。偷眼暂时休也未。夜深谁共过关山。
僧问药山。平田浅草。尘鹿成群。如何射得尘中尘。山云。看箭。僧放身便倒。山云。侍者拖出这死汉。僧便走。山云。弄泥团汉。有什^8□限。雪窦拈云。三步虽活。五步须死。
    尘中尘走得三步。五步未堪趁虎儿。赵虎儿。猎人徒莫觅坤维。
慧忠国师与紫璘供奉论议。既升座。供奉云。请师立义。某甲破。忠云。立义竟。供奉云。是什^8□义。忠云。果然不见。非公境界。便下座。
    祖风迥振机轮转。学海澜忙自没头。大鹏一举九万里。篱边燕雀空啾啾。
僧问洞山。如何是佛。山云。麻三斤。
    木落岩岗锋骨冷。月斜禅石晓难开。寒云伴来闲不彻。飞瀑从他起忽雷。
六祖云。不思善不思恶。正当恁^8□时。还明上座本来面目来。
    五步款行三步疾。莫教正眼顶门开。悠悠不见庾岭路。脚后脚前归去来。
霍山和尚。开秘魔岩和尚。凡有僧到礼拜。以木叉叉着。霍山一日遂往访之。才见不礼拜。直入秘魔怀里。秘魔拊霍山背三下。霍山起拍手云。此老一千里地。赚我来便回。
    当机提觌面疾。取次用来若为宗。个个一千应走却。草鞋跟断起清风。
梁武帝。问达磨大师。如何是圣谛第一义。磨云。廓然无圣。帝云。对朕者谁。磨云。不识。
    廓然不识有几人。古路横行锁岭烟。从此少林深雪里。断臂刀下虽疏亲。
风穴垂语云。若立一尘。家国兴盛。野老嚬蹙。若不立一尘。家国丧亡。野老讴歌。雪窦拈□杖云。还有同生同死底衲僧^8□。
    嚬蹙讴歌在一尘。同生同死凭何人。红霞碧霭笼高低。芳草野花一样春。
南岳怀让。遣一僧到马祖处去云。但问作^8□生。伊道底。言语记将来。僧去。一如怀让旨。回谓怀让云。马祖云。自从胡乱后三十年。不曾阙盐酱。让然之。
    朝三千暮八百。个个放过一着。生铁如和土坏。大冶可解拈却。

颂古竟
拈古

    举。临济上堂云。一人在孤峰顶上。无出身之路。一人在十字街头。亦无向背。那个在前。那个在后。不作维摩诘。不作传大士。珍重。师云。将谓。龙头蛇尾。元来只是蛇尾龙头。虽然如是。深领指示。
    举。钦山同喦头雪峰到德山。乃问。天皇也恁^8□道。龙潭也恁^8□道。未审德山作^8□生道。德山云。汝试举天皇龙潭底看。钦山拟议。德山便打。钦山归延寿堂云。是则是。打我太杀。喦头云。你与^8□。他后莫道见德山师云。可惜许。
    举。云门上堂云。遇人即鼻孔辽天。师云。堪笑这老汉。赤脚上刀山。披毛入火聚。其争奈解笑底也少。
    举。僧问云门。如何是透法身句。门云。北斗里藏身。师云。从生若非法身即非众生。法身若非众生亦非法身。透之一字因谁致得。直饶是北斗里藏身。可谓修罗三目似伊字。
    举。雪窦示众云。譬若二龙争珠。有爪牙者不得。或有衲僧。问既是有爪牙者为什^8□不得。请大众为雪窦下一转语。师云。其贫不学俭。富不学奢。此是俗汉之陋韵。却可谓知言也。且问诸人。二龙爪牙。孰与雪窦爪牙。他既争珠不得之。这老争个什^8□而不得。请各下一点语。
    举。赵州问投子。大死底人。却活时如何。投子云。不许夜行。投明须到。师云。赵州移步不移身。投子移身不移步。虽然承虚接响。争奈他后举得者少。
    举。临济令侍者传语德山。侍云。德山要打人。济云。汝但去。待伊拈棒接住与一送。管取不打你。侍依所教。果然不打。归举似临济。济云。我从来疑著者汉。师云。盖是作者动止。神鬼难测。一人向海枯终见底处。坐断千圣之顶□。一人向人死不知心处。瞎却衲子之眼睛。咦。可贵可贱。
    举雪窦一日问僧。你浴未。僧云。某甲此生不浴。窦云。你不落图个什^8□。僧云。今日被和尚勘破。窦云。贼不打贫儿家。师拈云。雪窦老汉才兼文武。出将入相。今日遭拈出一口鈆刀子高竖降旗。诸人要识雪窦^8□。一种是声无限意。有堪听有不堪听。
    举。风穴因僧问。如何是清凉山中主。穴云。一句不遑无著问。迄今犹作野盘僧。师云。古人恁^8□答。褒清凉主贬清凉主。若是道褒。因什^8□有不遑无著问之句。若也道贬。他有个什^8□过。道不褒不贬。风穴何必有恁^8□语话。无端触着。狮子哮吼。
    举。台山路上有一婆子接待。凡有僧问台山路甚^8□去。婆云。蓦直去。僧才去。婆云。好个师僧。又与^8□去。如是既久。游僧传到赵州。州闻得云。待我去勘破他。遂去间台山路。婆随例去。蓦直去。州才行。婆又云。好个师僧又与^8□去。州回云。我勘破婆子了也。师云。尽谓。日下挑孤灯。殊不知失钱遭罪。
    举。临济上堂云。有一人。论劫在途中不离家舍。有一人离家舍不在途中。那个合受人天供养。便下座。师云。这老汉。威容严肃。衲子到者无不失其举措。大家寝默俯仰。过日不见道。众人之唯唯。不如一士之谔谔。若是人天供养。要择取一人。

拈古
大灯国师行状

    大应国师。唱临济宗旨于横岳·万寿·建长也。几乎四十年矣。其间抠衣者不知几何。师其一也。师讳妙超。宗峰其号也。生于播州揖西县。纪氏子。父母祷于本州书写山如意轮观音。母梦。一僧手携白花开于五叶而与之。有妊。妊而后如寐而不寤。至其诞之时熟睡而不知也。保母俄闻呱地一声。往而见之。未澡浴而肌体莹洁。克岐克嶷。顶骨耸立。伏犀插额。目光射人。随面前人能转颜目。五岁时。见人发刀于硎云。何为而作也。云。贵图快利。云。不快利处有快利。你还知^8□。其人罔测。师呵呵大笑。触事以言折挫人。若比亲族有谏而欲使住之者。拈棒便打。乡党称为神童矣。十有一岁而师事于书写山戒信律师。每屏坐静处。志厌俗尘。经书过目成诵。一日慨然云。假使究九流三藏百家异道书。争若入不立文字直指单传宗。未剃染而发足。至京城并相州。参问诸尊宿虽气吞佛祖底。不敢婴其锋。谒建长长老。问曰。路逢死蛇莫打杀。无底蓝子盛将归。意旨如何。老曰。放下着。者般底直下便看取。师云。只如道直下便看取如何。老拟议。师乃喝。造万寿问佛国禅师曰。佛法无多子。着衣吃饭处即是。才作恁^8□理会。早是不是了也。国云。未知恁^8□事以前与而今如何区别。师云。区则区。别则不别。国云。试区别看。师指露柱云。唤者个作露柱。则与昔时迥区。不唤者个作露柱。则而今已别。国云。岂是佛法。师云。和尚好个时节。国云。只与^8□受用与老僧别。师云。若见有和尚某甲。他日悔去。国云。平生日用处。直下道来看。师云。步步踏着毗卢顶。言言勘破维摩诘。次日又来问云。作日与今日请师辨别。国云。说什^8□作日。直道今日事。师云。云从龙风从虎。国云。云未起风未来时如何。师云。天下天下唯我独尊。国云。云门云。我当时若见。一棒打杀与狗子吃。贵图天下大平。如何。师曰。一口吞却了也。国横点头曰。此语不敢肯。师乃喝。国亦喝。师又喝。而出去。国送出门曰。我见多少学者。未尝逢如公俊底。宜祝发披衣栋梁吾道。师翌日重参佛国。国见来曰。古人云。大用现前不存轨则时如何。师曰。和尚未问以前。已现前久矣。国云。在甚^8□处。师曰。夜来狂风吹。折门前一枝松。国云。如何是狂风。师摇手中扇子。国休去。师云。狂风岂不是扇子。国大笑云。才见相似却也蹉过。师于此服膺矣。自叹曰。人身难得。佛法难遇。遇贱则贵。岂丈夫志。遂落发受具。旦夕留心于此事。一夕坐僧堂。闻僧隔壁诵百丈话。云。灵光独耀迥绝根尘。体露真常不拘文字。蓦然有省。夜半扣门。呈其见解。国云。既是真正见解也。宜建法幢立宗旨。厥后大应国师。应诏自横岳来京师。馆于韬光庵。师在相州。闻其手段辛辣。趋于京径诣其室。问云。学人远远来化下请师一接。师云。老来无力。且坐吃茶。师云。恁^8□用去。只恐不肯。国师云。你是新到。争知这里事。师云。千里同风。岂不是君子。国师云。室中物色。你试指出看。师云。七九六十三。国师云。无惭愧汉。来处也不知。师云。谨谢老师以学人托上梵天。国师云。今日自领出去。明日事你作^8□生。师云。天际日上月下。槛前山深水寒。国师云。一死不再活。师便休。国师便问。五祖演示佛眼云。牛过窗棂。头角四蹄全出。尾巴因甚出不得。你试下一转语看师云。曲心已露。国师云。如何是曲心。师云。□天□地。国师大笑云。与^8□空过。他日有悔。三日后师下语曰。杓卜听虚声。国师云。方得相似。自尔昼参暮请。不敢退转。国师时卧疾。经旬闭方丈户止学者参问。唯师见许参请。国师云。你是天然衲子也。不是一两生参学士。国师承诏住京城万寿。师从之侍巾瓶。国师示以翠岩眉毛在^8□。云门云关之语也。师下语云。将错就错。国师曰。是则是。你能于关字着精彩。他时别须有生涯。德治丁未。国师赴于相州住建长。师乃参随至彼。未经十日。因案上放在锁子。忽然打透关字。到了圆融无际真实谛当大法现前处。汗流浃背。急趋方丈。下语曰。几乎同路。国师大愕云。夜来梦见云门入吾室。你今日透关字。你是云门再来也。师掩耳而出。翌日呈二偈云。一回透过云关了。南北东西活路通。夕处朝游没宾主。脚头脚底起清风。透过云关无旧路。青天白日是家山。机轮通变难人到。金色头陀拱手还。妙超胸怀如是。若不孤负师意。伏望赐一言。近拟归故都。莫惜尊意。以为大幸耳。国师掇笔自书其后云。你既明投暗合。吾不如你。吾宗到你大立去。只是二十年长养。使人知此证明矣。为妙超禅人书。若福山南浦绍明。延庆戊申腊月。国师示灭。必丧既毕。归京而卜居于洛水东。衲子才六七辈。刻苦自厉。至忘寒饥。一夕梦有六人僧。状若罗汉。居第一位僧云。出世时至。何不出也。师云。仁义尽从贫处断。僧即颔而以竹针挑破脑后云。为你抉出贫肉。觉后头脑尚痛焉。不几而去云居。徒居城北紫野。不立佛展。唯树法堂。洗心子玄慧法印。偕儒者九人奏于朝。欲破禅宗。禅宗若有奇特事。吾侪岂敢。诸儒征诘。诸方禅将。无有当意者。诸儒闻师名。而特来问云。禅宗手段如何。师云。以虚伪示真实。儒云。圣人有虚言否。师云。有。云。既是圣人。有甚虚言。师云。不见孟子有之。象谓已杀舜了而入宫。见舜在床琴。舜见象来而喜。岂不是虚伪。其间激扬铿锵。问答罢。儒却问师云。毕竟如何决断此义去也。师云。舜却杀象了也。诸儒皆稽颡而执弟子礼。就中洗心子。入室参禅。造诣不浅。不胜崇信之至。施第宅而作大德方丈。今云门庵是也。师气宇如王。人少近傍。数年罕有为檀越外护者。一且萩原法皇。闻其风而召入内。上遣中使告师。而欲披道服而除一重坐席谈话。师再三乞着袈裟而对坐。一一许之。帝敕云。佛法不思议。与王法对坐。师秦云。王法不思议。与佛法对坐。上动龙颜。一日上敕问云。不与万法为侣者是什^8□人。师摇手中扇子云。皇风永扇。一日面有敕。云。朕欲以大德寺为朝延第一祈祷处去。师受命而去。唯唯。后醍醐天皇即位。如前所敕礼敬弥敦。宠恩益渥。帝召弟子僧入内。帝问云。不与万法为侣者是什^8□人。僧起而鞠躬。僧却奏云。不与万法为侣者什^8□人。上以手中圭划一划云。这个。^8□。师上法语云。亿劫相离  相离。尽日相对。而不相对不审是什^8□物。请听纶言。帝御笔书纸尾云。昨夜三更。露柱向和尚道了也。上书投机颂赐师云。二十年来辛苦人。迎春不换旧风烟。着衣吃饭恁^8□去。大地那曾有一尘。又书纸尾云。弟子有个悟处。以何验朕。师又书云。老僧恁^8□验。^8□。又御笔书古人节角^8□讹则语问师。师谨书纸奏对。不可胜计。敕洞院都护。请师入禁掖。就五节所。俄设法座。请师升座。面前悬百丈禅师顶相。帝亦于法座右侧设御榻侧天听。月卿云客。皆在于左右前后。拈香祝圣罢。师下法座。帝亦下御榻。师奏云。臣僧迁来许多鄙俚言说。功归何处。帝指百丈真云。百丈禅师为证明。师云。此外更无有人作证明^8□。帝便竖起拳头。师云。与^8□则南山朝北阙。夜夜见明星。帝瞬目而秖揖。师鞠躬而出去。皇情大悦。次日赐兼金缣帛等。两朝特赐兴禅大灯高照正灯国师号。所赐庄田。浓州长森。播州小宅三职方。并浦上。总州远山方。御厨。信州伴野。纪州高家仍见下官府宣。正中年中。南禅虚席。诏下请师再三。竟不赴。建武初。下纶旨云。大德禅寺宜处五山之一也。师却而不受之。又下诏云。宜相并南禅净刹。萩原法皇后醍醐天皇亲宸翰。有一流相承不许他门住。泾渭殊流。贻言于龙华御制。临之刊之。见悬于塔额左右。萩原法皇自剪御发。造小塔安于其中。被置在灵光塔左边。盖为结与大灯当当来世香火缘也。筑州太宰府都督司马少卿。上帖于师。请住横岳山崇福禅寺。诣阙而以此事奏。帝竖留之。重敷奏。以师翁行道地。帝乃允之。才作百日主而告退。还归于大德。垂三转语示众云。朝结眉夕交眉。我何似露柱。尽日往来。我因甚不动。若透得个两转语。一生参学事了毕。建武丁丑终。一夕召首座曰。我化缘已尽。衣法并本寺末寺住持职事。悉付与你。克令子孙接续合使不断绝。未几得疾。腊月二十一日夜书。亨首座相从久矣。悟彻既人皆知之。语而授焉。又示遗诫于诸弟子云。我行而后。置骨于丈室莫别造塔。其有以也。夫汝等宜委悉。二十二日午时。欲端坐胡床示灭。而久有足疾。患不克结跏趺坐。首座出以此为憾语。师自以两手加左足于右股上。左膝伤折。血流沾衣。至今血痕尚存焉。乃书辞世偈云。截断佛祖吹毛常磨。机轮转处虚空咬牙。掷笔而逝。大鉴禅师时住南禅。有人传诵遣偈。鉴闻而大惊云。不意日本有明眼宗师也。平生欲会面。而人皆沮止之。遗恨不少。欲赴茶毗。而缘有朝廷祈祷事不能也。且遣僧人伺荼毗时。至驰归告之。乃率大众出山门头讽经。遣侍者二人赠瓣香瓣香至今为寺什物。世寿五十六。僧腊三十四。门人悉遵遗诫。亲承印可嗣其法者。妙心关山和尚。兴德海岸。池寺白翁。野州了翁。长福璧峰。金刚日山。贞庵主。可监寺。和典座。各据一方接引学者。师平居与物为春。无町畦也。迄于夫陛堂而秉拂子。开室而握竹篦。以机攻机。如张良蹑而封韩信。是贼知贼。若孙子减灶而败庞涓。阿修罗王托动三有大城。金翅鸟王擘破娑竭罗海。谈笑而起临济于己仆。叱吒而破云门之机关。到于极处穿山透石壁。鼻孔血淋淋。有语录二帙。一帙雪窦录着语。有自来矣。按夫云门遗诫云。吾灭后。置吾于方丈中。上或赐塔额。秖悬于方丈勿别营作。又遗表云。联叨凤诏。累对龙庭。继奉颁宣。重叠庆赐。师示遗诫。准云门故事。置骨于方丈。塔赐灵光额。沐两朝宠光优渥。婴足疾患。大应云门再诞语。丝发不爽也。大应灭后十有九白。嘉历元年奉诏开大德法堂。一香供大应。二十年长养记□。若合符节。入灭才九十年矣。夫何门庭冷落。子孙寝微。所谓强弩之末势。不能穿鲁缟者欤。寔足叹息。应永三十三年龙集丙午九月日。德禅远孙小比丘禅兴谨状梗概。以备大方尊宿名公铭塔之目云。
　  开山大灯国师语录板行。值应仁世乱坏劫时烧失矣。今既逮百五十余岁。士一世之子系以衣盂资再刊三帙。录不直半文钱。若遂他昭览。则人谓家丑向外扬。
    实元和七辛酉年七月日。奉寄附于大德云门庵。

特赐兴禅大灯高照正灯国师语录卷中
_
特赐兴禅大灯高照正灯国师语录卷下

                  

特赐兴禅大灯国师参详语要一
雪窦语录卷中事

    雪窦开堂日。于法座前。顾谓大众云。若论本分相见。不必高升宝座乃以手指一划云。诸人随山僧手看。无量诸佛国土。一时现前。各各子细观瞻其或涯际未知。不免拖泥带水即便升座僧正宣疏了。维那白槌云。法筵龙象众。当观第一义。时有僧出来窦乃约住云。如来正法眼藏。委在今日。放行则瓦砾生光。把定则真金失色权柄在手。杀活临时其有作者。相共证据僧乃问。远离翠峰祖席。已届雪窦道场。未审是一是二窦云。马无千里谩追风僧云。与^8□则云散家家月也问。德山临际棒喝已彰。和尚如何接人。窦云。放过一着僧拟议。师便喝。僧云。未审只与^8□别有在。窦云。射虎不真。徒劳没羽问布发掩泥因底事。全身半偈为谁窦云。天上天下唯我独尊僧云。若然者立雪岂能传妙旨。三拜伸后始为亲施窦云。莫乱统问。梵王请佛。盖为群生。学士请师。当为何事。窦云。相识满天下。进云。与^8□则大众沾恩也。窦云。你分上作^8□生进云。学士证明窦云。未在有俗士。问。十方同聚会。个个学无为。此是选佛处。心空及第归。如何及第去。窦云。徒遭点额进云。如此则辜负平生也窦云。教休不肯休问。一焚龙斗万象咸臻。未审是何境界。窦云。金殿草漫漫。进云。向上更有事也无。窦云。白云千里万里问。吹大法螺。击大法鼓。朝宰临筵如何即是。窦云。清风来未休进云。与^8□则得遇于师也。窦云。一言已出驷马难追僧礼拜。窦云。放过一着窦又普观大众一回乃云。人天普集。合发明个什^8□事焉。可互分宾主驰骋问答。便当宗乘去广大门风。威德自在。辉腾今古。把定乾坤千对秪言自知五乘莫能建立所以声前悟旨。犹迷顾鉴之瑞。言不知宗。尚昧情识之表诸人要知真实相为但以上无攀仰。下绝己穷自然常光见前个个壁立千仞还辨明得也无。有什^8□^8□^8□锤子。快下将来。未辨辨取。未明明取既辨明得能截生死流。同踞祖佛位妙圆超悟正在此时堪报不报之恩。以助无为之化窦在翠峰受疏日。洞庭檀越与明州专使相争。纭纭不已窦乃升座。普告大众。不须作闹事在况僧家也无固无必住则孤鹤冷翘松顶。去则片云忽过人间应非彼此殊源动静乖趣今与诸人评议。念三二年洞庭晦迹。承四远信心恩顾。栖众方谐旧辙。藏教复乃新归岂可知感顿忘。遽致前迈。诚为不可。而又四明太守星驰介使。缁重俄临。既已跋涉数州。迢递千里投诚苦逼。一至于斯进退审详。不能自决敢问大众。住翠峰好。往雪窦好于时众僧高声云。往雪窦好。
    窦。乃顾谓洞庭诸檀越云。不用为讶。宜各知时。且佛法委自王臣兼住持。亦以缘断。在彼在此。本无间。然希披疏文。以塞来命。便下座窦至晚小参。僧问。四明侯伯远降公文。未涉程途。请师速道。窦云。劄进云。鄞江一枝今日独秀。窦云。不许夜行窦乃云。诸仁者。未有长行而不住。未有长往而不行古之今之各有攸往且如兹院僻处一隅。若非念报佛恩。无以四来居此恐山僧进发之后。法席空虚。今命素公开士接续住持。幸冀众慈同心劝请窦辞翠峰上堂。僧问。承学士有言。辍翠峰之祖席。登雪窦之道场。如何是不动尊。窦云。下坡不走快便难逢进云。与^8□则动若行云。止犹谷神。窦云。你须紧悄草鞋窦乃云。山僧斯者抑徇彼请。虽可稽留。束装告行。但多攀感况住持久烦惑。旧备认岁寒希各务道专孜。以副诚祝其有参诸高士。动逾千里俯近百僧忽斋粥疏遗。船车隘窄冀相回互。禅悦自贻。则佛国遍游亦不为远何以诸禅德。去来不以象故。无器而不形。动静不以心故。无感而不应然则心生于有心。象出于有象象非我出故。金石流而不燋。形非我生故。日用而不勤纭纭自彼于我何为。请诸人高挂征帆。不胜珍重。
    雪窦到万寿。众请上堂。僧问。七事随身。便请相见窦云。打退鼓。进云。方始交锋。已见大败窦云。嘘僧拟议窦便喝。者般汉有什^8□死急问。翠峰一箭已射雪窦。雪窦一箭当射何人窦云。不为鼷鼠发机进云。非但闻名。今日亲见窦云。添得一场愁僧礼拜窦云。若是便休乃云。万寿门下一一作家。盖是强将之兵也然虽如是。保福有言。击石火闲电光。构得构不得。未免丧身失命若教据令而行。尽苏台一境人。个个三头六臂。到翠峰手里。也须瓦解冰消如今放过一着。分付万寿和尚窦到秀州。百万道者备茶筵请升堂。僧问。赴请雪窦先至嘉禾。向上宗乘请师举唱。窦云。鸟啼处处皆相似进云。与^8□则得闻于未闻也。窦云。不是苦心人不知僧拟进语。窦便喝僧礼拜。窦云。别有问话者出来问。如何是教外别传一句。窦云。三生六十劫进云。学人未会。窦云。碧眼胡僧笑点头乃云。山僧此者承鄞江太守之命。俾赴雪窦住持。再至嘉禾弥增嘉幸仍承百万道者曲赐周勤仰荷之怀无以忘也兼劳广命。硕德抑令举唱宗乘况达士相逢。非存目击若云言中有响句里呈机。犹曲为中下之流向本分衲僧远之远矣秪如适来僧问教外别传一句。对云。三生六十劫。诸人还知落处也无且鹭池鹫岭海甸庵园。三百法会之中。甚处有者个消息。所以道。三世诸佛不能自宣一代时教诠注不及除非知有。莫能知之。久立众慈。伏惟珍重窦到灵隐。众请升座。僧问。远别翠峰丈室。将届雪窦道场。如何不动尊窦云。看风使帆进云。恁^8□则观方知。彼去。去者不至方窦云。龙头蛇尾问。如何是祖师西来意。窦云。点进云。犹有者个在窦云。三十年后进云。与^8□则翠峰今日瓦解冰消窦云。有些子乃云。莫是与上座相争然则论战也个个力在箭锋相□又须是个特达汉始得若意根尚滞。直须向前决择所以长沙和尚道。百尺竿头坐底人。虽然得入未为真。百尺竿头须进步。十方世界是全身僧举问南泉。百尺竿头如何进步。泉云。更进一步僧复问瓦官。官云。百尺竿头用进作什^8□僧不肯官便打窦云。大众。古人机变出在一时其间别有商量。亦未言着且如雪窦。今日再入灵隐。也似百尺竿头。依南泉之言。得进一步。喜与大众相见。则十方世界一时周匝便下座窦到越州承天寺。众请升座。僧问。学人不问西来意。藏身北斗意如何窦云。拈头作尾汉进云。请师答话窦云。西天令严问有问有答宾主历然。无问无答时如何。窦云。古路草漫漫进云。若不上来焉知与^8□窦云。利剑不斩死汉乃云。作者相见。一拶一捺。撩起便行。若伫思停机。卒摸^8□不着。若言问在答处答在问宗。个个依草附木问不在答处。答不在问宗。罕见顶上有眼诸人还蔫得也无。荐得荐不得。并是新雪窦之过。且莫钝致承天和尚越州越为备茶筵。请雪窦升座。僧问。檀越殷勤伸三请。乞师方便指迷津。窦云。不许夜行投明须到进云。非但学人。四众有赖。窦云。百千年后问如何是祖师西来意。窦云。迢迢十万余僧礼拜。窦云。□杖不在乃云。诸檀信。山僧暂以经过。邂逅相遇。何沐特隆异待。抑俾敷扬且如承天和尚。寅暮流慈诸人。况足异闻已绝希冀。何必更烦雪窦。重为发宣直饶三世圣人。六代开士。利生间出。故不敢错误诸人丝毫然虽与^8□。放过即不可良久云。不解作客。劳烦主人窦归寺上堂。有僧问。如何是雪窦正主。窦云。何不问雪窦山中人进云。与^8□则把定乾坤去也。窦云。出门唯恐不先到。当路有谁长待来问。如何是古佛家风。窦云。青天白日进云。远许学人领会也无。窦云。不是剑客请莫相过问。如何是第一句。窦云。袖裹金槌僧便喝。窦云。朝三千暮八百问如何是雪窦境。窦云。天无四壁进云。如何是境中人。窦云。月在中峰进云。与^8□则从苗辨地。因语识人。窦云。是僧礼拜。窦云。酌海持蠡一场困苦乃云。甚生^8□格。还知也无诸禅德。祖佛不能宣传。天地不能覆载。二乘闻之胆裂。十地到此魂惊其或达士切磋。颇逢决战一拶一捺。略露风规句滞则岳立磨空。源迷则云横布野所以先圣道。一言才举千车同辙。该括微尘。犹是化门之说你衲僧。合作^8□生觊。自知时。便下座上堂。僧问。承师有言。三更过铁门意旨如何。窦云。忠言不避截舌僧礼拜。窦云。临筌方觉取鱼难问。千山万水穿云去。拨草瞻风事若何。窦云。蹋破草鞋进云。为什^8□如此。窦云。人无远虑必有近忧问。如何是向去底人。窦云。伊兰树下坐进云。却来时如何。窦云。白日绕须弥进云。天上天下唯我独尊窦云。二头三手汉问。承师有言。释迦老子出气不得。甚处^8□讹窦云。君子千里同风进云。与^8□则映及子孙也窦云。素非鸭类乃云。诸禅德。直饶文殊辩。说认萤火为太阳。居士杜词。指鱼目同明月所以雪窦寻常道。威音王已前无师自悟。是第二句。还我第一句来若未能把定要津。不免奔驰南北上堂。因僧送□杖上雪窦。窦拈起成颂云。清峻孤根别有灵含山水自分明提来胜得丰城剑报尽人间两不平复云。大凡以平报不平。是义烈常准以不平报不平。为格外清规亦犹以智遣惑。颇逢下士以智遣智。罕遇作家要会两不平^8□诸人也没量罪过。雪窦也没量罪过雪窦过自能检责。你者漆桶不打更待几时。以□杖一时趁下冬至上堂。僧问。鼓声才罢海众斋臻。新节一句。请师垂示。窦云。三日前五日后进云。与^8□则闻于未闻。窦云。索短不构深泉问文殊仗剑其意如何。窦云。八十老僧闲灌顶进云。学人不会。窦云。四溟无浪月轮孤僧良久。窦喝云。甚处去也僧礼拜。窦云。放过一着乃云。相逢不拈出。举意便知有早是不唧□汉更乱踏步向前。实谓苦屈诸禅德。看他先觉。未离兜率已降阎浮。未出母胎度人已讫若言周行七步目顾四方天地之间唯我独尊。尚有人不放伊过如今巧说异端。不肯荷负。真可哀愍所以道。天魔外道是辜恩德汉声闻二乘是自欺诳人你见如此。不平之事便合愤悱驱将去喝将去。随例道。我不知不会者般底苦海里。有什^8□出头时上堂云。形兴未质。名起未名形名既兆。游气乱清窦拈起□杖云。大众□杖子是形名双举。还有过也无。有即水里月无即形名兆若也究得实谓恩大难酬上堂云。未出母胎见成公案周行七步。过犯弥天更入鹿野苑中。枝蔓上复生枝蔓乃拈起□杖云。吽吽。便下座上堂。僧问。如何是佛法大意。窦云。祥云五色进云。学人不会窦云头上漫漫问。如何是触目菩提。窦云。风动尘起。鸟飞落毛进云。乞师再垂方便。窦云。洎破打破蔡州问。如何是教外别传一句。窦云。好问。进云。还许学人领会也无。窦云。有头无尾汉乃云。诸仁者。夫宗师唱道。譬若沧溟上客独泛兰舟。月渚烟波随情放旷欲抛香饵须待长鲸纵有纤鳞应无希冀上堂云。一径直二周遮衲子辨得眼里生花便下座上堂。僧问。达磨西来单传心印。诸方为什^8□各说异端。窦云。进云。争奈即今何。窦云。西天令严进云。与^8□则入水见长人窦云。韩信临朝度问。三通鼓罢群贤集。请师抛下御前题窦云。长因送人处。忆得别家时进云。与^8□则退身三步。窦云。依旧渔翁把钓竿问。不除妄想不求真底是什^8□人。窦云。一宿觉进云。与^8□则天上天下唯我独尊窦云。一拨便转乃云。大凡出众。切磋也须是本分禅客若未具啐啄同时眼。卒摸^8□不着上堂。众方集定。窦云。不用低头思量难得。便下座上堂云。直钩钓鲲鲸。曲钩钓龟鳖曲钩若在鲲鲸。理应未可。直钩若在龟鳖情亦不甘如今抛钩也负命者上钩来良久云。劳而无功。便下座上堂。众集定。窦起立云。雪窦得与^8□长。诸人得与^8□短。若人道得齐肩句。许伊把定乾坤。便下座。上堂云。久雨不晴。衲僧向甚处晒眼皮草。便下座上堂云。布袋里盛锥子。不出头是好手复云。大众。雪窦锥头出也。莫有傍不肯底禅客出来良久云。诸人既乃缩头。且听诸方检责。
举古
    举。僧问赵州。道人相见时如何州云。呈漆器窦云。诸禅德。还有识赵州底^8□。出来相共商量若未能辨明。大好从头举与你点破四九三十六收举。林际示众云。有一无位真人。常在汝等面门出入初心未证据者看看时有僧问。如何是无位直人。际下禅床擒住者僧拟议际托开云。无位真人是什^8□干屎橛雪峰闻云。林际大似个白拈贼窦云。夫善窃者。神鬼莫知。既被雪峰觑破。林际不是好手复召大众。雪窦今日换你诸人眼睛了也。你若不信。各归寮舍自摸^8□看举。僧侍立保福次。福云。你得与^8□粗心僧云。甚处粗心福拈一块土与僧。你抛向门外着僧抛了却来云。甚处是其甲粗心福云。我见你筑着磕着。所以道你粗心窦云。然则者僧被保福热瞒。争奈真不掩伪曲不藏直雪窦窦将今视古。于理不甘是你者一队汉。忽僧堂里来寮舍内出。筑着磕着亦乃不知近来粗心转盛。我若放过。便见诸方检责窦云蓦拈□杖下座大众一时走散举。雪峰敲观和尚门观云。谁峰云。凤凰儿观云。作什^8□峰云。疏老观观便开门雪峰方入观把住云。道道峰拟议被观推出峰住后示众云。我当时若入得老观门。你者一队^8□酒糟汉。向甚处摸^8□有老宿云。雪峰徒有此语。当时入不得。如今也入不得窦云。者辜恩负德汉。有什^8□交涉当时入不得。岂是教你入。今既摸^8□不着。累他雪峰。
    俱在老观门下举林际侍立德山。山云。今日困际云。者老汉寐语作什^8□山便打际掀倒绳床山便休窦云。二员作者。具啐啄同时眼。有啐啄同时用雪窦拟向猛虎口中夺鹿。饥鹰爪下分兔敢谓。林际德山二俱瞎汉。有人辨得。天下横行举。干峰和尚云。举饥不得举二。放过一着落在第二云门出众云。昨日有人从天台来。却往南岳去峰下座云。大众来日不要普请窦云。看他作者吐露个消息。宛尔不同若是瞌睡汉。递相钝致乃拈起□杖云。放过一着。便下座举。玄沙云。吾有正法眼藏。付嘱摩诃大迦叶。犹如话月。曹豁竖拂。犹如指月鼓山云。月□。玄沙云。者阿师就我觅月鼓山不肯。却归众云。道我就他觅月窦云。玄沙鼓山。如排百万军大阵秪抛瓦子相击或有衲僧辨得。当知正法眼藏付嘱有在举长庆云。净洁打叠了也。却近前说我觅我劈脊与你一棒有一棒到你。你须生惭愧。无一棒到你。你又向什^8□处会。窦云。雪窦即不然。净洁打叠了也。直须近前我劈脊与你一棒有一棒到你。你即受屈无一棒到你与你平。出但与^8□会。
勘辨
    一日侍者报。有三人新到。从瑞岩来窦云。教伊大展坐具礼拜着其僧方入门。窦蓦拈起□杖僧云。某甲特来礼拜和尚窦云。吽吽那个是参头一僧近前问讯窦云。你为什^8□失却本道公验僧云。深领和尚慈悲窦云。过者边立复问第二人。求朋须胜己。似我不如无。窦以□杖指参头云。你为什^8□随者漆桶僧云。某甲新戒宝亦约云。过者边立又问第三人。适来两个败阙了也。你堪作个什^8□僧拟议窦便喝云。过者边乃云。据令一时埋却。且念远来参堂去问。新到寻师访道玩水游山僧云。谢和尚顾问窦便喝。鼻孔里只对我僧无对窦云。若杀人来来曾到雪窦^8□僧云。不曾到窦打一棒云。他后不得讳却一日二人新到。窦云。座主僧僧云。请和尚鉴窦云。一不成二不是僧云。不劳如此窦云。我且放过。朝到西天暮归东土作^8□生僧无对窦云。杜衲僧参堂去问。新到近离甚处僧云。和尚道什^8□窦云。我问你近离甚^8□僧退身立窦云。克由^8□耐不言来处。将□杖来僧云。某甲近离奉川窦云。打野^8□汉。何不早与^8□道复问第二人。你也一处来。僧云。某甲近离大梅窦云。两段不同。好与三十棒且放过一日宗首座到。方拟人事窦约住云。既知信之韬略。便须拱手归降宗云。今日败阙窦云。剑甲未施。贼身已露宗云。气急杀人窦云。败将不斩宗云。是窦云。礼拜着宗云。三十年后有人举在窦云。已放你过问聪道者。久参事作^8□生道者云。青天白日窦云。乱走作什^8□者便喝窦云。吃棒。者拟举手窦打一坐具云。你看者瞎汉乱与一日五人新到。窦云。你总不消行脚僧拟议窦云。一状领过有良周上座到窦作瞌睡势僧云。新到相看窦不应僧又云。新到相看窦高声云。阿谁僧云。新到窦云。已知参堂去僧云。某甲是大龙受业窦喝云。漆桶谁识你僧便近前人事窦云。好好礼拜着相看了窦云。还识宗首座^8□僧云。是师兄窦云。你为什^8□钝致他僧云。和尚休得也宝云。踏破草鞋汉。不能打得你。且坐吃茶问僧。近离甚处僧云。天台窦云。还见智者^8□僧云。见窦云。为什^8□在我脚底僧无语窦云。脱空妄语（百千年后不道无）问僧。近离甚处（雪窦也不得知得）僧云。温州窦云。还识求嘉大师^8□僧云。是乡人窦云。与你隔海僧云。酌然窦云。面赤不如语直僧无对窦云。嘘窦在大龙为知客。李殿院到山茶话次。问窦知客是长老乡人窦云。不敢院云。且在者里不得乱走窦云。本为行脚院云行脚为甚事窦云。看乱走底院微笑窦在池州景德为首座。时太守曾学士入院相访茶果次。学士拈个枣子抛在地上召窦首座窦应喏士云。古人道。不离常处常湛然在那里窦指景德长老云。秪者老子也不知落处士云。首座知也。不得无过窦云。明眼人难瞒窦到太湖。有余巡检。请窦并志依上座斋。临起检问。卑官今日命二衲僧斋。得何果报窦云。图他一粒米。失却半年粮依云。临行方觉主人宽窦召舍人。舍人抬头窦指依云。垛根衲子斋他有甚益巡检大笑窦便起去窦赴雪窦。经过杭州。徐转运问窦。雪窦名山。多有具眼底衲僧。忽相靠来。长老作^8□生支遣他窦高声召客司。司近前。窦云。运使问个什^8□（何必劳^8□力）使云。推过来（一场笑具）窦云。推过又争得（作家眼目）使无语窦云。彼此没便宜使又问。长老几日渡钱塘江窦云。山僧未敢前去使云。作个什^8□窦云。徐转运把断要津使云。今日被长老揉我一上窦便辞退窦在南岳福严为藏主。李殿院同雅长老入藏院。窦出接殿。院云藏主那窦云。不敢院云。藏中说着下官^8□窦云。目前可验院云。验底事作^8□生窦云。不消一劄院无语窦云。且请殿院归寮吃茶坐次山岚忽起。雅云。殿院游山。恰阻烟雾。院云。灵峰圣迹。为什^8□即有者个窦云。下方无院拟道雅云。藏主壮观福严窦云。和尚且莫开眼院云。作家作家窦云。殿院尊重时有道士秀才到院。又问。三教中那教最尊窦乃起侧身而立院云。有口何不道窦云。对夫子难言。院公。休休便起窦云。适来造次窦在舒州海会时。因看胥通判问。山中多少众窦云。一百来僧胥云。既是海会。为甚秪有百僧窦云。人贫智短胥云。更道窦云。他后有人举在又问。山中长老每日说个什^8□窦云。路逢剑客胥云。吽窦便辞退窦在明州。看曾学士坐次。士问。曾与清长老商量赵州勘破婆子话。端的有勘破处^8□窦云。清长老道个什^8□。士云。又与^8□去也窦云。清长老且放过一着学士还知天下衲僧出者婆子绻^7□不得^8□士云。者里虽有个道处。赵州若不勘破婆子一生受屈窦云。勘破了也窦与僧众入城缘化学士先有公文止绝僧道投刺窦亦同例乃有颂寄士云。碧落烟凝雪乍睛住山情绪寄重城使君道在未相见空恋甘棠影里行学士回答云。劳劳世务逐浮沉一性澄明亘古今目击道存无阻隔何须见面始知心复令人请窦相见了士云。道存无阻。因甚入来不得窦云。他后见别处长老。学士不请举向伊士云。举着又何妨窦云。山僧罪过士云。好好窦云。喏喏学士解印后。窦送到越州住数日乃辞士坚留窦云。归山住持不忘学士此日士云。衲僧家爱把不定窦云。争得到者里士无语窦云。已沐学士放辞士云。容出城相送窦便退士至客亭排果子茶汤了窦问学士。自此一别甚处再得相见士云。长老何以对面忘即窦云。微僧心亦足矣时广慧和尚复问窦。自此一别甚处与学士再得相见窦云。直是千里万里于是取别士云。善为道路窦云。喏喏。
后录
    上堂。日日日东上。日日日西没循环三百六十。几个解知窠窟放开精精冥冥把定恍恍惚惚君不见毗耶离城。彼上人一室。寥寥是何物窦召大众云。高着眼便下座上堂云。黄金为地。白银为壁释迦老子。不合向者里屙窦以□杖拨一下云。看看落尔诸人头上上堂云。三千剑客今何在独许庄周致太平。便下座一日云。大众。者一片田地。分付来多时也尔诸人四至界畔犹未识在若要中心一树子。我也不惜良久云。放憨作^8□。便下座因雪示众云。头上皑皑。脚下皑皑金色尊者。独上高台开眼造罪。合眼受灾如何如何。天网恢恢上堂众方集定窦云。勘破了也吽便下座^8□上堂。拈起□杖云。物中眼。眼中物十方如来。同此超出还会^8□瞎汉归堂。上堂云。龙泉与刀斧。同铁利钝悬殊驽骀与骥马。同途迟速有异酌然酌然一出一入。半合半开平展之流。试辨缁素上堂云。直得动地雨花。何如归堂向火。便下座窦一日晚参。于僧堂前立云。不打鼓上去不得。把却门入来不得。速道速道大众眼目定动窦以□杖一时打趁上堂云。田地称密底。祖佛不敢近。为什^8□抬脚不起又云。神通游戏底。神鬼不能测。为什^8□下脚不得直饶十字从横。朝打三千暮打八百上堂。举。云门大师云。禅河随浪静。山河大地不是浪窦拈起□杖云。看看。一处起千处百处没嘴一处息千处百处不识还会^8□归堂上堂云。见一则瞎汝眼知一则翳汝眼翳生则天上人间。瞎却则三头六臂或若辨得。许尔十字纵横上堂云。以字不成。八字不是昙花正开嗅着无香气翻笑钓鱼船上客。不受南山爱鳖鼻僧问。万里无云伸一问。青天吃棒意如何。窦云。军随印转僧云。恁^8□则在和尚手里窦云。利剑不斩死汉。
    上堂云。春山叠乱青。春水漾虚碧寥寥天地间。独立望何极。便下座却顾谓侍者云。适来有人看方丈^8□云。有窦云。作贼人心虚上堂云。大无外小无内半合半开。成团成块老胡既隔绝。衲子多违背从他千百万古长漫漫填沟塞壑没人会以□杖卓地一下云归堂。
    一日上堂。众方集。以□杖横案膝上云。恁^8□会得瞎却天下人眼复抛下□杖云。救取一半。便下座。
    上堂云。十方无壁落。四面亦无门。净裸裸赤洒洒。没可把灌溪老出头不得且致我骑牛入尔鼻孔里一般汉闻人恁^8□道。若风树头。有什^8□共语处。
    上堂云。一不定二不可。上下上维春风包裹桃花杏花斗开。柳条桑条憋破可怜昔日灵云刚道迷逢达磨窦拈起□杖云灵云鼻孔穿了也。
    上堂云。垂丝千尺意在深潭离钩三寸钓得一个是好手良久云负命者上钩来一日小参。示众云。须菩提岩中宴坐诸天雨花赞叹尊者云。空中雨花赞叹复是何人云我是梵天尊者云。汝云何赞叹。天云。我重尊者善说般若波罗蜜多尊者云。我于般若未曾说一字。汝云何赞叹。天云。尊者无说。我乃无闻。无说无闻是真说般若波罗蜜多。又复动地雨花窦云。避喧求静处。世未有其方他在岩中宴坐。也被者一队汉涂糊伊更有者老把不住。问云。空中两花赞叹复是何人。早见败阙了也我重尊者善说般若波罗蜜多。恶水蓦头泼我于般若未曾说一字草里走尊者无说。我乃无闻。识甚^8□好恶总似者般底何处有今日窦复召大众雪窦幸是无事人。尔来者里觅个甚^8□以□杖一时趁下。
    上堂。举僧问赵州。至道无难。唯嫌拣择。是时人窠里否州云。曾有人问我。直得五年分疏不下窦云。识语不能转死却了。也好与二十棒者棒须有分付处。尔若辨不出。且放此话大行示众云。春力不到处。枯树亦生花九年人不识几度过流沙便下座有时云。马祖升堂。百丈卷席正令不从。拗曲为直上堂云。似地擎山不知山之孤峻。如石含玉不知玉之无瑕昼行三千夜行八百。是我寻常用底拈放一边。尔诸人向甚处见盘。山速道速道。
    上堂。举僧问赵州。二龙争珠。谁是得者州云。老僧只管看窦云。看即不无。争即不得。且道扶者僧扶赵州。
    上堂云。不是金色头陀。有理也无雪处。便下座。
    一日示众云。城东老母与佛同时而生。一世共处而不欲见佛每见佛来即便回避周回上下皆避不及乃以手掩面十指掌中悉皆见佛诸上座。他虽是个老婆。宛有丈夫之作既知回避。稍难不免吞声饮气如今不欲见佛即许。尔切忌以手掩面何以明眼底觑着。将谓雪窦门下。教尔学老婆禅。
    举。黄檗入堂。于南泉位中坐泉问长老。甚年中行道檗云。威音王已前泉云。犹是王老师儿孙下去檗便起去窦云。可惜王老师。只见锥头利我当时若作南泉待伊道。威音王已前即便于第二位坐。令黄檗一生起不得虽然如此。也须救取南泉。
    举。药山久不不堂知事白云。大众久思和尚示诲山云。教槌钟着大众方集山便掩却门知事咨白。既许为大众上堂。为什^8□一言不施山云。经有经师。论有论师。争怪得老僧窦云。可惜药山老汉。平地上吃扑。尽大地人扶不起。
    举。石巩曾为猎人。趁一鹿从马大师庵前过问云。还见我鹿^8□大师云。尔是甚人巩云。我是猎人马云。尔还解射也无云解射马云。一箭射吃个云。一箭射一个马云。尔不解射巩云。和尚莫解射否马云。我解射巩云。和尚一箭射几个马云。我一箭射一群巩云。彼此生命何用射他马云。尔既如是何不自射巩云。若教某甲自射。直是无下手处马云。者汉无明烦恼顿歇巩于是以刀断其发。在庵给侍窦云。马大师一箭射一群。信彩射。得有甚用处。不如他石巩一箭射一个。却是好手雪窦今日效古人之作。拟放一箭高声喝云。看箭复云。中也。便下座。举。同光帝命诸禅师坐次云。朕收得中原之窦。只是无人酬价兴化云。如何是陛下中原之宝帝以两手展扑头脚化云。君王之宝。谁敢酬价窦云。至尊所得。只可傍观若非兴化作家。往往高价酬却。
    一日上堂。良久云。大施门开无拥塞忽然有个子出来。雪窦倒退八百何以临危不悚人。便下座。
    举。保寿问胡钉铰云。菲便是胡钉铰铰云。不敢寿云。还钉得虚空^8□云。请和尚打破将来寿便打铰云。莫错打某甲寿云。向后遇多口阿师。与尔点破去在后至赵州兴前话。问云。不知某甲过在甚处州云。只者一缝尚不奈何胡钉铰于此有省窦云。雪窦要打者三个汉。第一赵州。不合瞎却胡钉铰眼第二保寿。不能塞断赵州口第三胡钉铰。放过保寿窦蓦拈起□杖云。更有一个大众一时走退窦击绳床一下。便起去。
    上堂云。善财别后谁相访。楼阁门开竟日闲便下座。
    举。肃宗帝问国师。百年后所须何物国师云。与老僧作个无缝塔子帝曰。请师塔样国师良久云。会^8□帝云。不会国师迁化后。帝诏耽源问此意如何源云。湘之南潭之北中有黄金充一国无影树下合同船琉璃殿上无知识窦云。肃宗不会且致。耽源还会^8□只消个请师塔样。尽西天此土诸位祖师。遭者一拶。不免将南作北有傍不肯底出来。我要问尔。那个是无缝塔。
    举。云门与长庆在雪峰日。因举。石巩见僧便云。箭。看三平到。遂擘开胸。巩云。三十年一张弓。两下箭只得半个圣人。云门问长庆。作^8□生道免得石唤作半个对人庆云。若不还价争辨真伪云门云。入水始知有长人窦云。石巩要先拗折不难争奈三平中的了也然则老宿要活三平。且未免张弓架箭。
    上堂云。一花开天下春古佛为什^8□不着便尔若透得救取天下老宿忽若有个衲僧出来云。和尚且自救。也许伊是金毛师子。
    举。舍利弗问须菩提。梦中说六波罗蜜。与觉时同别须菩提云。此义幽深。吾不能说。此会有弥勒大士。汝往彼问窦云。当时若不放过。随后与一劄。谁名弥勒。谁是弥勒者便见冰消互解。
    举。传大士云。要知佛去处窦云。三生六十劫末后一句。天下衲僧跳不出直饶口挂壁上汉。别有一窍勘过了打。
    举。紫湖和尚山门立一牌。牌上有字云。紫湖有狗。上取人头。中取人腰。下取人脚。拟议则丧身失命时见新到。便喝看狗僧才回首湖便归方丈窦云。众中总道。者僧着一口。着即着了也。争奈者僧在敢问诸人。紫湖狗著者便死。因甚^8□者僧犹在若无知方眼救得者僧设使紫湖出世。咬杀百千万个有甚益我当时若见。先斫下牌。然后入院待者老汉喝云看狗。与伊放出个焦尾大虫如今诸人要见^8□。日势稍晚。归堂。
    上堂云。国无定乱之剑。四海晏清也不是分外还有梯山入贡底^8□因中山主为窦煎茶宝问僧。尔随例吃茶将何报答僧云。因风吹火窦不肯自代云。难为和尚复云。还会^8□僧云。不会窦云。尔也须煎一会茶始得举。长庆示众云。撞着道伴交肩过。一生参学事毕窦云。是即是。针不劄风不入。有甚^8□用处。
    上堂云。摩竭掩室计校示未成。毗耶杜辞伎俩俱尽还有人点检得者两个老汉出头不得处^8□直饶觑透更有个汉碍着。以□杖击绳床一下。便下座有时云。槌击妙喜世界百杂碎底人。为甚^8□处处解持钵又云。知时频到香积国底人。为甚^8□□杖头上失却眼一日云。义出丰年俭生不孝。于佛法中作^8□生辨损益。便下座。
    上堂云。一尘一佛国。一叶一释迦。德山何以卓牌于闹市又云。入林不动草。入水不动波。投子因甚^8□脚下五色索透关底。试辨看示众云。十方无壁落。四面亦无门。古人向甚处见客。或若道得接手句。许尔天下天下。
    上堂云。世事悠悠不如山丘。卧藤萝下块石枕头者般底有甚用处唤起了打有时云。一切不是句。瞎却时人眼。还有出得底^8□。
    上堂云。一切法皆是佛法。瞒瞒顸顸非为正观一切法即非一切法。莽莽卤卤还同天鼓赏个名安个是立个非。向甚^8□见释迦老子。还会^8□以□杖卓地一下云。各请归堂示众云。父子亲其居。尊卑异其位于衲僧分上。是放开是捏聚。或若辨得。分半院与尔一日云。宝山到也须开眼。勿使茫茫空手回。便下座。
    上堂。机轮转处。作者犹迷千眼顿开。与君相见窦问新到。阇梨甚处人僧提起坐具窦云。虾跳不出斗僧云。^8□跳窦便打僧云。更^8□跳窦又打僧便走窦唤回僧便礼拜云。解忤和尚窦云。我要者话行。尔又走作什^8□僧云。已遍天下了也窦复打五下僧云有诸方在窦云。尔只管吃。棒窦唤第二人。近前来甚处人。云鼎州人窦云。败也僧云。青天白日窦云。两重公案僧云。恰是窦以□杖指云。尔拟^8□跳僧拟议窦亦打五下参头云。者僧吃棒与某甲不同窦一时唤近前其僧珍重便走窦随后与一□杖。
    上堂云。孟常之门。剑客何在良久云。点即不到便下座。
    上堂云。泡幻同无碍拈起□杖云。泡幻何处来又击一下云。西天四七圣。东士二三祖。鼻孔眼睛总穿在者里瞌睡汉归堂。
    上堂云。目前无法。意在目前不目前法。非耳目之所到窦拈起□杖云。夹山老子甚处去也何不出来。百草头与大众相见又卓地一下云。在者里复云。咄者野狐精缩头去。便下座僧问。牛头未见四祖时如何。窦云。恰^7□^8□。
    僧云。见后如何。窦云。三生六十劫僧礼拜。窦长吁一声。
    上堂云。一举不载说。作^8□生举举得作^8□生会。上堂云。久雨不晴今日晴衲僧晒了也未良久自云。晒了也窦云收复拈起□杖大众定动窦云。无一个^8□利便下座打趁示众云。譬若二龙争珠。有爪牙者不得。或有衲僧问。既是有爪牙者。为作^8□不得。请大众为雪窦下一转语。
    上堂。僧问。承和尚有言。道士倒骑牛意旨如何窦云。泥人眼赤僧云。不会窦云。有甚^8□了期。便下座。
    上堂云。天得一以清地得一以宁衲僧得一无风浪起尔若辨得祸不入慎家之门。
    举。僧问镜清。学人啐请师啄清云。还得活也无学云。若不活遭人怪笑。清云。也是草里汉窦云。衲僧有此奇特事若一人半个互相平展古圣也不虚出来一回。承和尚有言。金刚铸铁券意旨如何窦云。三头六臂云学人不会窦云。抬上抬下。窦拈起□杖云。人天交接。两得相见太茫茫何扰扰穿来且放一边三十三二十八。敲落又在一处复云。退后退后便起云问。承古有言。九九八十一意旨如何窦云。金刚合掌进云。学人不会窦云。归依佛法僧上堂云。应缘而化物方便呼为智拈起□杖唤作什^8□尔若道不得。也许具一只眼。
    上堂。举。雪峰示众云。尽乾坤是个解脱门把手拽不肯入一僧云。和尚怪某甲不得一僧云。用入作什^8□。窦云。三个中有一人受救在忽若总不辨明。平地上有甚数便下座者也。

特赐兴禅大灯国师参详语要一
特赐兴禅大灯国师参详语要二
雪窦不中事

    一日云。此大讲堂洞开东方日轮升天。则有明曜中夜黑月云雾晦暝。则复昏暗户牖之隙则复见通墙宇之间则复观壅分别之处则复见缘顽虚之中遍是空性郁□之象则纡昏尘澄霁敛氛又观清净惭愧释迦老子说甚还与不还。文殊堂里万菩萨。到处觅不得元来总在者里^8□利汉一见。便请拗折□杖。
    上堂。举。镜清问僧。近离甚处云石桥清云。本分事作^8□生云某甲近离石桥清云。我不管尔石桥。本分事作^8□生云和尚何不领话清便打僧云。某甲话在清云。尔但吃棒。我要话行窦云。然则倚势欺人。奈缘事不孤起者僧若能慎初护末。棒则须是镜清自吃。
    举。云门大师示众云。尔若不相当且觅个入头处微尘诸佛在尔舌头上。三藏圣教在尔脚跟底不如悟去好还有人悟得^8□。出来对众道看窦拈云。然则养子之缘争奈压良为贱其间忽有不甘底。出欣倒绳床。岂不是大丈夫汉也然虽如此。且问据个甚^8□窦蓦拈起□杖云。洎合停囚长智击绳床一下。便下座。
    上堂云。穷诸玄辨。若一毫致于太虚竭世枢机。似一滴投于巨壑不如歇去好还会^8□客亭不远。
    上堂云。青萝夤缘。直下寒松之顶白云淡泞。出没太虚之中窦拈起□杖云。国师眼睛在者里瞌睡汉七穿八穴。甚处得来一日举。干峰示众云。举一不得举二放过一着。落在第二云门大师出众云。昨日有人从天台来。即往南岳去峰云。来日不要普请窦云。诸禅德。云门老汉只解一手抬。不能一手搦还有共相着力底^8□。试露爪牙看。
    上堂云。不得春风花不开。花开又披风吹落尔若明得褒贬句未必善因而招恶果。归堂一日云。古人道。其为也形其寂也冥转变天地。自在纵横河沙而用。混沌而荣谁闻不喜。谁闻不惊如何以无价之宝。隐在阴入之坑窦以□杖击一下云。打破了也宝在甚处有时云。不犯之令。大众必合依行。
    上堂云。万法本闲而人自闹国师走入露柱里去也见^8□见^8□良久云。出头便死。归堂示众云。回而更相涉拈起□杖云。头上是天。脚下是地眼前缘水。背靠青山衲僧道我会也。忽若骑驴入尔鼻孔里牵牛入尔眼睛中又作^8□生商量。
    上堂云。俗得现前莫存顺逆者里参见祖师了更买草鞋行脚三千里外也被雪窦穿却鼻孔。
    一日举。马祖上堂众方集百丈出卷席祖便下座诸方皆谓奇特^7□^8□举还当^8□。若当譬若水母以虾为目若不当又空赞叹图个作^8□众中一般汉。乱踏向前问古人意旨如何更有老底不识好恶。对云。将谓仙陀客又云。来日更到座前苦哉苦哉。如此自称宗匠。欲开人天眼目驴年去诸上座雪窦当时若见。伊出来卷席劈胸与一路令坐者倒者俱起不得且要后人别有生涯去。免见互相钝置。岂不个个英灵底汉还会也无。归堂。
    上堂云。虚空为鼓须弥为槌打者甚多听者极少且问谁是解打者。莫谤盐官好只如南泉道王老师不打者破鼓法眼云。王老师不打两个。既不奈何一个更是^8□??。
    上堂云。还有六闹市里出头底^8□良久云。不如策杖归山去。长啸一声烟雾深。便下座。
    举。僧问赵州。学人乍入丛林。乞师指示州云。吃粥了也未云。吃粥了也州云。洗钵盂去（水洒不着）云门大师云。且道有指示无指示（为慈悲之故有落草之谈）若云有向他道什^8□若道无何得悟去窦拈云。我不似云门为蛇画足直言向尔道问者如虫蚀木答者偶尔成文然虽恁^8□。瞎却衲僧眼作^8□生免得此过。诸仁者要会^8□还尔赵州吃粥未拈却者僧吃粥了雪窦与尔□杖了。归堂。
    举。云门大师云。尽十方世界乾坤大地天下老和尚以□杖一划云。百杂碎窦云。者老汉是即是要且未有出身之路如今□杖在雪窦手里复横按。云东西南北甚处得来。
    举。僧问投子。如何是十身调御投子下绳床立又问凡圣相去多少投子下绳床立窦云。此公案诸人无不委知若^7□^8□举。天下衲僧尽为念话杜家雪窦莫有长处也无。试为大众举看凡圣相去多少。投子下绳床立如何是十身调御。投子下绳床立且道与前来举底同别若道一般许上座具一只眼若云别有奇特也许上座具一只眼复更开一线道凡圣相去多少。请上座下一转语如何是十身调御。答一转话非但参见投子。亦乃知雪窦长处或若总道下绳床立惜取眉手便下座。
    举。洞山聪和尚每见新到便问。沩山水牯牛。上座作^8□生会前后皆不相契窦到亦乃垂问窦云。后人标牓洞山拟道窦以坐具拂一下便行洞山云。且来上座窦云。未参堂。
    举。云门大师云。三乘十二分教达磨西来放过即不可若不放过不消一唱窦随举了便喝复云。大众好喝落在甚处若要鼻孔辽天辨取者一喝便下座窦因事示众云。杜耳目于胎壳掩玄象于霄外而责官商之异辨玄素之殊底是甚^8□人还知落处^8□那一个者一个兼本三人放过一着便下座。
　  上堂云。三十年来寻剑客有^8□有^8□几回叶落又抽枝衲僧眼光失却了也自从一见桃花后填沟塞壑直至如今更不疑败军之将以□杖卓地一下云看便下座。
    举。归宗问僧。甚^8□去云诸方学五味禅去宗云。我者里有一味禅。为甚不学僧云如何是一味禅宗便打僧云。莫打某甲会也宗云。尔作^8□生会僧拟开口宗又打黄檗闻举云。马大师出八十四员善知识问着个个屙辘辘地只有归宗老较些子窦云。以强欺弱有甚^8□难我者里有一味禅。为甚^8□不学。但向道收待伊拈起有般无眼汉只管吃吽吽雪窦门下谁敢^8□便下座。
    上堂云。胡蜂不恋旧时窠猛将不在家中死若是个汉聊闻举着。剔起眉毛便行一日六人新到。窦问云。还有作家禅客^8□参头云。和尚道什^8□窦云。点即不到僧拟议窦便喝僧无语。窦云。龙头蛇尾复问第二个。僧指参头云。和尚问何不只对窦与一掌。僧无语窦复指云第三。其僧茫然。窦云。一状领过。
    上堂。僧问。如何是时节因缘。窦云。瞌睡汉僧便喝窦云。诈惺惺复云。譬若世界坏时大水竞作其间无量众生。或没或未没互相悲号仰望苍苍皆云相救当尔之时四禅天人一见高声便喝咄哉众生。我预曾报你令频频上来你都不听如今有甚救处乃拍手一下云归堂。
    上堂云。乾坤之内。宇宙之间中有一宝桂在壁上达磨九年不敢正眼觑着如今衲僧要见劈脊打。
    上堂。僧问。如何是佛。窦云。头髼松耳卓朔僧云不会窦云。堪笑堪悲复云。不着便也不奈何。尔从江南江北来。笠子下为什^8□拶破。洛浦遍参底。
    上堂云。乾坤把定却不无尔。作^8□生是手擎日月底句又云。周游四天下道。我知有须弥顶上着得几人。复云。举步已经诸佛刹。是尔草鞋踏破多少。
    上堂云。长觜鸟芳树不栖。喃喃独语摩斯吒沧溟不入战战却回三十后悟去提手云。吽吽便下座。
    上堂。举。在众日。僧问如何是佛。窦云。四众围绕如何是涅槃。窦云。双林树下复云。复是钉觜铁舌汉。也卒话会不及。归堂有时竖起□杖云。洪机在掌。排巨灵擘太华之峰复横案云。明镜当台绝。演若逐东西之迳又以□杖一划云。比拟张麟兔亦不遇。便下座。上堂云。不与一法作对便。是无诤三昧或是个汉闻我举着。悉能坐断。有甚^8□近处虽然如此。向后莫辜负人好。便下座。
    上堂。举。古人道。明眼汉没窠臼我且问尔。各从德山林际下来棒喝向尔不能施语言向尔使不着我既如此汝合必然又作^8□生露得个消息雪窦知尔是个风不入底汉去。便下座。一日三僧辞。窦把住云。天无门地无户。乱走衲僧拟往何处僧皆无对窦劈面唾云。枉吃我多少粥饭便推出示众云。摩竭正令。譬若披沙拣金毗耶杜辞。颇类守株待兔设使钝开千眼未辨机关点着不来白云万里。
    举。永嘉云。六般神用空不空一颗圆光色非色云门大师拈起□杖云。是色非色窦云。雪窦即不然圆光一颗儱侗真如神用六般和泥合水塻窑人设斋且致。水中拈月致将一问来有时云。袖头打领腋下剜襟诸方一任翦裁南山起云北山下雨。衲子作^8□生话会。
    一日上堂。大众才集窦云。一任诸方贬剥便下座。
    举。僧问干峰。十方薄伽梵。一路涅槃门。路头在什^8□处。峰云。在者里窦代僧便喝复有僧问长庆。庆云。问取堂中第二座窦代僧云错复有僧问雪窦。窦云。堕坑落堑自代云。作贼人心虚。
    上堂云。粪扫堆上。现丈六金身。遇贱则贵赤肉团上。壁立千仞。遇明则暗鼻孔辽天底衲僧。试辨雪窦为人眼示众云。一法不通。万缘方透会与不会成群作队筑着磕着。一时拈却管取乾坤独露便下座。
    上堂云。禅河随浪静定水逐波清若□杖子是浪。衲僧便七纵八横忽乾坤大地是浪。便见扶篱摸壁且道放行好把定好一日云。春雷已发。阳鸟未啼迷身句即不问。尔透出一字作^8□生道。
    上堂云。巢知风穴知雨。^8□利衲益未可相许若问如何。若哉佛陀。参。
    举。马大师云。一切语言是提婆宗。以者个为主云门大师云。好语是无人问我僧便问。如何是提婆宗。门云。西天九十六种。尔是最下种窦云。赤幡被者僧夺了也。便下座一日云。山河无隔碍。光明处处透传大士骑驴。入尔鼻孔里见尔诸人不惺惺。却归双林寺去也便下座。
    举。僧问翠微。自到和尚法席。每沐上堂。不蒙一法示诲。意在于何微云。嫌个什^8□僧复问洞山。山云。争怪得老僧后有僧问法眼。眼云。祖师来也窦云。两个老汉被者僧穿却唯有法眼与他同参若是雪窦门下。吃棒了赶出。
    上堂云。种种幻化皆生如来圆觉窦云。住住。三世诸佛是幻。六代祖师是幻。天下老和尚是幻复拈起□杖云。□杖子是幻。那个是圆觉良久以□杖击绳床一下云。幻出大众拟议窦云。者一队漆桶总无孔窍。以□杖一时趁下。
    举。夹山问僧。甚处来云湖南来山云。曾到石霜^8□云。要路经过争得不到山云。承闻石霜有毬子话是否云。和尚也须急着眼山云。作^8□生是毬子云趒不出云作^8□生是毬杖云勿手足山云。老僧未曾与阇梨相识出去窦云。雪窦新见者僧从石霜来夹山因甚^8□道不相识。
    举。赵州问僧。甚处来云雪峰来州云。雪峰近日有何言句示徒僧云。雪峰道。尽大地是沙门一只眼。尔诸人向什^8□处屙州云。尔若过岭我附个锹子去窦云。者僧既不从雪峰来。可惜赵州锹子。
    举。僧问石霜。三千里外远闻石霜有个不顾霜云是僧云。只如万像历然是顾不顾霜云。我道不惊众僧云。不惊众是不与万像合。如何是不顾霜云。遍界不曾藏窦拈云。谁是不顾者示众云。世界与^8□广阔。为甚^8□向雪窦手里乞命。
    上堂云。乾坤侧日月星辰一时黑东西不辨南北不分底衲僧。向甚处见雪窦。
    上堂。僧问。雪覆芦花时如何。窦云点僧云。恁^8□则为祥为瑞窦云。两重公案复成一颂。雪覆芦花欲暮天谢家人不在鱼船白牛放却无寻处空把山童赠铁鞭。
洞庭语录
    窦云。宗乘一唱三藏绝诠祖令当行十方坐断其有达士不避死生眨上眉毛出众相见问。人天普集伫听雷音学人上来。乞师垂示窦云。十万八千不是远僧云。与^8□则大众沾恩也窦云。后五日看问。师唱谁家曲。宗风嗣阿谁窦云。分明记取进云。与^8□则昔日智门。今朝和尚窦云。有甚^8□交涉问。如何是诸佛本源窦云。千峰寒色僧云。向上更有事也无窦云。雨滴岩花问。如何是和尚为人一句。窦云。量才补职僧云。谢师方便窦云。自领出去窦乃云。一问一答总未有事在直饶乾坤大地草木丛林。尽为衲僧。异口同声各置百千问难。也不消长老禅指一下并乃高低普应。前后无差旷祖。佛之妙灵廓天人之幽迹如是则何假觉城东际。五众咸居古佛庙前。此时参毕窦在杭州灵隐。授疏了众请升座。时有僧问。宝座先登。于此日请师一句震雷音窦云。徒劳侧耳僧云。恁^8□则一音普遍于沙界。大众无不尽咸闻窦云。忽有人问尔。作^8□生举僧云。三十年后敢为流芳窦云。赚了也乃云。天下绝胜之觉场。灵隐导师之广座暂借卑僧升陟实愧非材岂敢于五百员衲子前提唱佛祖。抑扬古今炫耀见知。耻他先作假饶说得。天雨四花地分六震于曹溪路上。一点使用不着何以行脚高士有把定世界函盖乾坤底眼谁敢错误丝毫其知有者必共相悉窦在灵隐。诸院尊宿茶筵日。众请升座。僧问。禅侣尽临于座侧。未审师还说也无窦云。寰中天子。塞外将军僧云。恁^8□则一震雷音满大唐也窦云。看取令行乃云。上士相见。一言半句。如击石出火瞥尔便过应非。即言定旨滞句迷源从上宗乘合作^8□生议论直得三世诸佛不能自宣。六代祖师全提不起。一大教诠注不及所以棒头取证。喝下承当。意句交驰并同流浪。其有知方作者。相共证明。
    上堂。问。向上一路千圣不传。和尚从何而得窦云。将谓是衲僧僧云。恁^8□则大众沾恩。学人礼谢也窦云。龙头蛇尾问。选佛场开。还许学人选也无窦云切忌点额僧云。恁^8□则心空及第归也窦云。阶下汉窦乃云。如天普盖侣地普擎有如是自在具如是威德谁不承恩谁不景慕过去诸圣于无量劫勤苦受尽所得秘要法门今将普示大众不用纤毫心力各请一时验取于此蔫得便能求出四流。高步三界其或不知。刚是诸人讳却窦初到院升座。僧问。杖锡已居于此日。请师一句定乾坤窦云。百杂碎进云。恁^8□则海宴河清去也窦云。非公境界问。如何是佛法大意窦云。龙吟雾起。虎啸风生问。如何是祖师西来意。窦云。山高海阔僧云。学人不会宝云。紧帩草鞋乃云。未来翠峰多人疑着及乎亲到一境萧然非同善财入楼阁之门。暂时敛念莫比维摩掌中世界。别有清规冀诸人饱足观光以资忻慰。
    上堂。僧问。和尚未见智门时如何窦云。你鼻孔在我手里学云。见后如何窦云。穿过髑髅有僧礼拜起云。请师答话窦便棒僧云。岂无方便窦云。罪不重科复有一僧出来礼拜起云。请师不答话窦云。两重公案僧云。谢师答话窦亦棒。乃云。释迦已灭。弥勒未生正当今日佛法。委在翠峰放开捏聚总由者里放开也七纵八横是处填沟塞壑捏聚也天下老和尚尽在□杖头不消一劄。
    上堂。僧问。如何是缘生义窦云。金刚铸铁券僧云。学人不会窦云闹市里牌僧云。恁^8□则行到水穷处。坐看云起时窦云。列下问。如何是维摩一默窦云。寒山访拾得僧云。恁^8□则入不二之门也窦云。嘘复成颂云维摩大士去何从千古令人望莫穷不二法门休更问夜来明月上高峰。
    上堂。僧问。如何是实学底事窦云。针劄不入僧云。乞师方便窦云。水到渠成问。如何是教外别传一句窦云。看看腊月尽僧云。恁^8□则流芳去也窦云。□子吃爪问。言迹之兴异途之所由生不犯锋铓请师道窦云。谁家无白月清风僧云。还当也无窦云。土上加泥汉问。如何是学人自己窦云。乘槎斫额僧云。莫只者便是窦云。浪死虚生窦乃云。剑轮飞处日月沈辉窦杖敲时。乾坤失色众魔从兹瞻裂千圣由是眼开其如二听不圆震迅雷而莫觉孤根净败霈春雨以非滋致使凡圣岐分悟迷泒列奔驰七趣汨没四流重业相缠无有休日尔诸禅德觊善参详如人上山各自努力。
    上堂。僧问。昭昭于心目之间。而相不可睹。晃晃在色尘之内。而理不可分。既于心目之间。为甚^8□不睹其相窦云。花须连夜发。莫待晓风吹僧云。恁^8□则云散家家月窦云。毗婆尸佛早留心僧方礼拜窦。以□杖打一下云。不得放过问。四十九年说不尽底。请师说窦云。争之不足僧云。谢师答话窦云。铁棒自看问。如何是把定乾坤眼窦云。拈却鼻孔僧云。学人不会窦云。一喜一悲僧拟议窦云。苦问。猿抱子归青嶂后。鸟□花落碧岩前。古人意旨如何窦云。夹山犹在僧云。和尚如何窦云。依稀似曲才堪听。又被风吹别调中僧问。如何是翠峰境（至诸方举）窦云。春至桃花亦满溪（错）僧礼拜（去得好）窦云。山僧今日败缺有人点检得出。许他顶门一只眼。便下座。
    上堂。僧问。古人借问田中事。插锹叉手意如何窦云。人从陈州来。不得许州信问。古人道。有读书人报来意旨如何窦云。且在门外立学云。请师相见窦云。任是颜回亦不通乃云。立宾立主。剜肉作疮举古举今抛沙撒土直下无事正是无孔铁槌别有机关合入无间地狱明眼衲子应须自看。
    上堂。僧问。古人一喝不作一喝用是否窦云。是僧便喝窦便棒僧无语窦云。谑我问。古人道。有佛法处不得住。无佛法处急走过。意旨如何窦云。气急杀人僧拟议窦云。甚^8□处去也问。只在目前。为什^8□再三不睹窦云。截耳卧街僧云。恰是窦云。令我攒眉问。黑豆未生芽时如何窦云。餧驴餧马僧云。生后如何。窦云。透水透沙僧礼拜窦云。一似不斋来问。功巧诸伎艺。尽现行此事。如何是此事窦云。诸方牓样僧云。莫便是学人会处也无窦云。有头无尾汉窦乃云。过去诸如来。斯门已成就放过一着现在诸菩萨。令各入圆明。两重公案未来修学人。总被翠峰穿却鼻孔。
    上堂云。智者聊闻猛提取莫待须臾失却头。
    上堂。僧问。如何是脱^8□御服。挂弊垢衣窦云。垂手不垂手僧云。乞师再垂方便窦云。左眼挑筋。右眼抉肉问。龙门争进云。那个是登科窦云。重遭点额进云。学人不会窦云。退水藏鳞问。独步丹霄时如何窦云。脚下踏索进举。天下横行去也窦云。徐六担板问。学人乍入丛林。诸事不会。未审和尚还拯济也无窦云。苏州纸贵（谁更酬价）进云。和尚岂无方便（诸人作^8□生会）窦云。脑后拔榍窦云。炉□之所固无钝铁良医之门谁是病夫向后鼻孔辽天。莫孤负人好。
    上堂云。欲得不招无间业。莫谤如来正法轮。便下座。
    上堂。才有僧出礼拜宝云。大众一时记取者僧话头便下座。
    上堂。大众云集以柱杖抛下云。棒头有眼明如日。要识真金火里看。
    上堂云。从天降下。从地涌出南北东西。一棚俊鹘顾杼停机苦屈苦屈。
    上堂云。古人道。譬如掷剑挥空。莫论及之不及斯乃空轮绝迹。剑刃非亏好诸禅德。若能如是。心心无知即是踞妙峰孤顶非但善财七日不逢设文殊百劫亲来。也摸索不着。
    上堂。有僧出礼拜了方伸问窦云。啼得血流无用处。便下座。
    上堂云。藏锋剑客。便请施呈有僧方出来窦云。什^8□处去也便下座。
    上堂云。语渐也返常合道且任诸人点头论顿也不留朕迹衲僧又奚为开口窦以□杖一划云。上无冲天之计下无入地之谋蔡州千个万个打破只在须臾。
    上堂僧问。寂寂忘言。谁是得者窦云。卸帽穿云去僧云。如何领会窦云。披莎带再归。僧云。三十年后此话大行。窦云。一场酸涩问。坐断毗虑底人。和尚还接否窦云。殷勤送别湘萧岸僧云。恁^8□则学人罪过也窦云。天宽地窄太愁人僧礼拜窦云。苦屈之词。不妨难吐问。生死到来如何回避窦云。定花板上僧云。莫便是他安身处也无窦云。符到奉行窦乃云。达士相逢各各箭锋相□若也声和响顺形直影端交互不来并同死汉。
    上堂。僧问。达磨未来时。如何。窦云。猿啼古木僧云。来后如何。窦云。鹤唳青霄僧云。即今事作^8□生。窦云。一不成二不是问。古人道。北斗里藏身意旨如何。窦云。千闻不如一见学云。此话大行窦云。老鼠□铁问。古人道。皎皎地绝一丝头。只如山河大地又且如何窦云。面赤不如语直僧曰。学人未会。窦云。遍问诸方乃云。映眼时若千日万像不能逃影质凡夫只是未曾观何得自轻而退屈窦拈起□杖云。把定世界不漏丝发。还观得也无所以云门大师道。直得乾坤大地无纤毫过患分。只是转句不见一色。犹为半提直得如此。更须知有全提时节诸上座。翠峰若也全提。尽大地人并须结舌主放一线道转见不堪以□杖一时^8□下上堂。僧问。如何是翠峰境窦云。有眼底见学云。如何是境中人窦云。贪观白浪失却手桡问。如何是和尚家风窦云。客来须看进云。恁^8□则学人得见也窦云。三十年后问。如何是第一义窦云。道士倒骑牛学云。乞师再垂方便窦云。无孔铁槌问。道远乎哉窦云。青山夹乱流学云。恁^8□则得闻于未闻去也窦云。千里万里问。如何是吹毛剑窦云。苦进云。还许学人用也无窦云。嘘窦乃云。大众前共相酬唱。也须是个汉始得若未有奔流度刃度眼。不劳拈出所以道。如大火聚。近着则燎却面门亦如按太阿宝剑冲前则丧身失命窦乃颂云。太阿横按祖堂寒千里应须万端莫待冷光轻闪烁复云。看看^8□便下座。
拈占
    举。米胡问云。近离甚处僧云。药山米云。药山老子近日如何僧云。大似顽石一般米云。得恁^8□郑重僧云。也无提拨处米云。非但药山米胡亦恁^8□僧近前顾视而立米云。看看。顽石动也其僧便出窦拈云。米胡也纵夺可观争奈死而不吊。
    举。罽宾国王伏剑。诣师子尊者所乃问。师得蕴空否尊者云。已得王曰。可施我头尊者曰。身非我有岂况于头王遂斩之白乳高丈余王臂自落窦拈云。作家君王天然有在。
    举镜清于僧堂前。自击钟子云。玄沙道底玄沙道底时有僧。出来云。玄沙道什^8□镜清作一圆相僧云。若不久参争知恁^8□大清云。还我草鞋钱来窦拈云。洎被打破蔡州。
    举。宝公云。终日拈香择火。不知身是道场玄沙云。终日拈香择火。不知真个道场窦拈云。一对无孔铁槌。
    举。五通仙人问佛云。佛有六通。如何是那一通。佛召五通仙人仙人应喏佛云。那一通尔问我窦云。老胡元不知有那一通。却因邪打正。
    举。思和尚令石头送书去让和尚处云。回日与子个^8□斧子住山去石头才到让和尚处便问。不慕诸圣。不重己灵时如何让云。子问太高生。何不向下问将来石头云。乍可永劫沉沦。不求诸圣解脱便归。思和尚问书达否头云。书亦不达。信亦不通去日蒙和尚许^8□斧子。便请思垂下一足头便礼拜窦拈云。石头洎担板过却又云。大小让师不解据令。
    举。长髭到石头处头问。甚处来髭云。岭南来头云。大廋岭头一铺功德。还成就也未髭云。成就久矣。只缺点眼石头云。莫要点眼^8□髭云便请头垂下一足髭便礼拜头云。见什^8□道理。便礼拜髭云。如红炉上一点雪头便休窦拈云。无眼功德有什^8□点处德山和尚到龙潭。问。久响龙潭。及乎到来潭又不见。龙又不现龙潭云。子亲到龙潭山休去窦拈云。将错就错又云。大小德山。
    窦一日因事举。往日有老宿。一夏不为师僧说话有僧自叹云。我只恁^8□空过一夏。不望和尚说佛法。得闻正因雨字也得老宿聊闻云。阇梨莫□速。若正因。一字也无。恁^8□道了扣齿云。适来无端恁^8□道邻壁有老宿。闻云。好一釜羹。被两颗鼠粪污却窦拈云。谁家锅釜无一两颗观和尚见新到来观作面引次示之其僧便去观晚间问第一座。今日新到在什^8□处第一座云。当时去也观云。是即是只得一撅窦拈云。老观大似失钱遭罪。
    举。外道问佛。不问有言。不问无言世尊据坐外道礼拜云。世尊大慈大悲。开我迷云令我得入外道去后。阿难问佛。外道有何所证而言得入佛云。如世良马见鞭影而行窦拈云。邪正不分过犹鞭影传大士云。夜夜抱佛虑朝朝还共起起坐镇相随如身影相似要识佛去处只者语声是玄沙云。大小传大士。只认得个昭昭灵灵窦拈云。玄沙也是打草蛇惊宝公令人传语思大和尚。何不下山教化众生。目视云汉作什^8□思大云。三世诸佛被我一口吞尽。何处更有众生可度窦拈云。有什^8□屎臭气赵州云。至道无难。唯嫌拣择才有语言。是拣择是明白老僧不明白里。是尔作^8□生护惜时有僧问云。既不明白里。护惜个什^8□州云。我亦不知僧云。和尚既不知。为什^8□道不在明白里州云。问事即得窦拈云。赵州倒退三千南泉示众云。三十年来。牧一头水牯牛。欲拟东边放。不免侵他国王水草欲拟西边放。不免侵他国王水草不如随分纳些子。免被官主劳挠长庆云。尔道南泉前头为人。后头为人云门云。且道牛内纳年外纳直饶道得纳处分明。我更问尔牛在甚处窦拈云。一时穿却邓隐峰在襄州破威仪堂。只着衬衣于砧槌边举槌云。道得即不打于时大众默然隐峰便打一下窦拈云。果然果然僧问玄沙。大耳三藏第三度为什^8□不见国师玄沙云。尔道前来两度还见^8□窦拈云。败也败也。

室中举古

    举。睦州问僧。近离甚处僧云。河北州云。河北有个赵州和尚。曾到^8□僧云。某甲近离彼中州云。赵州有何言教示徒僧云。每见新到便问。曾到此间来^8□云。曾到。赵州云。吃茶去忽云。不曾到赵州。亦云吃茶去睦州云。惭愧却问僧赵州意作^8□生僧云。只是一期方便。睦云。若哉赵州。被尔将一杓屎泼了也。便打睦州却问沙弥。尔作^8□生。沙弥便礼拜睦州亦打。其僧往沙弥处问。适来和尚打尔作什^8□。沙弥云。若不是我和尚不打某甲窦云。者僧克由^8□耐。将一杓屎泼他二员古佛诸上座。若能辨得。非唯赵睦二州雪屈亦乃翠峰与天下老宿无过若道不得。到处泼人卒未了在举。僧问长庆。如何是正法眼。庆云。有愿不撒沙保福云。不可更撒也窦云。夫宗师决定以本分相见。不敢撒沙且那个是诸人正眼不受人瞒底汉。出来对众道看。共相知委若道不得。翠峰一一与尔点过开眼也着合眼也着。
    举。黄檗有六人新到。五人作礼。其中一人。提起坐具作一圆相檗云。我闻有一猎犬甚恶僧云。寻羚羊声来檗云。羚羊无声到汝寻僧云。寻羚羊迹来檗云。羚羊无迹到汝寻僧云。寻羚羊纵来檗云。羚羊无纵到汝寻僧云。恁^8□则死羚羊也檗便休到来日上堂云。猎犬在甚处僧便出来檗云。昨日公案未了。老僧休去。你作^8□生僧无语檗云。将谓是本分衲子。元来是义学沙门。以□杖打出窦云。只如声响踪迹既无。猎犬向甚处寻逐莫是绝声响踪迹。见黄檗^8□诸禅德。要明陷虎之机。也须是本分衲子举。外道问佛。不问有言。不问无言世尊良久外道云。世尊大慈大悲。开我迷云令我得入窦云。诸禅德。迷云既开。决定见佛还许他同参也无若共相委知。则天下宗师。并为外道伴侣如各非印证。则东士衲僧。不如西天外道。
    举。龙牙和尚问翠微。如何是祖师西来意翠微云。与我过禅板来牙取禅板与翠微接得便打牙云。打即任打。要且无祖师意后又问临际。如何是祖师来意际云。与我过蒲团来牙取蒲团与临际接得便打牙云。打即任打。要且无祖师意窦云。临际翠微。只解放不解收我当时若作龙牙。待伊索蒲团禅板。拈得劈胸便掷。
    举。椑树问定山。不落数量请师道山提起数珠云。是落不落树云。圆珠三窍人人有。请师圆前话山便打树便去山云。三十年后捶胸大哭去在树果后开堂示众道。三十年前。被定山老子瞒我一上。不同小小窦云。定山用即用争奈险椑树知即知。要旦未曾具择法眼试请辨看。
    举。雪峰问投子。一槌便成时如何投子云。不是性ＯＰ汉峰云。不假一槌时如何投子云。者漆桶窦云。然则一期折挫雪峰且投子是作家炉。□我当时若作雪峰待投子道不是性ＯＰ汉。只向伊道。错槌在我手里诸上座。合与投子着得个什^8□语若能道得。便乃性ＯＰ平生光扬宗眼若也颟顸。顶上一槌莫言不道。
    举。赵州问僧。曾看法花经^8□僧云。看来州云。衲衣在空闲。假名阿练若。诳惑世间人。尔作^8□生会其僧拟礼拜州云。尔披衲衣来^8□僧云披来州云。莫惑我僧云。如何得不惑去州云。莫取我语窦云。大小赵州龙头蛇尾诸人若能辨得。便乃识破赵州如或不明。个个高拥衲衣。莫惑翠峰好。
    举。长髭问僧。甚处来僧云。九华控石庵髭云。庵主是什^8□人。僧云。马祖下尊宿髭云。名什^8□僧云。不委他法号髭云。他不委尔不委僧云。尊宿眼甚处髭云。若是庵主亲来。今日也须吃棒僧云。赖遇和尚放过某甲髭云。百年后讨个师僧也难得窦云。是则二俱作家。要且只解收虎尾。不能据虎头若便德山令行。并须瓦解。
    举。保福示众云。此事如击石火闪电光构得构不得。未免丧身失命僧便问。未审构得底人。还免丧身失命也无。福云。适来且致。阇梨还构得^8□僧云。若^8□不得未免大众笑福云。作家作家僧云。是什^8□心行福云。一杓屎栏面泼不知臭窦云。诸上座。保福有生擒虎兕底爪牙者僧也不易相敌虽然如此。要且放过保福一着人只如翠峰与大众。还许诸方检责也无若免不得。平地上死人我数其中有得活底^8□窦拈起□杖云。来也来也。
    举。归宗锄草次。见一条蛇。以锄斩（蛇意）之僧见便问。久响归宗。元来是个粗行沙门宗云。尔粗我粗后雪峰问德山。古人斩旨如何山便打峰便走山召云布衲峰回首山云。他后悟去方知老汉彻底老婆心窦云。归宗只解慎初不能护末德山颇能据令。且未明斩蛇宝召大众云。看翠峰今日斩三五条以□杖一时打下。

勘辨

    问僧甚处来僧云。和尚问谁窦云。我问尔僧云。何不领话窦云。翠峰今日败缺宝华侍者来看雪窦。窦问宝华。多少众侍者云。不劳和尚如此窦云。我好好问。尔勃跳作什^8□侍者云。不得放过窦云。真师子儿吃茶了。窦把住云。适来得恁^8□无礼侍者拟议被窦一掌云。归去分明。举似宝华有数人新到至。窦云。新到那僧云。是窦云参堂去僧便去宝复唤来来其僧却回窦云。洞庭难得师僧。与尔一碗茶吃问。僧甚处受业僧云。天章窦云。将得兰亭记来^8□僧云。争敢呈似和尚窦云。草本不劳拈出五人新到。窦云。洞庭绝顶无行路。不假梯航速道看僧云。特来礼拜和尚窦云。湛水停舟徒夸浑济僧无语窦云。过者边来其僧齐过窦云。将头不猛误累三军。参堂去问僧。名什^8□云义怀窦云。何不名怀义僧云。当时致得窦云。谁与你安着僧云。某甲受戒来十年也窦云。行脚费即多少草鞋僧云。和尚莫瞒人好窦云。我也没量罪过。尔作^8□生僧无语窦云。脱空谩语汉。便打问。新到近难甚处僧云。兴教窦云。达磨一宗扫土而尽僧无语窦云。天上天下唯我独尊复问僧。阇梨名什^8□僧云。宗雅窦云。邪即不问。作^8□生是宗僧无对窦云。且限三日。其僧频来下语窦皆不诺僧却问。某甲见处只恁^8□。和尚作^8□生窦云。尔何不问我僧方拟问被僧连打数下问新到。发足甚处僧拍掌一下窦云。两重公案僧云。恰是窦便喝僧无语窦云。还我一拍来僧拟议窦云。瞎汉。参堂去六人新到。窦问参头。夫为上将须是七事随身。两刃交锋作^8□生僧云。久向翠峰。有此一着窦云。一着放过。还我草鞋钱来僧喝窦便棒僧约住□杖与窦一拍。窦云。未到翠峰。与尔二十棒了也僧无语窦云。且在一边却问第二副将。作^8□生僧茫然窦云。一状领过吃茶了。窦把住参头云。适来公案。者里即恁^8□。堂中作^8□生举僧拟议窦打一坐具推出。

雪峰和尚塔铭

    夫从缘有者始终而成坏非从缘得者历劫而常坚坚之则在。坏之则捐虽然离散未至。何妨预置者哉所以叠石结室翦木合函般土积石为龛诸事已备头南脚北。横山而卧惟愿至时同道者。莫违我意知心者不易我志深嘱载嘱幸勉励焉纵饶他日邪造显扬岂如当今正眼蜜弘善思之。审思之。

雪窦传法赐紫
重显注

    兄弟添十字窦云。国无二君又云知^8□。
    同心着一仪窦云。风行草偃又云直与。
    土主曰松山窦云。四顾匪绝又云看。
    卵塔号难提窦云。独露相倚又云崄。
    更有胡家曲窦云。一西一东又云大难。
    汝等切须知窦云。自南自北又云会也。
    我唱泥牛吼窦云。闻莫举头又云呵呵。
    汝和木马嘶窦云。见应合眼又云抚掌。
    但看五六月窦云。岂可徒然又云吁。
    冰片满长街窦云。事非草草又云苦。
    薪尽火灭后窦云。去去谁同又云好住。
    密室烂如泥窦云。须到如此又云努力。

受师号上堂

    僧问。皇恩已降。海众同观。学人上来。顾闻举唱宝云。好音在耳人皆听进云。听后如何窦云。问着元来总不知僧云。学人到者里实谓不知窦云。许尔是个草贼复云。禅家流还如战将。见斗勇健索不来。即便擒下虽一期之作。争似借水献花唱太平歌好夜雨山草滋。爽籁生古木闲吟竺仙偈胜于嚼金玉蟋蟀啼坏墙茍兔悲局促道人优昙花迢迢远山绿是知道无不在谁云间然故天有道以经清地有道以肃静谷有道以盈满君有道以敷化故我今上皇帝。金轮统御。睿泽雱流草木禽鱼无远不及岩野抱疾之士。俄承宠光此生他生。无以云报贤守司封。高扶尧舜下视龚黄袭千载之雅风锁万邦之春色伫当明诏别振休声贰车屯田。诸听朝宰不敢饰辞褒赞仲尼言云。吾祷久矣。

特赐兴禅大灯国师参详语要二

特赐兴禅大灯高照正灯国师语录卷下
_
