No. 2705 悉昙集记（石记）卷上




    依上界表本纪文依下界烈解释辞。今之所愿为令分明也。
    于时天庆五年三月八日
    求法僧淳祐集记上卷
    悉昙字纪  南天竺国般若菩提悉昙一十八章
    大唐山阴沙门智广纪
    悉昙天竺文字也。西域记云。梵王所制。原始垂则四十七言。寓物合成随事转用。流演支派其源漫广。因地随人微有改变。而中天竺特为详正边裔殊俗兼习讹文。语其大较本源莫异。斯梗概也。顷尝诵陀罗尼访求音旨。多所差舛。会南天竺沙门般若菩提赍陀罗尼梵箧自南海而谒五台寓于山房。因从受焉。与唐书旧翻兼详中天音韵不无差反。考覆源滥攸归悉昙。梵僧自云。少年学于先师般若瞿沙。声明文辙将尽微致。南天祖承摩醯首罗之文此其是也。而中天兼以龙宫之文有与南天少异。而纲骨必同。健驮罗国歖多迦文独将尤异。而字之由皆悉昙也。因请其所出研审翻注。即其抒轴科以成章。音虽少殊文轨斯在。效绝域之典弗尚诡异。以真言唐书召梵语仿□而已。岂若观其本文哉。俾学者不逾信宿而悬通梵音。字余七千。功少用要。懿夫圣人利物之智也。总持一文理含众德。其在兹乎。虽未具观彼史诘之流别。而内经运用固亦备矣。然五天之音或若楚夏。俟中土学者方审详正。窃书简牍以纪遗文。
    注云。古谓梵书曰胡文者。案西域记。其阎浮地南五天之境。梵人居焉。地周九万余里三垂大海。北背雪山。时无轮王膺运。中分七千余国。其总曰五天竺。亦曰身毒或云印度。有曰大夏是也。人远承梵王虽大分四姓。通谓之波罗门国。佛现于其中非胡土也。而雪山之北傍临葱岭即胡人焉。其字元制有异。良以境邻天竺。文字参涉。所来经论咸依梵挟而风俗则效习其文。粗有增损。自古请求佛经多于彼获之。鱼鲁浑淆直曰胡文谬也（已上注文也）
    已上序（证信缘起二种序是也）
    其始曰悉昙。而韵有六。长短两分。字十有二。将冠下章之首。对声呼而发韵声合韵而字生焉。即阿（上声短呼）阿（平声长呼）等是也（已上本纪文）
    林记释云。指阿等兼彰迦等。迦等皆有六韵长短。非谓唯阿有之其始曰悉昙者指下文。将列阿阿等十二先称悉昙。悉昙者等也。故将列题称悉昙。悉昙之义至下当释。而韵有六者。以为一韵乃至以为一韵。故有六韵。问既是上声平声。何得为一韵。等亦尔。答上声平声高下虽异音相类以为一韵。韵诠之意专同此耳。问若言不论平上今同韵诠为一韵者。亦同可摄字。何分为异耶。答韵有二声。即阿（平）□（上）也。去入无此韵。暗字去声中（苦绀反）韵。字入声中（唐洛反）韵也。愔（平）黯（去）暗（去）恶（入）合为一韵。故云暗恶以为一韵。阿（平）□（上）有之去入全阙。故不言阿暗恶以为一韵也。长短两分字十有二者。六韵各有短长二声。故为十二也。
    将冠下章之首者。第八以下七章皆带阿音也。对声呼而发韵者。阿（上）阿（平）一对。伊（上）伊（平）一对。余准可知。即以一对而为一韵也。声合韵而字生焉者。声转合韵转生字六韵二声致成十二也。即阿（上）阿（平）等者出体也（已上生也）
    其中有纥哩等四文。悉昙有之非生字所用。今略也。
    林记释云。其中有纥里等者。瓯字之下次有此四文。悉昙之中虽有此四而非生字所用故今略之。
    其次体文三十有五。通前悉昙四十七言明矣。
    林记释云。等五。等五。等五。等五。等五。等十。合为三十五也。通前悉昙四十七言者。以前阿等十有二字合于三十五。故云四十七言。
    声之所发。则牙齿舌喉唇。等合于宫商。其文各五。遍口声文有十。
    林记释云。如其次第合于迦者吒多波。何故迦为牙声等耶。以舌中近齶上开于唇跓牙锋。自两牙间而出此声。非喉唇之所发。故以迦为牙声。者字。此开唇合齿。自齿间初发上声。渐开齿后究声。故者字云齿声。吒字。此弹舌初发声。而后渐开口自舌端声初生。故云舌声多字。此以舌端着齿根间放之发声。声犹喉中发即带喉声。故云喉声。问何以不云齶声云舌声耶。答以佉字等为齶声。以吒字等为舌声也。今多字此非齶舌。故犹从喉也。波字。此二唇相合。初开发声。故云唇声也。问以此五声。配宫商角徵羽如何。答迦是宫音。者商音。吒是徵音。多是角音。波是羽音也。宫商等音。即牙齿等声耳。其文各五者。宫音有五。乃至羽音有五。故云各五。即迦佉伽伽（重）哦等也。遍口之声者。野等十字也。皆遍口中呼之。
    此中啰（曷力遐三声合也）于生字不应遍诸章（诸章用之多属第八。及成当体重。或不成字。如后具论也）
    林记云。此中啰者。十字中且取啰论之（曷力遐三声合也）啰字带阿声。故云三声合。于生字不应遍诸章者。第二四五六七章也。第二章以加迦等诸字下。故至字下加之即同第八章中字。故注云。诸章用之多属第八（云云）故第二章中除啰不合也。第四章以罗省加诸字下。若与字合即同第八章中字。故第四章中除啰字不合也。五六七章准之可知。注云及成当体重者谓第三第八章也。第三章以啰加诸字下。第八章以啰加诸字上。故至啰字即成啰啰。若重体者非此章摄。即十八章字也。故此二章中除之。注云或不成字者下文云。第九以下四章用之。即更重重全非字也。今案此文。疑误谬欤。可谓第九以下六章。若亦可言第九以下至于第十四章矣。岂但第九以下四章重重非字。第十三第十四章而得成字乎。
    罗声全阙生用（云云）则初章通罗除之一（除罗字罗监反）林记云。罗字其体即罗字二重也。何故除之。自答云。全阙生用则初章通罗除之一者。且作二释。声韵通滥啰声故。初章中除之一字。难云。啰带阿声。罗字不带何相通矣。答曰。既言相通。不言同音者。二音虽异而有相似。故云相通。难曰。若言二音虽异而有相似故遮之者。可言□字亦同通啰故遮之。答□字遍于诸章而能生字故不遮耳。罗字不尔。后解云。通罗者。谓加空点音可言通滥。非遮滥。罗声全阙生用者。谓不能生十有二字。问云。若尔但有体字。曾无加闏多耶。故自答云。则初章通罗。意云。亦通第十一闏多。故注云罗鉴反。问何故云通者非通滥义此通兼义欤。答下云通三五闏多。此虽不生十二。而才生三五闏多。非是滥义。此亦如是。虽不生十二。而生第十一闏多。
    余单章除之二（除啰罗二字。即第二三及第八第十章也。字非重成。简于第一故。云余单章也）
    林记云。余单章者。即注云第二三及第八第十章也。除二者。啰字罗（罗鉴反）字也。除罗字者。意同前义。除啰字者。第二章以野字加诸字下故。至啰字下即成啰野。啰野即此第八章中啰野字也。故第二章中。除啰字不合之。第三章以啰字加诸字下故。至啰字即成重体故。第三章中除啰字也。第八章以啰字加诸字上。至啰字亦成重体。故第八章中亦除啰字啰字重体。即属孤合章。非此章摄故除之。第十章以啰加迦啰（二合）上故。至啰字成三重啰故除之。若三重者非是字体。故下云重重非字。问第二章中何故唯除啰罗不除野野字耶。意云。第二章中以半体野加诸字下。故至野字必有重体。何故不遮耶。至下正辨之。注云字非重成者意何耶。答若不除罗即致重成。故云字非重成而以遮之。问第二三八十四章之中。若不除啰皆有重成耶。答不尔。若具辨之可道若第二章中用之即属第八章。若第三八章中用之即属第十八章。若第十章中用之即重重非字。而今略之但言字非重成。若不尔者。第二章中虽不除啰有何重成也。意云。第二章中以半体野加诸字下。至啰字下即成啰野。何得为说第二章中除啰之所以为遮重成故知注意略之。
    重章除之三（重成也。即第四五六七及第十一已下四章也）
    林记云。重章者。即注云第四五六七及第十一以下四章也。除三者。啰罗及重体也。且第四章以□加于诸字下。故至□字即致重成故除之。第五章除□。第六章除闏。第七重除曩。第十一章除□。第十二章除□。第十三章除闏。第十四章除曩。若不除即成重体。问其重体为属何章耶。答四五六七章之重体即属第十八章。第十一以下四章之重体重重非字。谓啰□□（三合）等也。故下文云重重非字。问何故此等章称重章耶。答第四章成□□（二合）重声（下准之）第五章成□□（二合）重声。第十一章成啰□（二合）重声（下准之）故称重声。问第三第八章同成啰啰（二合）重声。何不称重声耶。中唯啰啰（二合）重而为过失。第四章中若与啰合即属第八章。若与□合即属第十八章。故与三八章异也。
    异章句末为他所用。兼下除之六（即盎迦章字。牙齿舌等句末之第五字为上四字所用。亦不可更同重故除之也）
    林记云。异章者第十五盎迦章也。句末者第五鼻声字也。他者句内之上四字不能自重。故云他所用兼下除之六者。第五哦字兼下也。且说牙句令知余句。具可道之。兼下等除之六。今且说牙句故略等字。又云牙齿舌喉唇句以各末字加各上四字。牙句第五字。兼冠野等九字之首。下者野等字也。牙句第五字。能冠自句上四字首。亦兼冠野等遍口九字首。而野等字居五句之下。故云兼下也。除之六者。罗（罗鉴反）及哦若拏那闏也。不可自重故云除之。前后都合除之六。
    自除之余各遍能生。即迦佉等是也。
    林记云。自余诸字各遍能生。其自余者迦佉等是也。
    生字之章一十有七。各生字殆将四百。则梵文彰焉。
    林记云。谓始自第一章至第十七章也。除第十八孤合章。故云十七也。生字殆将四百者。略论之或章四百余字。或三百余字。或三十余字。今略云殆将四百。
    正章之外有孤合之文。连字重成即字名也。林记云。正章者上十七章也。依次生字故云正章。第十八章集字不次故云正章之外。孤合者但独合之。不生十二故云孤合。连字重成者有多多等同字自重。此云连字重成。
    有十一摩多啰。此犹点画。两个半体兼合成文（阿阿等韵生字用。十闏多后字傍点名毗洒勒沙尼。此云去声。非为闏多。讫里章用一别闏多。里耶半体。用只耶兼半体啰）
    林记云。第一字为字母。亦为字体。自第二字至第十一字。加闏多。并为十闏多。涅槃点不为闏多。梵云毗洒勒沙尼。此云去声。问若涅槃点不为闏多。何文称十一闏多耶。答即注曰阿等韵用。十闏多后字傍点非为闏多。闏多但加别闏多为十一耳。此犹点画者。明乎闏多体。非是字体。但点画也。两个半体等者。明乎讫里章一别闏多。一一非字。兼合成字。问下文皆云闏多。今何云闏多啰。答此具彼略。如设利啰云舍利也。
    初章将前三十四文。对阿阿等十二韵呼之。增以闏多。生字四百有八。即迦（上）迦（平）等是也。
    林记云。三十四文者迦等二十五字。野等九字。总合三十四文。但是字母也。对阿阿等十二韵呼之增以闏多者。准阿阿等韵。转迦迦等字。后后增闏多。各生十二字。故云四百八字。即迦（上）迦等是也者。此文表于声转。
    迦之声下十有二文并用迦为字体。以阿阿等韵呼之增其闏多。合乎声韵各成形也林记云。迦之声下者。先书迦字十有二字。初字为字母。始自第二字。加闏多至第十一字也。但第十二字加毗洒勒沙尼。即涅槃点也。
    佉伽等声下例之。以成于一章。
    林记云。佉伽等声下者。佉声下有十二字。加闏多皆例迦字知之。诸字母亦尔。
    以成于一章者。始自迦至于乞叉。合三十四字。皆以阿阿等韵呼之增其闏多。字字成十二。都合四百八字。此为一章。
    次下十有四章。并用初章为字体。各随其所增。将阿阿等韵对所合声字呼之。后增其闏多。
    林记云。次下十有四章者。自第二章至第十五章也。并用初章等者。自第二至第十五。合十四章。皆以初章为字体。此亦将阿阿等韵兼于所合音呼之。后增闏多如第一章。
    遇当体两字将合。则容之勿生。
    林记云。若会当体而勿自重容之勿生者。容者入也。隐入莫合也。设使以啰加诸字下若至啰字即成二重。同体二重此即第十八章字也。非此章摄。故此章中隐容啰字也。
    谓第四章中重罗。第五重□（房何反）第六重闏。第七重那等是也。
    林记云。表显其体也。第四章中以罗加诸字下。第五章中以缚加诸字下。第六章中以闏加诸字下。第七章中以那加诸字下也。等者。等取第八章也。此五章中重体字属第十八章也。问第二第三章皆有重体。何不容之。答第二章以半体野加诸字下。然彼半体非字体故与野字得合重。又诸本除之。除预不定故今略之。第三章以啰加诸字下。第八章以啰加诸字上故至自位皆成重体。二章义同故。摄等处也。
    第十一已下四章如次同上之四章同之除。
    林记云。第十一十二十三十四。此四章中皆如次第于第四五六七章字以半体啰皆冠其首。故除重体皆同于四五六七章也。
    第二章将半体中只耶合于初章迦等字之下。名枳也枳耶。生字三百九十有六（枳字几尔反。今详只耶。当是耶字之省也。若然同除重唯三百八十四。先书字体三百九十六。然将只耶合之。后加闏多。夫重成之字。下者皆省除头也。已下并同也）
    林记云。第二章将半体中只耶等者。明第二章。中有三。一明字体。即将半体中只耶合于初章迦迦等字之下也。二明章名。即枳也枳耶也。三明字数。即三百九十六也。下皆准之三百九十六者。凡字母三十五字。除之二啰字罗（罗鉴反）字也故第二章字母三十三字各生十二字故成三百九十六也。何故不除重体耶。下云或不从字生独半体之文。注云如怛达只耶等用则有之字体无也。既云不从字生独为半体。故知非是野字。所以与野重合无失。又是野字之省也。故注云今详只耶当是耶字之省也。问许野字之省亦得除重耶。答即注云。若尔亦同除重唯三百八十四。然此云只耶者。半体文之名也。半体文者。即下云怛达只耶等也。今者此中取只耶文加迦等下。为第二章。故云将半体中只耶合于初章。
    注云先书字体等者。明作字体。夫重成之字下者等者。其文易知。
    第三章将啰字合于初章迦迦等字之下。名迦（上）略（上）迦（平）略（平）生字三百九十有六（上略力价反。下略力迦反。上迦下迦。并同略之平上取声。他皆效之也）
    林记云。第三章将啰字合于初章等者。如前亦有三文。体名数也三百九十六者。字母三十五字除啰罗二字故。第三章中字母三十三字也。三十三字各生十二故成三百九十六。注文易了。
    第四章将□字。合初章字之下名迦□迦□生字三百八十有四（□字洛可反）
    林记云。第四章将□字合等者。如前有三。体名数也。三百八十四者。本母字三十五字即除三字也。谓啰罗（罗览反）□也。此章字母三十二字。各生十二字。故云三百八十四。所以除之者。如左具论之。
    第五章将□字。合初章字之下。名迦□迦□。生字三百八十有四（□字房可反）
    林记云。三文如前。三百八十四者。此章字母亦同前章三十二字也。以□替□故数同前。房可反者检此中音稍异余处。中天竺三藏输波迦啰阿目伽反翻经中皆无可反。又此中明第十二音。皆云去声不用入声。而中天竺三藏皆用入声。其类甚繁。故序云南天祖承摩醯首罗之文。此即其是也。而中天兼以龙宫之文有与南天少异。有云。五天其音非一。中天为稍分明。故知□音非必房可反而今且依南天称房可耳。
    第六章将摩字合初章字之下。名迦闏迦闏。生字三百八十有四。
    林记云。三文如前。三百八十四者。此章字母亦三十二字。以闏替□。
    第七章将曩字合初章字之下。名迦娜迦娜。生字三百八十有四。
    林记云。三文如前。此章字母亦三十二字。以曩替缚。
    第八章将半体啰字加初章字之上。名阿勒迦生字三百九十有六（勒字力德反。下同）
    林记云。三文如前。此章字母三十三字。但除啰罗（若不除可成啰啰啰。罗鉴反）故云生字三百九十六。问此是半体啰何用勒音耶。答啰迦其音逼附故致勒音。
    第九章将半体啰加第二章字之上。名阿勒枳耶。生字三百八十有四（若是耶省。亦同除重）
    林记云。三文如前三百八十有四者。若不除重即三百九十六。然今除重故云三百八十四。
    第十章将半体啰加第三章字之上。名阿勒迦略生字三百八十有六。
    林记云。三文如前。三百八十六者。此文误谬欤。改八作九可道三百九十六（此章中但除二字）
    第十一章将半体啰加第四章字之上。名阿勒迦罗。生字三百八十有四。
    林记云。三文如前。此章字母三十二字也。除字同第四章。故云三百八十四。
    第十二章将半体啰加第五章字之上。名阿勒迦□。生字三百八十有四。
    林记云。三文如前。此章字母三十二字也。除字同第五章。故云三百八十四。
    第十三章将半体啰加第六章字之上。名阿勒迦闏生字三百八十有四。
    林记云。三文如前。此章字母三十二字。除字同第六章。故云三百八十四。
    第十四章将半体啰加第七章字之上。名阿勒迦那等生字三百八十有四。
    林记云。三文如前。此章字母三十二字。除字同第七章。故云三百八十四。
    第十五章以迦遮吒多波等句末之第五字各加于当句前四字之上。及初句末字加后耶等九字之上。名盎迦。安遮。安吒。安多。唵波。盎耶等。其必不自重。唯二十九。不由韵合。名为异章。各用阿阿等韵呼之。生字三百四十有八（盎字阿党反。安字并阿亶反。唵字阿感反）
    林记云。以迦遮等者。迦遮吒多波者牙齿舌喉唇句也。句末第五字者。仰壤拏曩莽字也。各加于当句前四字之上者。以仰加迦等四字之首。以壤加者等四字之首。以拏加吒等四字之首。以曩加多等四字之首。以莽加波等四字之首。及初句末字者。以仰字加野等九字之首也（已上文表字体也）名盎迦等者。明转声之异。就中以初盎迦为此章名也。然仰等字缘迦等字。其音殊常。其不自重故此章字母二十九字也。各生十二故成三百四十八。
    第十六章用迦等字体。且以别闏多合之。谓之讫里。成字四十有四（或有（下）加前闏多得（中）成字用（上）非遍能生且据（二）本字言之。今详讫里之闏多。只是悉昙中里字也）
    林记云。三文如前。明字体之中。迦等者。等取余字母三十三字。别闏多者简于十闏多。故称别也。谓之讫里者。即是此章之名也。四十四字者。文错谬也。注云。且据本字言之（云云）本字者。即字母也。而字母三十四字初章所限。未知加何云四十四。故改四十字可作三十之字也。问若唯三十四字而无增减。即自通云。或有加前闏多得成字用。非遍能生且据本字言之。此意云。前十闏多中随用加之而不能生十二故今且云三十四也今详纥里等者。明别闏多体。只音只移反适也。悉昙中里字者。其未明显若言取点者。而其三昧点通加诸字。何独称里耶。今云。所指悉昙者。阿等十六字也。文云。其中有纥里等四文。悉昙有之。非生字所用今略也。又云。通前悉昙四十七言。下又云。悉昙十二字中瓯字之下次有纥里（一合）纥梨里梨四字。故知所指悉昙。阿等十余字也。而彼四字其音多种。或云哩（上）哩鲁（上）嚧（引）或云撸留卢留或云驺（上）驺（去）里（上）里（去）今顺此记可呼纥里（二合）纥梨（二合）里梨。其第三字自得里音。今者取之而称悉昙中里字。大日经等皆呼初二以驺驺。何不取耶。此记之中呼初二为纥里纥梨。呼第三为里。若取初二可云悉昙中纥里字。既云里字。故知非二。有人难云。彼体不相似。何以为此耶。答有相类体。如若也（二合）字。其下点稍圆。字样非一。何执不似也。问悉昙之称理通诸字。何非迦等耶。答下文云。悉昙十二字中瓯字之下次有纥里纥梨里梨四字。明知。非迦等也。
    第十七章用迦等字体。参互加之。有三十三字。随文受称。谓阿索迦等。各用阿阿等韵呼之。生字三百九十有六。
    林记云。用迦等者。此章以齿声加牙声。以遍口加齿声。如是相参合互不次。至下悉之。有三十三字者。此章字母三十三字以沙贺为一体。故云三十三也。
    随文受称者。以字音即立名云河索迦章。名用阿阿等韵者。韵转声如前三十三字。各生十二。故成三百九十六。
    第十八章正章之外有孤合之文。或当体两字重之但依字大呼（谓多阇吒拏等字各有重成也）
    林记云。正章者。谓上来十七章也。今此章中不生十二故云孤合或当体两字重之等者。迦迦者者等也。此等之文皆依本音而大呼之。注云多阇吒拏等者。粗出字体也。等者等取余字母也。
    或异体字重之。即连声合呼（谓悉多罗等是也）
    林记云。同字重之混以为一。异字重之连声呼。问连声合呼者岂非混义耶。答连续也。为遮段段呼之。非谓混之为一也。
    或不具通闏多。止为孤合之文（即瑟吒罗等字有通三五闏多也）
    或虽生十二之文而字源不次其犹之孤（即阿悉多罗等也）
    或虽异重不必依重以呼（此令五句之末字加其句之初即名盎迦等。属前章）
    或两字联声文形后。声彰其前（如闏盎迦三合等字似云莽迦等也）
    林记云。或字通一二闏多不生十二也止为孤合之文者。止字可作正字。虽通一二而不遍生故亦为孤合文。注云瑟吒罗者。表体三五闏多者。三闏多及坞字点也。问云虽通三五闏多而以不具通诸闏多正为孤合者。若有具通诸闏多者不为孤合耶。故答云或生十二之文而字源不次。其犹之孤。此意解云虽生十二转而不遍诸字故犹孤合也。问前说异体字重之即连声合呼之。若尔诸有异字重之必皆连声呼之耶。故答曰或虽异重不必依重以呼之。即此盎迦章等也。以第五字加前四字之首。而不呼仰迦浊带呼之。问浊带呼之若唯于一合之字耶。故答或两字连声文形其后声彰其前。此意解云。两字上下亦有连声。谓上有闏字下有盎迦（二合）字读之似云莽迦。是即下字之声入于上字也。故大日经字轮品释曰。或有阿字上虽无点而其次第是重字有其仰壤拏曩莽等声以此连即是暗字。所以然者此仰等是点。用加于前阿。即阿字成暗音也。又云啰等声以配于前阿即成恶字也。所以然者啰等皆是傍二点今以连前阿即成恶声也。问连与联有何异耶。答共得力延反。训释有少异。连续也。联不绝也。故知二体相续名为连。一体不绝方称联以为异耳。
  或字一而名分（如沙字有沙府柯反二音。犹假借也）
    林记云。言名者即音也。谓字即以已音用为其名。无更他称。故云名分。问大唐文字有本借音。今此梵文若唯一音耶。故答云或字一而名分注云沙字有沙府柯二音下文云沙下反府下反。今与此相检。字音可误。若疑误要为孚欤。音吐火反。颇类于沙下反。但至如府柯反府下反。虽异而梵文中平去相沙故无有失。
    或用闏多之文。由重增其闏多而音必兼之（如四部林（二合）字从褒（苦侯反）娄（力钩反）与第十一闏多也）
    林记云。即注云如部林（二合）字。此字有第六及第十一闏多。读之皆带两声。其类甚多。至下当明。
    或形非闏多。独为严事之文（如字之上有却月之画也）
    林记云。即注云如字之上有却月之画也。此意云。字上点下有偃月文。不是闏多而庄严字。却月者却仰也。其点形犹如仰半月也。
  或有所成而异其名（谓数字重成一字而其下必正呼。中上连合短呼之。不必正其音。如上娑下迦称阿素迦等也）
    林记云。言名者即音也。注文明之。故不烦辨。然此文意娑字此平声也。娑字之下在迦字时即娑字音急变似索。即阿索迦等也。虽非重叠而别别亦有此义。我大师号舍枳也（二合）随音便称释迦耳。犹如大唐指于不得而读弗得。皆是所成而异其名也。
    或有其声而无其形（此即阿索迦章等字。字则无阿读之皆带其音也）
    林记云。即注云阿索迦章等字也。见字即无阿读之皆带音。大唐语皆有之。
    或不从字生。独为半体之文（如怛达只耶等用则有之字体无之也）
    林记云。即注如怛达只耶等也。言怛达者字下如一点。其右渐细。是名怛达。只野者第二章诸字之下所加是也。用则有之。字体无之者若别见之即非字体。字下从之即有其所以。第二章中许以只耶从于野下又不许之故亦有重也。
    或字有所阙。则加怛达之文。而音掣呼之（如（下）迦佉等字下有画则去（中）秸（古八反）楔（苦八反）等（上）也）
    林记云。言有所阙者若字下加此怛达须即省其字之首下加怛达。得成字体。注云如佉等字下有画者且表体也。古八反。等者若迦字下加怛达者呼之为古八反耳。或云迦下加怛达即半音呼之。师子国三藏所译仪轨皆尔云之。然与此相违南天竺中印度所传不同也。或源由字生增于异形（如室梨字犹有奢罗之像。错成印文。若篆籀也）
    林记云。今案此文室梨字天竺印文也。将为印文改体加庄。故云错成印文。又云若篆籀也者若如也。如大唐以篆籀。为印文。而其字形甚殊常也。
    或考之其生异之其形（讫里俱罗俱娄等从迦之省。及胡卢等文闏多之异。犹草隶也）
    林记云。即注云讫里俱罗俱娄等。讫里者第十六章字也。此字迦下从里。然其迦殊例随便省下。如工字也。俱娄字亦尔也。又罗从字下其体叵了。从迦之省者。明讫里俱娄也。又胡字等加其闏多未必一样以吽知之。皆是草隶也者会违今书吽字诸样不同。斯则等结类也。
    已上叙意也
    已下正字纪。故更题之

悉昙集记（石记）卷上
悉昙集记（石记）卷中

　　　

悉昙字纪

　　娜闏娑（上）啰□社若（而也反）也悉昙（去声）
    已上题目
    林记云。今谓梵娜闏。此云归命。梵娑（上）啰□此云一切。梵社若此云智。梵悉昙此云成就。弘法大师字母悉昙云（悉昙啰窣都）唐云成就吉祥章。
    问今于此悉昙章题表归命一切智句。将有何义益耶。答有尊重道法义。又有归依一切智之益也。故传教圣者。章初置此句。意云。能学者所求之果。是一切智道故。故弘法大师字母悉昙云。此梵字者亘三世而常恒。遍十方以不改。学之书之定得常住之佛智。诵之观之必证不坏之法身。诸教之根本。诸智之父母。盖在此字母乎（云云）明智能学者之所求即在此字母等。问就字门若分别定惠耶。为当不分别而一向为智门耶。答等是惠也。等是三昧也。诸佛定惠悉含此字母。离于此字门之外亦无智慧三昧。具说如别。
    短阿字（上声短呼。音近恶引）
    长阿字（依声长呼。别体作）
    短伊字（上声声近于异反。别体作）
    长伊字（依字长呼。正作）
    短瓯字（上声。声近屋别体作）
    长瓯字（长呼。别体作）
    短蔼字（去声。声近樱系反）
    长蔼字（近于界反）
    短奥字（去声近污。别体作
    长奥字（依字长呼。别体作）
    短暗字（去声声近于鉴反。别体作）
    长痾字（去声。近亚）
    已上梵文十四字在上界。
    义净三藏云。上之三对。上短下长。下之三对。上长下短。
    右悉昙十二字为后章之韵。如用迦字之声。对阿伊瓯等十二韵呼之。则生得迦机钩（矩侯反）等十二字。次用佉字之声。则生得佉欺丘（区候反）等十二字。次生伽其求（瞿侯反）等十二字。已下例然。且先书短迦字一十二文。从第二已下加其闏多即字形别也。用悉昙韵呼之则识其字名也。佉加已下至叉字例然。以成一章。旧云十四音者。即于悉昙十二字中瓯字之下。次有纥里。纥梨。里。梨四字。即除前悉昙中最后两字。谓之界畔字也。余则为十四音。今约生字除纥里等四字也（已上本文二百六字）
    林记云。阿等十二字。义净三藏等者述异解也。而仪轨中皆谟字之注加引字。帝字之注亦有引字。今以此勘会义净之义□于仪轨。故知。六对皆前短后长者南天竺音也。又以暗为短以痾为长。义净云以暗为长以恶为短。此二说共有疑。何者。谓大日经释等皆云恶字加长声点。若十二转中恶字为长声。何更加长声点。所以暗为短恶为长难为指南。文右悉昙十二字为后章之韵者。以阿等十二韵呼于诸字母。各转成十二。故云为后章之韵。文如用迦字等者。且举迦佉伽以余准之。其文易了。文佉伽已下者。如明迦字佉等亦尔。文以成一章者。自迦至于乞叉合三十四字各生十二。转成四百八字。以成一章。文旧云十四音等者。述旧解也。文即于悉昙十二字中者。阿阿等十二字中第六瓯字之下。次有纥里·纥梨·里梨·四字。诸经之中其音不同。如下具辨。文即除前悉昙中等者。最后二字者暗恶字也。界畔者界界境也。畔田界也。意云。将为阿阿等之境置此二字。故云界畔也。十二字中加四省二故云十四音。而今约生字所用除纥里等四字。
    于此十四音有数家解释。玄义记云。古来释云十四。一云。下鲁流为一字。卢楼为一字。足前十二为十四也（灌顶为河西解）二云。取瑞应下卷云。书缺二字。师不能达。反质其志。太子问博士不解。反质其有。今欲表佛解。此二字外道无能解。者。故不止之也。今谓不然。佛今既解。何故不载之耶。书缺二字者。此名二书为二字。出曜本起修行本起中解。外国自有此六十四书阙无二书。亦不止二字。博士不解此。故反质其志耳（为宗师解）三云。报恩云。一涅音。二槃音。三短阿音。四长阿音。乃至第十四痾音也（为宗武解）四云。今谓止是肆昙二字。唤此肆昙字与吴音同音耳。所以无此二字者。河西朗师云。此二字直是赞美前十二字。非是字本。无别所明故不载也。而今犹得为十四音者。所赞叹与能赞叹能所合数故名为十四。如陈如品中二十五谛能所会数故名为二十五法。故胡人十四音为肆昙字名也。此云成就。成就十二字义。总别解明十四音（文。为招提解）涅槃疏（吉藏师）云。此中难解。解者非一（有七解）初广州大亮法师解十四音云。具足有十四音。而今文中从长短阿讫至庵痾止有十二者。此如瑞应经明。年至七岁乘羊车诣师所问学书。时去圣久。书缺二字。以问于师。师不能答。反质其志。既言书缺二字故。此中但有十二也（道暹为僧亮解）第二灵味小亮法师解云。具足有十四音。文中唯有十二者。当以涅槃两字足之。而今不安者定所未详也（裴家为宝亮解）第三宗法师解云。具足有十四而今零落。文中唯有十二。既言具足有十四零落唯有十二者。余二多是悉昙两字。取悉昙两字足成十四也（灌顶为招提解）第四谢灵运解云。以后鲁流卢楼四字足之。若尔则成十六。何谓十四。解云。前庵痾二字非是正音。止是音之余势。故所不取。若尔前止有十足后四为十四也。问。若以后四字足之者。何不接次解释而后别明此四字耶。彼解云。后之四字世希用。故别明也。第五真谛三藏解云。与谢公同云后四字足之。而复小异者。彼云四字何故在后别明。彼云虽是十四音而释义不同。前十为涅槃四德。后四为释三宝及以对法释义不同故。前后名字也（裴家出此二解）第六梁武解并弹前来诸师。彼弹前云。书缺二字者。尔时去圣人所以缺二字。今圣人出世。何得言缺耶（灌顶引观师弹）次宗法师以悉昙足之者亦非。悉昙自吉祥。何关十四音耶（引观师弹）次弹谢公。以后四字足之者。此是外道师名叶波跋摩。教波多婆呵那王。以后四字足为十四音。实非音也。何以知之。此曼陀罗禅师传述彼事文云。边海昆仑未体此旨。亦习外道之气。乃至彼国小乘学者亦复如此。故不得以后四字足也。下释四字中云。六卷云履梨楼吕为楼文。此中云鲁流卢楼。梁武并弹两所文。就两文中此中文小胜。有解云。以此四字足前为十四音。此是摄婆跋摩外道师教婆多呵那王。何故教之。旧云。彼王舌强。故令王诵此字也。梁武既弹前两处文。彼作齄力基梨四字也。现是彼国方言难可分判。梁武解正以涅槃两字为十四。何以知之。文中自云。所言字者名曰涅槃。涅槃岂非字耶。若尔者前何得言书缺二字。解云。涅槃之法非凡夫所知。故云缺二字。今圣人出则具足也。梁武正此文。证以涅槃两字。足十二字为十四音。弹诸法师云。那忽近舍经文。远求余义耶。今弹梁武者。此文云。所言字者名曰涅槃。涅槃但是字。何得言是十四音耶（引观师弹）第七秀法师云。与诸师颇异。彼解云。从长短阿讫至庵痾字有十二字。两字为一音。合有六音。如长短雨阿为一音乃至庵痾两字为第六音也。次从迦佉以去有二十五字。五字为一音。如迦佉伽伽俄。二十五为五音足前为十一也。次从耶啰罗以去有九字。三字为一音。如耶啰罗。九字合有三音。足前合为十四音。彼不取鲁流等四字为音明此四字。直足利前音非是音也。今谓此解为能何故尔。上直言有十四为字本。仍次第解释四十六字。何得独取前者为音后者非音耶。若依秀法师者多并皆是既以四十六为十四音。何得有多小不同前以两字为音或五或三耶。今明此音缓切长短不同。故字有多小之异也（为治城解引观师弹）
    上来二书都有七解不同。为辅今义先引他文。于中涅槃经云。有十四音名为字义（文）章安疏云。古来六解大为二途。前四解单。后二解复。一宗师云。书缺二字不能通故。故无两音止有十二音（一）二招提足悉昙二字（二）三梁武足涅槃。引经云。所言字者名曰涅槃（三）四开善云。于十二字中止取十字除后庵痾。谓是余声故。经释炮音便云。于十四音是究竟义。更取下鲁留卢楼四音足为十四。摄置中央。阿阿伊伊忧忧鲁卢留楼□鲡等也（四）五庄严复解前十二为六音。后五五相随。又取后三三相对。中四字耶啰和赊为一。足前五成六。足上成十二。取罗沙娑呵叉为一迟音。鲁留卢楼为一疾音。是为十四音也（五）六治城云。前两两相随有六。次五五相随有五。后三三相随有三。合成十四音（六）七观师云。古来六解并须弹之。初云书缺二字者。外道师不解反启问太子。太子自知今说涅槃。岂不安二字犹言缺书。弹招提者。悉昙通是外国十四音之总名。岂得将总足别。弹梁武者。涅槃亦云槃利涅隶槃那。此则六字。亦云槃涅槃那那。此五字。何以故止取两字足之。弹开善者。除乌炮两字。足鲁留卢楼四字。若鲁留卢楼是音者。何不在音次第而在字后安之。弹庄严者。经文亲云十四音。何将道取字足音。音字两异。何得相浑（庄严既不成。治城亦坏）又河西以前十二即是十二音。取后四字合为二音。古经本云。梨梨楼楼即是四字为二音。足前为十四音也。又梵本言字不言音。今十二字或十六字随世所用也（七）又一解云。初十二是音。后迦佉下是字。又一解云。初十二字有三事。一字。二字。三音。因此字以为语论端首。然后方及余字。故言本字。河西云。十四音喻之如羹。后九字摄持诸句。如守门人。亦如璎珞。后九字亦字亦音。鲁流下二字童蒙所不习学（文）文字云。北远云。迦佉下三十四字是其字体。恶等十二是生字音。末后鲁流等四字是呼字音。则十四音义备于此矣。又云。或有说云。十四音者梵天语也。根本五十一。其为言音有单有复。单则如上所辨十四音也（除庵恶二）复则有十二为六。五五为五。九字为三。总十四音也。据此亦是圆通之理。然则鲁等非正音也（文八）
    贞观寺（云云）又一解云。三藏传云。五五为五。九字为九。合十四音。阿等十二为韵。鲁等四字。西方好文章者之所加也（十）
    十四音。诸家解释繁多可见之。
    体文亦曰字母（已上本文字在上界也）
    林记云。体文亦曰字母者。此字为体。增以闏多而成十二。故云体文。又此字为母。能生十二故云字母。自下错乱难纠。余偶勘之颇明首尾。达者自知之。
    迦字（居下反。音近姜可反）
    佉字（去下反。音近去可反）
    伽字（渠下反。轻音近其下反。余国有音疑可反）
    伽字（渠我反重音）
    哦字（鱼下反。音近鱼可反。余国有音。鱼讲反。别体作加闏多）
    已上五字牙声（在上界也）
    者字（止下反。音近作可反）
    车字（昌下反。音近仓可反别体作）
    社字（杓下反。轻音。音近作下反。余国有音而下反。别体作）
    社字（重音。音近昨我反）
    若字（而下反。音近若我反。余国有音坏。别体作）
    已上五字齿声（在上界也）
    吒字（卓下反。音近卓我反。别体作。加闏多）
    侘字（拆下反。音近拆我反别体作。）
    荼字（宅下反。轻音。余国有音搦下反）
    荼字（重音。音近幢我反）
    拏字（搦下反。音近搦我反。余国有音。拏讲反。别体作。加闏多）
    已上五字舌声（在上界也）
    多字（但下反。音近多可反别体作）
    他字（他可反。音近他下反）
    陀字（大下反。轻音。余国有音近陀可反）
    陀字（重音。音近陀可反）
    那字（捺下反。音近那可反。余国有音曩。别体作）
    已上五字喉声（在上界也）
    波字（钵下反。音近波可反）
    颇字（破下反。音近破我反）
    婆字（罢下反。轻音。余国有音。闏字下不尖异后）
    婆字（重音。薄我反）
    闏字（莫下反。音近莫可反。余国有音莽）
    已上五字唇声（在上界也）
    也字（药下反。音近药可反。又音只也反讹也）
    啰字（曷力下反。三合。卷舌呼啰）
    罗字（洛下反。音近洛可反）
    缚字（房下反。音近房可反。旧又云和。一云字下尖）
    奢字（舍下反。音近舍可反）
    沙字（沙下反。音近沙可反。一音俯下反）
    沙字（沙下反。音近娑可反）
    诃字（许下反。音近许可反。一本音贺）
    滥字（力陷反。音近即绀反）
    叉字（楚下反。音近楚可反）
    已上十字遍口声（在上界也）
    右字体三十五字。后章用三十四字为体。唯滥字全不能生。余随所生。具如当章论之。
    已上本文三十三字（在上界也）
    林记云。须先明了反音清浊牙齿舌喉唇等。然犹南天竺音多异于中印度诸三藏所译仪轨等。所谓以恶为痾（去）牙声第三字云渠下反。以疑可反为余国音。第五字称为鱼下反。以鱼讲反为余国音也。齿声第三字杓下反。以而下反为余国音。第五字云而下反以坏为余国音。舌声第三字云宅下反。以搦下反为余国音。第五字云搦下反。以拏讲反为余国音。喉声第五字。中天竺诸三藏皆呼为曩。而今为捺下反以曩为余国音。故知。此为余国多是中天竺。是等之类繁多。未知何以辨邪正。然诸佛下时必诞中天。轮王兴世托摩伽王舍。以知。五天之中中天为最。中天之外无有胜处。若以此理准判优劣。可道中天声韵以为美正。余国清浊而多讹谬。问。诸佛说法未必中天。游往五天皆据土音。何以中边辨正讹耶。答。若尔诸佛说法非唯五天。随应六趣悉皆说法。岂取六趣声以为教礼乎。诸有智者可鉴此义也。三十五字者。始自迦至于乞叉（二合）字也后章用三十四字为体者。于出字体虽有三十五。至生十二唯三十四字也。即除遍口音中第九滥字。此唯有字体不能生十二转及为合用。故诸章中皆除此一第一迦迦章。
    右初章生字四百有八。先于字母中。每字平书一十二文。次将闏多如次点之则字形别也。用悉昙韵呼之则识其字名也。其闏多有别体者任逐便用之。皆通此初章。为后相次六章之体。先书此章字。但除重及啰罗三字合三十二字所生三百八十四字。即将野等字如次于下合之后加闏多则字字别也。将悉昙十二韵相对呼之则识其字名也。恐未晓悟。更每章头书三数字以为规准。后皆仿此。
    已上本记文一百五十四字在上界也（自第一至于此也）
    林记云。右初章等者。三十四字各生十二故云四百有八。先于字母等者明字体也。用悉昙韵呼之者。以阿等十二韵呼下诸章也。则识其字名者名即音也。字即以音为名耳。其闏多有别体者任逐便用之者。谓于闏多皆有别体。须任意用之。皆通此初章等者。谓后后诸章字体及其闏多皆以初章为其轨模。次六章体等者。第二以下六章之字体。先书此章字字下各次第加野啰罗□摩娜字（皆省上也）但除重及啰罗三字。此罗者是罗鉴反。遍口十字中第九字也。三十二字等者明字母及所生。即将野等如次于下合之者。如前所说。以野等六字次第加六章之下。后加闏多等者。加其闏多。准第一章加闏多故字体相别也。
    将悉昙十二韵等者。以阿等十二韵相准呼之知其字者也。恐未晓悟等者三数字者重及啰罗。此意云。恐未悟者以不分明准推之将为规法后者第八以下章也。仿此者省重及啰罗也。
    （东记云。所记巨多也。依上前纪文而重述。故不取山记。于此章无解释也）
    第二枳也枳耶章
    林记云
    己也（二合）  纪耶（二合）  纪以（二合）  纪夷（二合）
    短庾（二合）  矩愈（二合）  枳曳（二合）  枳^6□（与盖反）
    句喻（二合）  句曜（庚告反））  矩焰  迦（上）夜
    已上第二章初字所生一十二文。后皆仿此。读者连带转声调韵呼之者。标章出体。后字例之。连带者两音相迫非别别也。后者佉也（二合）十二准前。伽也（二合轻音）十二准前。伽也（二合重音）十二准前。哦也（二合）十二准前已上牙音。五音中宫也。
    者也（二合生十二）  车也（二合生十二）  社也（二合生十二）  社也（二合生十二）
    若也（二合生十二）  已上齿音  五音中商也
    吒也（二合生十二）  侘也（二合生十二）  荼也（二合生十二）  荼也（二合生十二）
    拏也（二合生十二）  已上舌音  五音中征也
    多也（生十二）  他也（生十二）  陀也（生十二重音）  陀也（生十二）
    那也（生十二）  已上喉音  五音中角也
    波也（生十二）  颇也（生十二）  婆也（生十二重音）  婆也（生十二）
    闏也（生十二）  已上唇音  五音中羽也
    也也（二合除之）  啰也（生十二）  罗也（生十二）  □也（生十二）
    奢也（生十二）  沙也（生十二）  娑也（生十二）  诃也（生十二）  叉也（生十二）
    已上遍口音
    上来是第二章。以半体只耶用加三十四字下。或详只耶闏多即也字省头。若尔除重。尔时字母三十三也。生字三百九十六亦三百八十四。具如前解。
    东记云。可云除之（大呼）四字。见残字母三十有一。生字三百七十有二（云云）山记云。此中将半体中只耶。合于初章迦迦等字之下。名枳也枳耶。生字三百九十有六（枳字几尔反。今详只耶当是耶字之省也。若然亦同除重唯三百八十四。今以五五第一句末仰字合后九字之上。是属第十五章。故于此章可除一字。唯有三百七十二字。然将只耶合之后加闏多。夫重成之字下者皆省除头。上者宜尾。已下并同准。须逐便不省。或云读者连带转声调韵呼之）
    据实除四字。残母字三十一。见生字三百七十有二。
    第三迦略迦略章
    林记云。迦略。迦略。己里。机厘。茍溇。茍娄（吕钩反）余同上者。十二转音韵准前呼之。以遍口十字中第二啰字（ 取下半体之形）始自迦至于乞叉诸字下皆加之。是称第三章。唯至重除之。及罗鉴反亦省之。
    东记云。今云。先除啰字即除啰罗（大呼）重体字也。又除罗字。则有字母三十三字。生字三百九十有六。又于此章以啰字合仰字下即盎啰（二合）字也。可属下第十五章也。则除此字唯有字母三十二。生字三百八十有四。故于此章可云除之滥啰（大呼）盎啰三字。见残字母三十有二。生字三百八十有四也。山记意同也。
    第四迦□迦□章。
    林记云。迦（上）□（二合）迦罗（二合）十二转皆准前。故不记耳。此章中以遍口中□字加诸字下。至重除之。
    东记云。今云此章先除啰□字亦除□（大呼）重体字又除滥字则有字母三十二字。生字三百八十有四。又于此章以□字合仰字下。即成盎□字。可属下第十五章也。则除此字唯有字母三十有一生字三百七十有二。故可云此章中除之四字。见残字母三十有一。生字三百七十二。
    山记云。此中将□字合初章字之下。名迦罗。生字三百八十有四（□字洛下反。此中宜用□字省）据实除四字残母字三十有一。见生字三百七十有二）
    第五迦□迦□章
    林记云。迦□（平）者转声同上。此章中以遍口十字中第四□加诸字下。唯至重除之。又除罗鉴反字诸章皆同。
    东记云。纪云第五章将□字合初章字之下名迦缚（二合上）迦□（平）生字三百八十有四（缚字房可反）今云。此章先除啰□字亦除□（大呼）重体字。又除罗字。则有字母三十二字。生字三百八十有四。又于此章以□字合仰字下即成盎□字。可属下第十五章也。则除此字唯有字母三十有一。生字三百七十有二。故于此章可云除之。四字。见残字母三十有一。生字三百七十有二。
    山记云。此中将□字合初章字之下名迦□（上）迦□（平）生字三百八十有四（□字房可反。此中宜用□省以驮字腹是巨粗首尾皆尖与婆□省为异）据实除滥啰啰□盎□四字。残母字三十有一。见生字三百七十有二。
    第六迦闏迦闏章
    林记云。迦闏（二合）迦闏（二合）者十二皆同上。此章中以唇声中第五字加诸字下至重除之。东记云。今云此章先除啰闏字。亦除闏（大呼）重体字。又除滥字。则有字母三十二字生字三百八十有四。
    山记云。此中将闏字合初章字之下名迦闏迦闏生字三百八十有四（此中宜用闏省右点稍高也。娜字省以右头稍下为异也）此章除滥勒闏闏（大呼）三字。以母字三十有二故生字三百八十有四。
    第七迦娜迦娜章
    林记云。迦娜（二合）迦娜（二合）者十二同上。此章中以喉声中第五字加诸字下至重除之。
    东记云。此章将曩字合初章字之下名迦娜（上）迦娜（平）生字三百八十有四。今云。此章先除啰曩字亦除娜（大呼）重体字又除滥字。则有字母三十二字生字三百八十有四。
    山记云。此中将曩字合初章字之下名迦娜（上）迦娜（平）生字三百八十有四（此中宜用曩省）此章除滥勒曩曩（大呼）三字以母字三十有二故生字三百八十有四。
    第八章阿勒迦章
    阿勒迦（上）  阿勒迦（平）  伊力纥（上）
    伊力机（平）  欧鹿茍（上）  欧鹿钩（平）
    医力蓟  医力介  阿勒句
    阿勒憍（脚号反）  阿勒剑  阿勒迦（去）
    右第八章字同初章字用半体啰加诸字上后点闏多也。又此章为后相次六章字体同前第二已下也。但加半体啰也。已上本纪文八十八字（在上界也。除梵字及上去等也）
    林记云。以遍口中第二啰字加第一章诸字之上然其啰字半体用之。言半体者省半以下但取其头加字上也。又是啰字带阿声故。今此章中皆用阿声非有字体也。
    右第八章字同初章但用半体啰加诸字上后点闏多者此章以中半体啰加诸字上而半体者下字不知所由可作啰字。又此章为后相者。以下六章皆以半体啰加第二三四五六七章诸字上。用半体啰六章皆同。故云为后相。次六章等者释所以也。但加半体也者。或本误而作下字也。
    东记云。此章先除啰字即除（大呼）重体字又除滥字即字母三十三字。生字三百九十有四（今云。六之字误成四字欤）
    山记云。此章除滥啰二字以母字三十有三。故生字三百九十有六。
    第九阿勒己也章
    林记云。此章中以半体啰。加第二章诸字上。生字三百八十有四（若是省亦同除重）
    东记云。此章先除啰即除全非生字。亦除也（大呼）重体字。即除阿哩也（大呼）又除滥字。则有字母三十二字。生字三百八十有四。
    今据下第十八章云。联声字。上闏下盎迦。后字之声入于前字似云莽迦也。用此章字皆然故（云云）第二章以只耶字。合字下已属第十五章以了。今于此章以半体啰加盎也字上可属下第十八章也。则除此字唯有字母三十一字。生字三百七十有二。故于此章可云除之四字。残字母三十有一生字三百七十有二。
    山记云。此中将半体啰加第二章字之上名阿勒枳耶。生字三百八十有四。（若是耶省亦除重。今以诸字加盎迦章字者属孤合章。莽迦字等类也。又重体啰加诸字者全非文字。世不行用之也）
    据实除滥哩野（无音）郎野四字。残字母三十有一。见生字三百七十二字。
    第十阿勒迦略章
    林记云。此章中以半体啰加第三章字上。字母三十三字。生字三百九十有六。
    东记云。今云此章先除啰字即除章全非字。又除罗字。则有字母三十三字。生字三百九十有六。又第三章以罗字合仰字下已属第十五章以了。今于此章以半体啰加盎啰字可属下第十八章也。则除此字唯有字母三十三字生字三百八十有四。故于此章可云除之滥非字阿郎啰三字。见残字母三十有二。生字三百八十有四。
    山记云。据实除三字。残字母三十有二。见生字三百八十四。
    第十一阿勒迦□章
    林记云。此章中以半体啰加第四章诸字上。生字三百八十有四。
    东记云。今于此章以半体啰加盎□字。可属下第十八章也。则除此字唯有字一字母三十一字。生字三百七十有二。故于此章可云除之滥（非字）阿藾□（大呼）阿郎□四字。见残字母三十有一。生字三百七十有二。
    山记云。据实除（无音）四字残字母三十有一。生字三百七十二。
    第十二阿勒迦□章
    林记云。此章中以半体啰加第五章诸字上。生字三百八十有四。
    东记云。今云。此章先除啰字即除全非字亦除□（大呼）重体字除阿□□（大呼）字又除罗字。则有字母三十二字。生字三百八十有四又第五章以□字合字下已属第十五章。以了。今于此章以半体啰加盎□字可属下第十八章也。则除此字唯有字母三十一字生三百七十有二。故于此章可云除之四字见残字母三十有一。生字三百七十有二。
    山记云。据实除滥（无音）勒□郎□四字。残字母三十有一。生字三百七十有二。
    第十三阿勒迦摩章
    林记云。此章中以半体啰加第六章诸字上。生字三百八十有四。
    东记云。今此章先除啰字。即除（全非字）亦除摩（大呼）重体字即除阿□闏（大呼）字又除罗字。则有字母三十二字。生字三百八十有四。
    山记云。此章除滥勒闏（无音）三字。以母字三十有二故生字三百八十有四。
    第十四阿勒迦娜章
    林记云。此章中以半体啰加第七章诸字上。生字三百八十有四。
    东记云。今此章先除啰字。即除（全非字）亦除那（大呼）重体字。即除阿论那（大呼）字。又除啰字。则有字母三十二字。生字三百八十有四。
    山记云。此章除滥勒那（无音）三字以字母三十有二故。生字三百八十有四。
    第十五盎迦章
    盎迦（上）  盎迦（平）  应纪（上）  应机
    蓊句（俱口反）  蓊钩（俱侯反）^5□蘡（于项反）  蘡介
    拥句  拥憍（脚傲反）  盎鉴  盎迦（去）
    已上一迦字上用盎字冠之。生字二字也
    盎佉（上）盎佉（平生十二字同迦字用闏多及呼字转声生十二字同上）
    盎伽（上）盎伽（平生十二字同上）
    盎伽（上重平重。生十二字同上。字并将冠上四字之首。不复自重。后皆放之）
    已上牙声之字皆用盎声。
    安者（上）  安遮（平生十二字同上是字之省也）
    安车（上）  安车（平生十二字）
    安社（上）  安社（重生十二字）
    安阇（上）  安阇（重生十二字字为上四字所用不可更自重。）
    已上齿声之字。同用安音阿亶反。
    安吒（上）  安吒（平生十二字）
    安侘（上丑加反）  安侘（平生十二字）
    安荼（上）  安荼（生十二字）
    安荼（上重）  安荼（平重生十二字。字为上四字。所用不可更自重若有自重者便属别章。则大呼拏音。非盎拏也。余并同此也）
    已上舌声之字同用安声。
    安哆（上）  安多（平生十二字）
    安他（上）  安他（平重生十二字）
    安柁（上）  安柁（生十二字）
    安柁（上重）  安柁（重音。生十二字。此字为上四字所用。不可更自重。若重属别章则大呼那也）
    已上喉声之字同用安声。
    唵跋（上）  唵波（平生十二字）
    唵颇（上）  唵颇（生十二字）
    唵婆（上）  唵婆（生十二字）
    唵婆（上重音）  唵婆（平。重音。生十二字。字为上四字所用。不可更自重）
    已上唇声之字同用唵声。
    盎也（上）  盎耶（平生十二字）
    盎啰（上）  盎啰（平生十二字）
    盎罗（上）  盎罗（平生十二字）
    盎啰（上）  盎□（平生十二字）
    盎舍（上）  盎者（平生十二字）
    盎洒（上）  盎沙（平生十二字）
    盎娑（上）  盎娑（平生十二字）
    盎诃（上）  盎诃（平生十二字）
    盎乞（上）  盎叉（平生十二字）
    已上遍口声
    右此章字。两字重成不得依字呼之。异于诸章故云异章。然盎安等将读之际。潜带其音。亦不分明称盎安。
    已上本纪（在上界也）
    林记云。生十二字准余知之。注云迦字上用字冠之者。此章中以第五字加上四字首今检注意可言迦字之上用字冠之。字者写误也。哦之梵字相类字。若犹作又作上字其义不可也。盎佉（上）盎佉（平）生十二字同上。盎伽（上）盎伽（平）盎伽（上重）盎伽（平重）不能自重。
    口上牙声
    安者（上）安遮（平）安车（上）安车（平）安社（上）安社（平）安阇（上重）安阇（平重）者齿声五字中以第五字加四字上不能自重也。安吒（上）安吒（平）等者舌声五字中以第五字加四字上不能自重。若自重者即属孤合非此章字。除之。安哆（上）安哆（平）等者喉声五字中以第五字加余四上不更自重盎也盎耶等者以牙声五字中以第五字加遍口声九字之上。但有重书家写误之。非有异义。右此章字等者明除重之所以及详读字音也。
    东记云。第十八章纪云。或当体两字重之。但依字大呼。谓多阇吒拏等字各有重成也。又云等等余字母并有重成之用也。但大呼不得言多啰等也。今此文云拏等自重者便属别章。则大呼拏等非盎拏等者。谓属此第十八章即除。此中大呼仰若拏那闏四字。又以初句第五仰字加九字上之中初有四字盎也盎啰盎□盎缚于上第二三四五章除之。于此第十五章存之。此四字上更加啰字。呼云阿郎也。阿郎啰。阿郎□。阿郎□。于上第九十十一十二章除之。于彼第十八章存之。又纪云。异章句末为他所用。兼下除之六。即盎迦章字牙齿舌等句末之第五字为上四字所用。亦不可更自重故除之也。言兼下者即下遍口十字之中第九滥字。故于此章乃除仰若拏那闏滥六字。则有字母二十九字。生字三百四十有八。
    山记云。此章中以迦遮吒多波等句末之第五字。各加于当句前四字之上。及初句末字加后耶等九字之上。名盎迦安遮安吒安多唵波盎耶等。其必不自重。唯二十九字。由不韵合名异章。各用阿等韵呼之。生字三百四十有八（盎字阿党反。安字阿亶反。唵字阿感反）此章两字重成不得依字呼之异于诸章故云异章。然盎安等将读之际。潜带其音。亦不分明称盎安也。字。并为各上四字所用。不复自重者便属别章。（谓可属孤合章亦则可大呼云哦若拏那闏。不得呼盎哦安若安拏安那唵闏。又以初句第五哦字加九字上之中。初四盎野盎啰盎□盎□存此章故没上第二三四五章。更加啰字属孤合章）此章亦除滥字。则以字母二十有九故除五字。生字三百四十有八。
    第十六纥里章
    讫里乞里佉里佉里（重音）质里质里此里此里曰里曰里实里实里。已下并同。但用于下合之读者取其声势。亦有用闏多得重成字用非遍能生也。已上本纪文（在上界也）
    林记云。以里字半体加牙声五也。以里加齿声五字下也。注文已下并同者。舌喉唇及遍口字之下。亦皆从里故云并同。然随用加闏多非遍能生。
    东记云。纪云第十六章用迦等字体。以别闏多合之。谓之讫里。成字三十有四（或有加前闏多得成字。用非遍能生。且据本字言之。今详讫里之闏多只是悉昙中里字也。）又云第十六章讫里乞里佉里□里质里质里此里齿里曰里实里已下并吉里不同。但用于下合之。读者取其声势亦有用闏多得重成字用非遍能生也。今云。纪云有十一闏多（阿等韵生字用十闏多。字傍点名毗洒勒沙尼此云去声非为闏多。讫里章用一别闏多也）此乃伊等十字成点为十闏多。里字成点为一闏多。阿字引点不为闏多。纪文亦云。且先书短迦字一十二文。从第二字已下加其闏多。即字形别也。若依此文第二字点亦名闏多。此章意云通闏多上加别闏多。但成初二转声而已。别闏多上加通闏多。但成初二后八转声。并非遍生十二转声。其故且据此章本字别闏多字言之。亦加去声而已。此章亦除滥字。且有字母三十四字。更加引声六十八字。
    山记云。此章中用迦等字体。以加闏多合之谓之讫里。成字三十有四（或有（下）加（二）前闏多得（上）成字用非遍能生。且据本字言之。今详讫里之闏多只是悉昙中里字也）此章亦除滥字。且据母字三十有四并吉里反。同但用于下合之读之。取其声势。亦有用闏多得重成字用非遍能生也（正使通闏多上加别闏多只成四字之声谓初二后二声也。纪中且据母字言之亦列引声而已）
    第十七阿索迦章
    阿索迦（生十二字）  阿索佉（生十二字）
    阿柁伽  阿柁伽（重）
    盎迦怛罗  阿□遮
    阿伐军  阿伐社
    阿伐阇（重）  阿社若
    阿瑟吒  阿瑟他
    阿柁拏  阿柁荼（重）
    阿瑟拏  阿萨多
    阿萨他  阿伐柁
    阿伐拖（重）  阿勒多萨那
    阿萨波  阿萨颇
    阿拖婆  阿拖婆（重）
    阿勒叉闏  阿勒叉微耶
    阿勒叉微厘野  阿刺多
    阿多迦□  阿吒奢
    阿吒沙  阿沙诃
    阿婆沙
    已上一章重文读之。皆带阿声。连促呼之。此亦除滥字又合娑诃字唯三十三字。皆通十二字加闏多也。其于字母不次者分入后章。
    已上本纪文在上界也。
    林记云。此章中互合不次。然不失其数但遍口中合娑诃为一。故此章中字数三十三字各十二。都数应知。然此章中诸字皆带阿声而无字体。又索迦（二合）者以遍口中娑字加牙声中迦字之上繁文故不论耳。已上等者明带阿声。此章亦除字者即滥字也。后章者第十八孤合章也。其不次者皆孤合摄。
    东记云。纪云第十七章用迦等字体忝牙加之有三十三字。随文受称。谓阿索迦等各用阿等韵呼之。生字三百九十有六。
    （一一字下如上可有汉字。今略不取之）
    已上一章重文读之皆带阿声连促呼之。此章亦除滥字又合沙诃字唯三十三字。皆通十二字加闏多也。其于字母不次者分入后章。今云。言皆带阿声连促呼之者据下第十八章。纪云。或有所成而异其名（谓数字重成一字而其下必正呼。中上连合短呼之。不必正其音如上下称阿索迦等也）或有其声而无其形（此即阿索迦章等字。字则无阿读之皆带其音也）故知。此章合字皆带阿声。非谓一切合字皆带读之。又据第十八章纪云。或异体字重之即连声合呼。谓悉多啰等是也。此字实体是萨多啰而今呼之称悉多啰准而评之。一切合字读其上字。或如三五七八转音。故知。此章阿勒叉微耶字微音。阿勒叉微厘耶字中微厘之音。虽无第三转字之形。呼如第三转字之音。然据十二转法。初转可云阿洛叉博（无可反）野及以阿洛叉□（无可反）啰野。又据字母纪云叉字楚下反。此字实体是乞叉字而□□直云叉者诸梵文中为成一音。或重二字以其上字为连声势。具如别论。今于字母次合异字以为此章。其于字母不次合者分入后章。此章除滥亦合沙诃。唯有字母三十三字。生字三百九十有六。
    山记云。此中用迦等字体。参互加之。□三十三字阿文受称。谓阿索迦等。各用阿阿等韵呼之。生字三百九十有六。一章重文读之。皆带阿声连促呼之此章除滥字。又合沙诃字。唯三十三字。皆通十二字加闏多。促者所谓或有所成而异其名（谓数字重成一字。而其下必正呼。中上连合短呼之。不必正其音。如上娑下迦称阿索迦等也）或有其声而无其形（此即阿索迦等字则无阿读之。皆带其音也）

悉昙集记（石记）卷中
释昙集记（石记）下卷



    第十八章孤合之文
    阿跋多  阿吒迦
    阿娜萨□  阿吒瑟车啰
    右此章字类流派无尽。或通三五闏多读之。并同上章。当体重两多多社社吒吒拏拏等字（并依本字大呼。不得云多多也）联声字（上闏。下盎迦。后字之声入于前字似莽迦也。用此章字皆然）两重闏多字部林（去）齿林（去）吽（已上字有第六及第十一闏多。读之皆带两声也。梵是第六闏多。分布于傍也）半体文多达。又作（皆同也）只耶（当是字之省也）印文字（是室梨字酉域印也）此类甚多。略出其状也。前叙云。罗字于生字不应遍诸章。谓第二第四五六七章用之。其字则属第八章也。若第三及第八章用之。成当体重非此章字也。若第九已下四章用之。则更重重全非字也。其啰字当体重及重章中当体重。书者至此但存一重字。不须生十二也。虽或有用处亦通三五闏多。非遍能生故不入生字之内。缘存一当体重字故云容之勿生也。后第十八云。或当体两字重之。但依字大呼。谓多阇吒等各有成也。等者余字母。并有重成之用也。但大呼之。不得言多多啰啰等也。
    已上本纪文（在上横界也）
    林记云。第十八章孤合之文者孤独也。此章字母不生十二。犹如孤独故称号孤也。二字兼合故名为合。问此章字或生十二。即阿悉多啰等也。或通三五闏多。何云孤合耶。答文云。虽生十二而字源不次。其犹之孤意。云虽生十二转而其声不遍。三十余字母但是一字之母故犹孤合。通三五闏多者准知之。阿跋多等者出字体也。阿声无别体但带声势。跛者唇声中第一字。多者喉声中第一字也。阿吒迦者。阿声如前。吒者舌声中第一字。迦者牙声中第一字。阿娜萨□者。阿如前。娜者喉声中第三字。萨者遍口中第七字。□同声第四字也。阿吒瑟车啰者。吒者舌声第一字。瑟者遍口第六字也。车者齿声第二字。啰者遍口第二字也。或通三五闏多读之者。此等字体随用通第三第五闏多。并同上章者。其三五闏多声准上诸章读之。当体重者。此章字类非一。前明他字合今摽同字重。多字等者。即表字体。等者等取诸余字母。并依本字者。显非他声。大呼者。陈异单字不得云多多者。遮不悟之人。例于余章连声重带读之。联声字者。力延反不绝耳。连于类如联连不绝。注云。上闏。下盎迦（二合）后字之声入于前字似云莽迦。此显类也。二音相连不绝。故云联声。两重闏多字部林（二合）者。此字具第六第十一闏多。故云两重闏多。余字准之。注此是六闏多者。者点样也。第六闏多之别作也。半体文哆达等者。一一非字相合方成。故云半体。哆达只耶者半体文之号也。又作者。哆达之体如一字右头稍细耶。字之省可知。印文字者。是室梨字也。以遍口中第二字从第五字下。西域以为印文（今私云。如私记解者此字也。即第三迦罗章遍口第五字也。十二转中第四字也。有疑）前叙云等者。明乎啰字不遍之由。如前具论之。其啰字当体重者。第三第八章中也。及重章者第十等也。当体重者。且第十章中有当体三重故。云且存一重不须生十二者。明属孤合也。虽或等者。虽通三五闏多非遍生故不开生字之别。缘存一当体等者。虽通三五隐之不论。但存一重故云不生容入也。后第十八等者。文意易了。
    此记稍分明。写家多错谬。闲略述其意。勘人可知（云云）
    东记云。纪云。第十八章正章之外有孤合之文。或当体两字重之。但依字大呼（谓多阇吒拏等字各有重成也）又云。当体重（多社吒拏那等并依本字大呼。多依本字大呼不得云多多也）又云。第十八云。或当体两字重之但依字大呼。谓多阇吒拏等者。等余字母并有重成之用也。但大呼之不得云多多啰啰等也。又云。其啰字当体重。及重章中当体重。书者至此但存一重字不须生十二也。虽或有用处亦通三五闏多。非遍能生故不入此生字之内。缘存一当体重字故云容之勿生也。今云。纪叙文云。生字之章一十有七。各生字殆将四百。则梵文彰焉正章之外有孤合之文。连字重成即字名也。今至孤合文章纪有十五。或例核实言之。其中九半正列孤合之文。其余六半追释诸章之文。今此初文名当体重。据实三十四字并有重成之用。虽或有用处亦通三五闏多。非遍能生故今书之但存一字。上十五章所除当体两字重者皆摄此章。又第九十一二三四五章当体重字。如啰字者。及余重字如啰字者同摄此章。上字母中遍口十字。第九滥字。前十七章都除之者可摄此章。即是□当体重第十一。
    纪云。或异体字重之即连声合呼。谓悉多啰等是也。又云。第十八章孤合之文。阿跋多。阿吒迦。阿娜萨□阿吒瑟车啰。右此章字类流派无尽。或通三五闏多读之。并同上章今云。此第二文名异体重。诸异体重。其于字母不次合者皆摄此中。故知。诸梵文中异体重字。上十七章所不摄者悉摄此中。故云流派无尽。若有用处。或加三五闏多读之。并同上十七章闏多之声。
    悉多罗  阿跋多  阿吒迦
    阿娜萨□  阿吒瑟车啰
    纪云。或不具通闏多。止为孤合之文（即瑟吒罗等字。有通三五摩多也）今云。此第三文。重释第二异体重中或通三五闏多之文。
    纪云。或虽生十二文。而字源不次。其犹之孤（即阿悉多啰等也）今云。此第四文。重释第二异体重中或通十二之文。
    纪云。或虽异重不必依重以呼之（此五句之末字加其句之初即名盎迦等。属前章也）今云。此第五文。追释第十五章非孤合文。
    纪云。或两字联声。字形其后。声彰其前（如闏盎迦等字云莽迦等也）又云。联声字（上摩下盎迦。后声入于前字似云莽迦也。用此章字皆然也）今云。此第六文。名联声字。言用此章字皆然者。谓用第十五章诸字合于字母三十四字下。皆以联声读之并然。此文且出闏盎迦字。准之初以闏字合于第十五章诸字之上以示揩式。又上第九十一二章所除阿郎也。阿郎啰。阿郎□阿郎□四字。今摄此中。他放于此。
    纪云。或字一而名分（如字。沙孚府二音。犹如假借也）今云。此第七文。重释上字母中遍口十字。第六沙字。如彼文云。沙字（沙下反）音近沙可反。一音府下反。今此文云。沙者彼沙可反。此孚府者。是沙字有孚府二音。此外更有彼府下反。此于一国自有多音。犹如真旦本音借音。若于余国。及约新旧稍有多音。具如体文。故知。此文具释字。字非孤合文。
    纪云。或用闏多之文重。增其闏多。而音必兼之（如部林字。从褒（菩侯反）及娄（力钩反）与第十一摩多也）又云。两重摩多字。部林（去）齿林（去）吽（已上字有第六及第十一闏多。读之皆带两声也。是第六摩多。分布于傍也）今云。此第八文。名为两重闏多字也。其部林字。若合裒（菩侯反）及娄（力钩反）与第十一闏多。则成三重闏多。而云两重者。谓裒娄同是第六闏多。今以合一体故。以邬从娄作裒娄形。据此第六及第十一名为两重。作部林形。而诸梵文或作。或作。恐书者误。又梵文中部林。讫唎。斛。勿等。皆摄此中。此一字母重二闏多。若如第五恶（引）字。是重第二及第十二。唵字。是重第八及第十一。此是两重悉昙之字。亦摄此中。第五邬字。是短声字。第九污字。是长声字。今以长声为唵字体（经云。喉中□声长呼）或作唵字（短声）恐传者误。
    纪云。或形非闏多。独为严事之文（如字上仰月之一画也）今云。此第九文。此释正章第九闏多之中。严事之文。谓暗字等画非孤合文（有释或纪注云。止字之月脚画也。是梵文灭点之文。谓等点也）
    纪云。或有所成而异其名（谓数字重成一字。而其下必正呼。中上连合短呼之。不必正其音。如上娑下迦称阿索迦等也）或有其声而无其形（此即阿索迦章等字。字则无阿。读之皆带其音也）今云。此二第十第十一文。追释第十七章非孤合文。
    纪云。或不从字生。独为半体之文（加怛达只耶等用则有之。字体无也）或字有所阙。则加怛达之文而音掣呼之（如等字下有之画。则云秸（古八反）禊（苦八反）等也）又云。半体文哆达。又作（皆同也）只耶（画是耶字之省也）今云。此第十二第十三文。其中第十二文。半释第二章等只耶半体之文非孤合。半释此章怛达半体之文。是孤合文。第十三文。重释怛达合字之法。言字有所阙者。谓同半音呼半音也。今言迦佉等者。等余字母。或梵文中加悉昙字作阿（半音）等形。或梵文中□字作形。斛字作形。勿字作形。此等虽非半音之字犹是可摄孤合之文。
    纪云。或源由字生。增于异形（如室梨字。犹有奢罗之像。错成印文若篆鎺也）又云。印文字是悉梨字。西域为印也。此类甚多。略出其状也。
    今云。此第十四文。别释纥里章中别用之法。此室梨字虽出上章。今从别入孤合文。
    纪云。或考之其生异之其形（讫里俱啰俱鲁等从迦之省。及胡嚧等摩多之异。犹草隶也）斯则梵书之大观焉。
    今云。此第十五文。追释第三第十六章闏多之异非孤合文。
    初章。纪云。其闏多有别体者。任逐便用之皆通。诸梵文中闏多之体十二字中。第二去声通作形。或作形。或作形。或作形。或作形（已上五字一去声点样样。初通次四）至若字等。通作形。或作形。或作形。或作形。或作形（已上六字初通次五。去声点样样）至若字等。通作形。或作形（已上三字初通次二。去声点样样）
    至拏字等。通作形。或作形（已上拏字去声点样）第三第四两字。通作形。或作形。或作形。或作形。或作形（已上十字。第三第四闏多样样）
    至□字等。通作形。或作形（已上四字。□第三四点样样）
    第五第六两字。若至迦字通作形。或作形（已上四字点样样）
    至佉字等。通作形。或作形。或作形。或作形（已上八字点样）
    至伽字等。通作形。或作形。或作形。或作形。或作形。或作形。或作形。或作形。或作形。或作形（已上二十余字）
    若至啰字。通作形（已上字三字中二字通样）
    第七第八两字。通作形。或作形。或作形。或作形（已上八字点样样）
    若至若字。通作形。或作形（已上五字初一字本体次四字点样样）
    第九第十两字。通作形。或作形。或作形。或作形（已上初二字通样次六字点样样）
    若至作阇字。通作形。或作形。或作形或作形（已上九字初一字本体次八字点样样）
    若至□字。通作形。或作形。或作形（已上七字初一字本体次六字点样样）
    第十一第十二两字。通作形。或作形。或作形（已上六字）
    略出大既具捡梵文。
    又第二章。纪云。将半体中只耶合于初章字下。夫重成之字下。皆省除头也（已上并同）今云。上字之下及下字之头并省者。所谓字也。如文所告者。初章中加只耶者也。上字省下。下字省上。即成形也。如是趣可知之。
    又第八章。纪云。将半体啰字加初章字上。又叙文云。两个半体兼合成文。半体只耶兼合半体啰成字。所谓也。准而论余凡诸省者。随便省下字之头。是也。或省上字之尾。是也。或省上尾下头。安左字也。或并不省。等也。并亦皆得。但省字形稍有相涉。
    盎也  吒也  安左  若□
    攘^5□  枳攘  若拏
    拖也颇也窣都悉拏
    迦驮迦□他字（大呼）波□
    □字（大呼）驮字（大呼）婆（大呼）驮□驮
    其类甚多。特可检审。
    十八章略以毕焉
    山记云
    此中正章之外有孤合之文。此章字类流派无尽。或通三五闏多读之。并同上章。或当体两字重之。但依字大呼（谓多阇吒拏等字各有重成也）当体重（两多字。则依本字大呼云多。不得云多多也。阇吒拏等者。余字母并有重成之用也。但大呼之。不得云多多罗罗等也）上体文中。滥字前十七章除者。可摄此章。当体重□第十一字。乃知。三十四字皆通十二。然今言孤合者。所谓其啰字当体重。及重章中当体重。书者至此存一重字不须生十二也。虽或有用处亦通三五闏多。非遍能生故不入生字之内（今于此章可随用处宜通三五闏多而已）
   （已上六十六字）
    或异体字重之。即连声合呼。谓悉多罗等是也。其于字母不合者。分入此章。然今言孤合者。所谓此章字类流派无尽。或通三五闏多。读之并同上章。或虽生十二之文而字源不次。其犹之孤（即阿悉多罗等也。今依纪文且例五字）
    阿悉多罗  阿跋多  阿吒迦  阿娜萨□
    阿吒瑟车啰
    或不具通闏多。止为孤合之文（即瑟吒啰等字有通三闏多也）瑟吒啰等或两字联声文形其后声彰其前闏盎迦等或不从字生。独为半体之文。怛达只耶等。或用闏多之文重。增其闏多。而意必兼之部林齿林吽（已上字有第六及第十一闏多读之。皆带两声也）或字一而各分（二音沙孚府）或考之其生异之其形（讫里俱啰俱嚧胡嚧）或形非闏多。独为严事之文（如字之上有仰月之画也）或源由字生。增于异形室利。
    此章字类流派无尽。斯则梵书之大观焉。
    如闏盎迦（三合）联声字（上闏下盎迦。后字之声入于前字似云莽迦也。用此章字皆然诵。用盎迦章字加余三十三字之下。除上字同体重者。谓以盎迦等。非加哦等下。彼章已有二十九字。故知可有二十九个三十三字。今例此令他皆效此）
    已上纪出（云云）甚多疑。不用欤。知可有二十九个三十三字。今列此个。此皆效此。
    或从字生独为半体之文（加怛达只耶等。用则有之。字体无也）或字有所阙。则加怛达之文而音掣呼之（如迦等云秸（古八反）禊（八香反）等也。半体文。多达又作。皆同也。只耶反。当见耶字之省也）言半体音半音字也（如说体文韵字亦然）
    或用闏多之文重。增其闏多。而音必兼之。如部林（二合）字从裒（菩侯反）及娄（力钩反）与第十一文闏多也。两重闏多（部林。云齿林。云吽。已上字有第六及第十一闏多。读之皆带两声也。此是第六闏多。分布于傍也）言两重者重本韵也（或一体文重二韵点亦重二点。或无体文重二韵点亦重二点。并以可摄此中也部林齿林吽已上纪出）恶（引）唵（已上字加）或字一而名分（如字有沙字府柯反二音犹如假借也）
    此释体文非孤合文。谓文中沙字。沙下反。音近沙可反。一音府下反。□字房下反。音近房可反。旧又和。今于此中唯出沙字。一音沙下反一音府柯反。此沙□字并各一字。自有二音。其体文中伽字渠下反。社杓下反。荼宅下反。陀大下反。婆罢反。余国有音。疑可反。而下反。驶下反。陀可反。音闏。又其哦鱼可反。而下反。拏驶下反。那捺下反。闏莫下反。余国有音。鱼讲反。音让。拏讲反。音曩。音莽。此等诸字亦各一字自有二音（已上十一字纪出）
    或考之其生异之其形（讫里俱罗俱娄等。从迦之省。及故卢等文。闏多之异。犹草隶也。嚧乌里字之省。非孤合之文）此释正章加啰娄。
    或形非闏多独为严事之文（字上仰月之画也。谓等画也）此释正章第九闏多之中。严事之文。非孤合文。
    或源由字生。增于异形（如室梨字犹有奢罗之象。错成印文。若篆鎺也）□文字（是室梨字西域为印也）此释纥里章中。为印之字。非孤合文。
    此类甚多。异出其形也。斯则梵书之文观焉。
    南天竺（笃字）国般若提悉昙十八章。
    大唐山阴沙门智广纪。
    日本元庆四年三月三日手书毕
    睿山沙门安然录
    石记
    纪云。或两字联声文形其后声彰其前（如闏盎迦（三合）等字。似云莽迦等也）已上纪文今云。上下联声也。后字之响入于前字似云莽迦也。用此章字皆然。谓用盎迦章字加余三十三字下。字除。但除上字同体重者。谓以盎迦等加迦等。非加哦等下。彼章已有二十九字。故知。可有二十九个三十三字。今勘其数略有九百八十六字。除等重即有九百五十七字。即出字形。
    第一个。谓以章中最初字加三十四字下。除字重体即全存三十三字。
    第二个。谓以章中第二字加三十四字下。除字重即全存三十三字。
    第三个。谓以章中第三字加三十四字下。除字重即全存三十三字。
    第四个。谓以章中第四字加三十四字下。除字重即全存三十三字。
    第五个。谓以章中第五安者字加三十四字。下除字重即全存三十三字。
    第六个。谓以章中第六安者字加三十四字下。除字重即全存三十三字。
    第七个。谓以章中第七安社字加三十四字下。除字重即全存三十三字。
    第八个。谓以章中第八安阇字迦三十四字下。除社字重即全存三十三字。
    第九个。谓以章中第九安吒字加三十四字下。除拏字重全存三十三字。
    第十个。谓以章中第十安侘字加三十四字下。除拏字重即存三十三字。
    第十一个。谓以章中第十一安荼字加三十四字下。除拏字即存三十三字。
    第十二个。谓以章中第十二安荼字加三十四字下。除拏字重即存三十三字。
    第十三个。谓以章中第十三安哆字加三十四字下。除字即存三十三字。
    第十四个。谓以章中第十四安他字加三十四字下。除那字重即存三十三字。
    第十五个。谓以章中第十五安柁字加三十四字下。除那字重即存三十三字。
    第十六个。谓以章中第十六安柁字加三十四字下。除那字重即存三十三字。
    第十七个。谓以章中第十七唵跋字加三十四字下。除闏字重即存三十三字。
    第十八个。谓以章中第十八唵颇字加三十四字下。除字重即存三十三字。
    第十九个。谓以章中第十九唵婆字加三十四字下。除闏字重。即存三十三字。
    第二十个。谓以章中第二十唵婆字加三十四字下。除闏字重存三十三字。
    第二十一个。谓以章中第二十一盎也字加三十四字。下除哦字重即存三十三字。
    第二十二个。谓以章中第十二盎罗字加三十四字下。除哦字重即存三十三字。
    第二十三个。谓以章中第二十三盎罗字加三十四字下。除哦字重即存三十三字。
    第二十四个。谓以章中第二十四盎缚字加三十四字下。除哦字重即全存三十三字。
    第二十五个。谓以章中第二十五盎舍字加三十四字下。除哦字重即全存三十三字。
    第二十六个。谓以章中第二十六盎洒字加三十四字下。除哦字重即全存三十三字。
    第二十七个。谓以章中第二十七盎沙字加三十四字下。除哦字重全存三十三字。
    第二十八个。谓以章中第二十八盎诃字加三十四字下。除哦字重即全存三十三字。
    第二十九个。谓以章中第二十九盎叉字加三十四字下。除哦字重即全存三十三字。
    联声二十九个三十三字已了。此内有九百八十六字。即除等自重二十九字残存九百五十七字也。个别有三十三字母故可云二十九个。是同盎迦章分故。总可云一章哉。

悉昙集记下卷
