大正藏 No. 1193 妙吉祥平等瑜伽秘密观身成佛仪轨
　　宋 慈贤译


　　1卷


　　妙吉祥平等瑜伽秘密观身成佛仪轨

　　　　宋大契丹国师中天竺摩竭陀国三藏法师慈贤译
　　凡欲课诵法事供养。先归命佛念八大愿。真言曰。
　　唵(一)没腾达啰[牟*含](二合)左(二)僧伽左(三)怛哩(二合)啰怛曩(二合)誐啰(二合四)么努怛[口*朗](二合五)母兔唧党(六)迦噜弭也(二合)扇(上声七)娑嚩(二合)钵啰刺闼(二合)钵啰(二合)悉达曳(八)你舍拏萨嚩播波南(九)奔抳也(二合)喃左努谟那南(十)讫哩(二合)妒钵嚩僧左哩舍也(二合)弭(十一)阿哩也(二合)瑟吒(二合下敕降切)誐播施达(十二)伊[牟*含]吠攞母播那野(十三)夜嚩怛(二合)啰底也(二合)啰誐弭[寧*頁](十四)夜嚩在萨素哩曳(十五)阿底养(二合)哆哩钵啰(二合)抳嚩驮(十六)钵啰写贺啰喃(十七)阿没囕(二合)贺左哩养(二合十八)怛那嚩迦(二合)鼻努么兔播惹那拏(十九)播拏尾迦攞萨拏(二十)么攞嚩啰那(二合)迦哩你(二合)底耶(二合)拟怛嚩你多(二十一)阿你也(二合)憾你尾(二合)啰闭怛哩(二合)啰闭(引二十二)
　　初入道场　　面向于佛　　坐想此身
　　碎如微尘　　返收摄身　　如金刚体

　　真言曰。
　　唵啰祖波誐哆萨啰嚩达么(二合)
　　口四业清净。
　　唵嚩枳也(二合)秫驮萨嚩达啰么(二合)嚩枳也(二合)秫度唅
　　心三业清净。
　　唵唧哆秫驮萨嚩啰摩(二合)唧哆秫度唅
　　身三业清净。
　　娑嚩(二合)婆嚩秫驮萨嚩达啰么(二合)娑嚩(二合)娑嚩秫度唅
　　三业清净已　　运心六道中
　　一切诸众生

　　报障业障烦恼等障。悉皆消灭获得清净。次想上方佛坛运心供养。又想自手作金刚手。足眼心等亦复如是。以金刚身礼事诸佛。然后又想自手五指。取金刚智五甘露水自灌其顶。洗涤五身十业六尘。想凡夫身都无所有。如净月轮轮上己身。吽字之形犹如光焰。依月轮住如灯光量念此真言加持七遍。真言曰。
　　唵冒地唧多母怛跛(二合)那耶弭
　　复想吽字形。月轮上而住。如大光明聚。想身火星散。良久而复收。真言七遍。
　　唵素佉么(二合)嚩日啰(二合)
　　复想月轮上　　有小光明住
　　而诵此真言　　应当一七遍

　　真言曰。
　　唵底瑟吒(二合)嚩日啰(二合)
　　小光明不动　　想身旋复去
　　而念此真言　　亦应一七遍

　　真言曰。
　　唵(引)娑颇(二合)啰嚩日啰(二合)
　　复想身而来　　念真言七遍

　　真言曰。
　　唵(引)僧贺啰嚩日啰(二合)
　　复想身而入　　将成大觉身
　　念此秘密言　　加持一七遍

　　真言曰。
　　唵(引)嚩日啰(二合)尾舍吽(引)
　　想小光明住　　如同大觉身
　　诵此陀罗尼　　复应一七遍

　　真言曰。
　　唵(引)嚩日啰(二合)怛么句唅
　　又复观自身　　为金刚之体
　　犹如如来身　　等同无有异
　　三诵此真言

　　唵野多萨嚩怛他誐哆娑怛(二合)佉憾
　　次应右手执金刚杵。左手执铃作波罗蜜。菩萨持课杵表佛印。其杵五钴表如来。铃表四波罗蜜。菩萨谛想自身作宝生佛。掷杵三遍。次当舞转作莲华印。印已顶礼。礼已执杵。指顶口心。诵唵阿(去声)吽。三种智字。想顶作坛。先想安置顶内莲华。其莲八叶。安莲华已。次卧金刚。其金刚上有日月轮。于日轮上有十二字。月轮之上复有十六。梵字之母。出生之法。不可得故。于月轮上想安唵字。又观唵字旋复而去。良久乃来作轮字形。复想一返为毗卢佛。余四方佛次第安置。悉皆同等四波罗蜜。应念种智而居四隅坐三重座。无其月轮。下至明王。应皆如是。已上九位住第一院。内八菩萨念种智字。于第二院次第分布。外十二尊十明王等。亦念种智及其密号。处第三院依位安立。想坛毕已。观身为佛。即念佛坛。真言曰。
　　没驮嚩日啰(二合)达啰室哩(二合)满曩(一)底哩(二合)嚩日啰(二合二)鼻你也(二合)婆尾曩(三)阿底瑟吒(二合)曩播能(上声)弭你养(二合四)迦噜冻迦野嚩日哩(二合)曩(五)那舍捺拟(二合)僧悉体(二合)哆没驮(六)屈嘌(二合)鑁睹(七)迦野嚩日哩(二合)曩(引八)唵萨嚩怛他誐哆(九)迦野嚩日啰(二合十)娑嚩(二合)娑嚩怛么句唅(十一)
　　次想口中法坛位。想阿字形。去而复来成宝莲华。复想一返为阿弥陀。同前观想。应念法坛。真言曰。
　　达啰么(二合)吠嚩迦播他室哩(二合)满曩(一)底哩嚩日啰(二合)鼻你也(二合)婆尾曩(二)阿地瑟吒(二合)娜播能弭你养(二合三)迦噜冻嚩誐嚩日哩(二合)娜(四)那舍捺拟(二合)僧悉帝(二合)哆没驮(五)屈嘌(二合)鑁睹(六)嚩誐嚩日哩(二合)曩(引七)唵萨嚩(八)怛他誐多(九)嚩日啰(二合)娑嚩(二合十)婆嚩怛么(二合)句憾(十一)
　　次想心内僧坛位。观吽字形。去而复来即为金刚。想一返成阿閦尊。同前观行。当念僧坛。陀罗尼曰。
　　唧哆嚩日啰(二合)达啰室哩(二合)满曩(一)底哩(二合)嚩日啰(二合)鼻你也(二合)婆尾娜(二)阿地瑟吒(二合)娜播能弭你养(三合三)迦噜冻唧哆嚩日哩(二合)娜(四)那舍那拟(二合)僧悉帝(二合)哆没驮(五)屈嘌(二合)鑁睹(六)唧哆嚩日哩(二合)曩(七)唵萨嚩怛他誐多(八)唧多嚩日啰(二合九)娑嚩(二合)婆嚩怛么(二合)句唅(十)
　　想成三宝已　　安心寂不动
　　即以金刚索　　系闭六根门
　　随念随一系　　如被金刚甲

　　真言曰。
　　唵砧(胝阴切)吽嚩日啰(二合)[口*洛]乞啰(二合引)
　　次应殷重心。归命三宝坛。即诵陀罗尼。
　　娜谟没驮野(一)娜谟达摩野(二)娜谟僧伽野(三)阿婆吠婆嚩曩婆嚩(四)婆嚩曩泥嚩婆嚩曩(五)伊底婆吠摩婆嚩悉养(二合六)婆嚩喃努播攞毗夜(二合)帝(七)阿你也(二合)弭萨颇楞(上声)惹啰[牟*含](二合八)阿你也(二合)弭萨颇楞(上声)哆播(九)阿你也(二合)弭萨颇楞(上声)地也(二合)喃(十)阿你也(二合)弭尾[寧*頁]谟乞哩(二合)党(引十一)
　　归命三宝已　　面前想一坛
　　下是风火水　　土轮最居上
　　土上四色铁　　铁上三角土
　　是为杂宝地　　次以两手叉
　　掌心安于地　　金刚不用坛
　　如此而安置　　应观阿字形
　　而在坛中住　　想字去复来
　　在宝莲华上　　次应想吽字
　　而住宝金刚　　复想勃弄唵
　　字作七宝楼　　内有三重坛
　　而复有四门　　四门各四色
　　东白南青色　　西黄北金色
　　想于其阁中　　而有日月轮
　　复念唵阿吽　　想于月轮上
　　又观唵字身　　化为佛轮形
　　复应想阿字　　而成宝莲华
　　复想吽字体　　而作智金刚
　　然后想三字　　同去而复来
　　而在坛中住　　五佛波罗蜜
　　内外十二尊　　十大明王等
　　种智与次第　　广如上所说

　　次以两手作莲华形。想往上方捧接如来。以此真言而诵三遍。
　　唵(一)吒计阿迦嗏野(二)钵啰(二合)吠洒野(三)满驮野(四)妒沙野(五)吽[口*弱]吽鑁斛贺贺(引)吽(引)
　　想请上方佛　　已降于坛内
　　而念此真言　　运心东门拜

　　唵萨嚩怛他誐多(一)布祖播萨他(二合)娜野阿怛么(二合)喃(二)你哩也(二合)哆野弭(三)萨嚩怛他誐哆(四)嚩日啰(二合)萨怛嚩(五)地瑟吒(二合)娑嚩(二合)[牟*含](六)吽
　　想佛至坛已　　求宝瓶灌顶
　　而念此真言　　运心南门礼

　　唵萨嚩怛他誐哆(一)布惹鼻晒迦野阿怛么(二合)喃(二)你哩也(二合)哆野弭(三)萨嚩怛他誐哆(四)嚩日啰(二合)啰怛曩(二合五)鼻诜左娑嚩(二合)[牟*含]怛[口*洛](六)
　　复想灌顶已　　归命于如来
　　依法而修行　　广陈法供养
　　而诵此真言　　想于西门礼

　　唵萨嚩怛他誐多(一)布惹钵啰(二合)嚩多曩野阿怛么(二合)喃(二)你哩也(二合)哆野弭(三)萨嚩怛他誐多(四)嚩日啰(二合)达啰么(二合五)钵啰(二合)嚩哆野娑嚩(二合)[牟*含](六)纥哩以(三合七)
　　次应想自身　　坚固不生灭
　　办事无有穷　　当供养于佛
　　愿一切有情　　皆获悉地果
　　而诵此真言　　想于北门礼

　　嚩萨嚩怛他誐多(一)布惹迦摩抳阿怛么(二合)喃(二)你哩也(二合)哆也弭(三)萨嚩怛他誐多(四)嚩日啰(二合)迦摩(五)俱噜娑嚩(二合)[牟*含](六)恶
　　复恳告于佛　　我今当志诚
　　随分而供养　　归命于如来
　　而诵此伽陀　　东门礼中方

　　唵萨嚩怛他誐多(一)迦野弭嚩枳唧哆(二合二)嚩日啰(二合)钵啰(二合)拏梅(三)嚩日啰(二合)满那喃迦噜弭(四)唵嚩日啰(二合)勿(微一切五)
　　次以五佛赞　　歌咏于如来
　　四方礼四佛　　东方礼中尊
　　名智金刚身

　　恶乞噜(二合)毗夜(二合)嚩日啰(二合一)摩贺抳也(二合)曩(二)嚩日啰(二合)驮睹(三)摩贺没驮(四)底哩(二合)曼拏攞(五)底哩(二合)嚩日啰(二合)誐啰(二合六)俱洒嚩日啰(二合七)曩谟窣睹(二合)帝(引八)
　　毗卢如来佛金刚身。
　　吠噜左曩(一)摩诃秫驮(二)嚩日啰(二合)爽哆(三)摩诃啰帝(四)钵啰(二合)迦哩(二合)底(五)钵啰(二合)婆娑嚩(二合)啰(二合)仡啰(二合)誐囕(二合七)你吠(二合)沙嚩日啰(二合八)曩谟窣睹(二合)帝(九)
　　宝生如来宝金刚身。
　　啰怛曩(二合)啰惹(一)素俨鼻啰佉(二)嚩日啰(二合)迦沙(三)宁哩(二合)摩攞(四)娑嚩(二合)婆(去声)嚩秫驮(五)宁[口*(隸-木+士)]播(六)迦野嚩日啰(二合七)曩谟窣睹(二合)帝(八)
　　阿弥陀如来金刚甘露身。
　　嚩日啰(二合)没哩哆(一)摩贺抳也(二合)曩(二)宁哩(二合)尾迦攞(二合)钵朅(三)嚩日啰(二合)达哩(二合)迦(四)啰誐播啰弭哆(五)钵啰(二合)钵怛(二合六)婆沙嚩日啰(二合七)曩谟窣睹(二合)帝(八)
　　不空成就如来金刚觉有情身。
　　阿穆佉嚩啰(二合一)三部哆(二)萨啰嚩(二合)沙跛哩布啰迦(三)娑嚩(二合)婆嚩秫驮(四)[寧*頁]哩[口*(隸-木+士)](二合)播(五)嚩啰(二合)萨怛嚩(二合六)曩谟窣睹(二合)帝(七)
　　赞呗五佛已　　运心想地坛
　　起置于顶上　　犹若戴头冠
　　二坛如水乳　　和合一处坐
　　各各不分别　　安坐谛思惟
　　结契念本明　　彼彼诸尊位
　　下当次第说

　　阿閦如来契　　左拳安于脐
　　右羽垂触地

　　唵阿乞噜(二合)毗夜(二合)吽
　　毗卢遮那佛　　右羽金刚拳
　　以掘力指端

　　唵嚩日啰(二合)驮睹鑁
　　宝生如来印　　左拳安于脐
　　右羽为施愿

　　唵啰怛曩(二合)三婆(去声)嚩怛[口*洛](二合)
　　阿弥陀如来　　二羽仰相叉
　　进力竖相背　　禅智横其端

　　唵阿弥哆婆(去声)纥哩(二合引)
　　不空成就佛　　左拳复安脐
　　右羽施无畏

　　唵阿谟佉悉地恶
　　金刚波罗蜜　　二羽金刚缚
　　忍愿竖如针

　　唵悉驮路左你(一)吽(二)娑嚩(二合)贺(引三)
　　宝波罗蜜契　　不改前印相
　　进力如宝形

　　唵计哩计哩(一)摩末计(二)吽(三)婆嚩(二合)贺
　　法波罗蜜印　　二羽金刚掌
　　开忍愿进力　　附忍愿上文
　　禅智曲微开

　　唵湿吠(二合)帝(一)绊拏啰嚩悉你(二)萨嚩达娑捺你(三)吽(四)娑嚩(二合)贺(引五)
　　羯磨波罗蜜　　二羽金刚缚
　　忍愿檀慧竖

　　唵哆利(一)咄哆唎(二)咄唎(三)娑嚩(二合)贺(引四)
　　菩萨二十尊　　印相应当说
　　二羽金刚缚　　左右而掣开
　　地藏菩萨契　　二手旋舞仪
　　便成金刚缚　　仰手而开散
　　下至诸尊位　　先缚后旋舞

　　唵乞哩(二合)帝(一)誐婆(去声)野(二)娑嚩(二合)贺(引三)
　　金刚手菩萨　　左拳安腰侧
　　右羽如施愿　　禅押于忍度

　　唵嚩日啰(二合)钵拏[口*(尤-尢+曳)](一)娑嚩(二合)贺(引二)
　　空菩萨密契　　左拳复安腰
　　右手在心前　　以禅押忍度

　　唵朅誐婆(去声)野(一)吽(二)娑嚩(二合)贺(引三)
　　观自在菩萨　　左拳安腰侧
　　右羽屈戒度　　右旋住心散

　　唵路计湿嚩(二合)啰(一)啰(上声)惹野(二)娑嚩(二合)贺(引三)
　　除盖障菩萨　　二羽进力钩
　　掣开而散印

　　唵萨嚩抳嚩啰那(一)尾舍剑(二合)婆[口*(尤-尢+曳)](二)吽(三)
　　萨埵菩萨印　　左拳安于腰
　　右手于脐侧　　屈忍禅掏进

　　唵三满哆跋捺啰(二合)野吽
　　妙吉祥菩萨　　左拳复安腰
　　右羽禅捻忍　　两眼随手视

　　唵满祖室哩(二合)拏闼吽
　　弥勒菩萨印　　左拳安腰侧
　　右羽在心前　　掏忍指中文

　　唵每怛哩(二合)野吽(一)娑嚩(二合)贺(引二)
　　衣供养菩萨　　左拳安于腰
　　以右羽面前　　弹忍指而散

　　唵嚩啰(二合)阿[寧*也]吽
　　贯华菩萨印　　右左手怀中
　　犹若取华势　　想安佛顶上

　　唵嚩日啰(二合)么哩也(二合)吽
　　散华菩萨契　　左羽智捻愿
　　右羽禅捻忍　　面前向外散

　　唵嚩日啰(二合)补涩波(二合)吽
　　涂香菩萨契　　二羽执香炉
　　如供养佛契

　　唵嚩日啰(二合)度闭恶
　　灯供养菩萨　　左手捧右羽
　　忍指伸供养

　　唵嚩日啰(二合)路计你
　　甘露菩萨契　　想左手掌中
　　而有甘露水　　右手名指弹

　　唵嚩日啰(二合)坞那迦睹洒萨
　　镜供养菩萨　　左拳安于腰
　　右手于面前　　犹如执镜势

　　唵嚩日啰(二合)尾舍恶
　　舞供养菩萨　　二手作舞势

　　唵嚩日啰(二合)帝吽
　　歌供养菩萨　　左拳安腰侧
　　右羽忍进指　　直竖而相拍

　　唵嚩日啰(二合)拟帝吽(引)
　　此处应用十大明王真言印契。广如别卷。
　　秘密供养已　　更以饮食献
　　华果及涂香　　种种而供养
　　若有心疲倦　　不尽诸法式
　　欲出于道场　　当念奉送明
　　复自谛思惟　　仰启诸如来
　　我运心供养　　或有错误者
　　愿佛哀愍我　　再降甘露水
　　洗涤一切罪　　悉皆令消灭
　　奉送真言曰

　　唵讫哩(二合)妒嚩(一)萨嚩萨怛嚩(二合二)啰他(二合)那悉腾(三)那怛嚩(二合)野他(去声)拏誐怛(二合四)誐蹉特鑁(二合)萨嚩没驮尾洒演(五)尾贺啰特鑁(二合)野他(去声)素欠(六)野怛啰(二合)野怛啰(二合)萨母怛播(二合)南(七)母捺啰(二合)萨嚩萨么萨哆(八)母哩底曳(二合)嚩萨母左哩养(二合九)怛怛啰(二合)怛怛哩(二合)缚谟乞叉(二合)[口*(尤-尢+曳)](十)萨摩钵怛(二合十一)萨必哩(二合)曩抳也(二合)曩萨怛嚩(二合十二)嗢萨他(二合)野满怛哩(二合十三)尾贺里野啰他(二合)素欠(十四)野怛紧唧迦啰摩(二合)[寧*頁](十五)迦哩(二合)哆你奔你养(二合)党(十六)萨嚩萨怛鑁(二合十七)播哩曩么曳哆(十八)讫哩(二合)哆[寧*頁]迦啰摩(二合)[寧*頁](十九)素那噜曩[寧*頁](二十)钵啰(二合)迦舍曳曩(二十一)钵啰(二合)帝蹉那曳哆(二十二)矩弭怛啰(二合二十三)三钵迦嚩舍迦那唧(二十四)啰讫帝(二合)曩懵(上声)祢曩(二十五)尾谟呬帝曩迦曳曩嚩枳也(二合二十六)么曩萨迦哩(二合)党弭党萨嚩钵畔钵啰(二合)帝你沙野弭(引二合十七)
　　金刚阿阇黎　　与弟子灌顶
　　如上先想坛　　亦应诵密语
　　所谓四明王

　　钵啰(二合)抳也(二合)怛迦真言用掏华打弟子五障钵纳么(二合)明王。
　　而烧白芥子　　熏授法之者
　　一切诸烦恼　　吒枳啰惹王
　　加持于净水　　以洒弟子身
　　而除诸罪垢　　播多攞真言
　　用加持生饭　　供养于诸天
　　龙神八部等　　此法甚秘密
　　不得妄宣传　　除逢智慧人
　　乃可为宣说


　　妙吉祥平等瑜伽秘密观身成佛仪轨


