No. 2723 横川首楞严院二十五三味式唇
    源信撰
    右念佛三味。为往生极乐始自今日各至于命终期。以每月十五日一夜不断共修念佛。愿积此一夜白业之善根。将攀满月清凉之觉蕊。仍注其名。佥仪如件
    定起请
    一。可以每月十五日夜修不断念佛事
    右六节日。是愍有情类之日。三五夜亦念无量寿之夜也。其日此夜念佛读经。可谓往生极乐之业。岂非直至道场之因哉。是以吾党破五更梦。发三味之声。惊一夜之眠。招二世之善。抑未时集大众。申时修讲经。其回向之后。将读起请文。酉终始念佛。辰初竟结愿。同读十二个轴之经文。共唱二千余遍之佛号。每尽经度可唱回向。回向后还着礼盘。偕称一百八遍之念佛。应为十亿土之媒介。然后大众五体投地礼拜弥陀如来。又可致命终决定往生极乐之礼拜。若结众之中有难遁障者大众相共议。随宜可除之
    一。可每月十五日正中以后念佛以前讲法花经事
    右闻法之要。功德无量。所谓转钝为利之媒。转凡为圣之计也。五百之猿忽悟麟角之佛。一千之雁逐归鹫头之仙。何况人伦乎。何况僧徒乎。是故香城粉骨之大士。寻鹭池之秋月。雪山投身之童子。傅鹤林之春风。悲哉我等不见三身具足之金身。无闻八音圆满之音声。唯漂五欲缠缚之海。未到一如解脱之源。仍每月十五日念佛未行前。以有智禅僧令说法花经理。将令见闻弱知之人。速踰开示悟人之位。以可随喜。以可听闻
    一。可十五日夜结众之中次第奉供佛圣灯明事
    右佛素离饮食百味之饍。无益于频婆菓之唇。圣永出冥暗千穴之灯。不用于忧昙花之体。然而为愍有情尝一渧水。为救群类受五茎莲矣。况又深山破台有恨待月。幽洞荒砌无便攀花。若有余力者。相寻可庄严。况于此道场。盍致供佛储。仍月以一人次第可动行。但其定限法。佛供三灯油一升耳
    一。可以光明真言加持土砂置亡者骸事
    右念佛之后。以别道师。令着礼盘。发五大愿。然后以光明真言可加持土砂。所以或真言经云。若以真言加持土砂一百八遍置尸骸时。其亡灵随业轻重。生地狱中生饿鬼中生畜生中生修罗中。以毗虑遮那威德力光明真言威德力舍苦恼身往生安乐国。莲花化生得无生忍登菩萨位（云云）依以此真言当加持土砂。吾党之中。先有取灭者。即置骨骸欲令生佛国。抑挞骨体骸。未免轮回三有之国。戴月踏花欲臻极乐九品之城。但加持土砂之后。当成五段礼拜。所谓归命顶礼大日教主释迦如来。南无极乐化主弥陀如来。南无大悲观世音菩萨。南无得大势菩萨。南无妙金莲花经等也
    一。可结众相共永成父母兄弟之思事
    右三界如车。谁母谁父。六道似毬。何弟何兄。矧又我等出二亲之家入三尊之道玄四恩之境。刮五乘之门。方今同寻栴檀林之香。共受醍醐教之味。敬顺之志。父恩如轻慈爱。诚母德似薄饮泉。宿树皆恒昔缘。结契通情。岂啻今语乎。抑遇一善友。忽免地狱之忧。频数良伴。何事天堂之乐乎。吾党不造五逆。无犯七遮。长期一生共修三味。两岸之葮。纵绝九品之莲。盍攀须结父母兄弟之契。终尽风枝霜茎之恩。生前同存惕惕之纵。死后共入如如之道。不可忘之不可背之（云云）
    一。可结众发愿之后各护三业事
    右若散意马则山上之丝易绝。若庸身龟则海中之查难逢。一角仙人犹堕玉女之容。四目居士自随从子之眼。饮铜之象乍入欲火之迷。飡铁之狗终出爱水意。何况我等青绫红锦着则憔心。黄金白玉取则乱念。抽钧伺锁以强戏西施之闺。挽弓求短。以好游南威之宅。凡持乘破戒者慈铁网之城。急戒缓乘者遂远金绳之路。而今我等乘戒俱缺。后生何凭。辞虽唱佛号。贪欲之箭恒恼意。声虽啭经文。嗔恚之力动碎肝。恐掬三味之水更消四趣之炎。自今以后。吾党贤愚离杀生盗淫。远贪嗔痴禁粗恶语制无益言。所谓好恶长短贵贱尊卑不可称赞。不毁谤。各守三业可慎六情凡十恶业一不可侵。努力努力可慎可慎
    一。可结众之中有病之时致用心事
    右百八烦恼常侵人身。十二因缘遂夺天命。朝露向日。四性之车难保。暮云乱风。一期之船易倾。是故我等当受病初。各告朋友取恼之克。可种仆我既受重病。曷又疑必死乎。今吾平生所念之事。汝悉可遂。若兴佛法之弘誓。若忏悔罪障之善心。若孝养父母之忠诚。若修行檀度之事业。方至是时速先可遂之。汝有所思者。又当语于吾。平陈蓄念各开宿心。又自今已后迄命终之期。不可令我闻有情世之声。愿当使我生无漏地之境。当以看病之人令发念佛之声而已
    一。可结众中有病人时结番递守护问讯事
    右人命无常。一旦之烟忽升。天年不定。五夜之烛乍灭。所谓朝欣暮欢。昼乐夜悲者也。既受病根于朱楼之身。何期生树于翠松之龄。吾党既知之。岂可不可护哉。但恐生前不修一善根。何何因身后免三恶道。呜呼悲哉。犹回火宅之心遂入焰王之手。须每黄昏时。皆行病者所。相共唱念佛可令闻其声。殷勤相催。令生极乐。守护作法如事二亲。但以二日将为一番。二人宿直。共守此人。常唱念佛相劝往生。一人能看平急可告傍辈。可护可谇勿儒忽卧
    一。可建立房舍一宇。号往生院。移置病者事
    右人非金石。遂皆有忧。将造一房。其时可用愿。传彼祇洹精舍无常院之风仪。欲迅此结缘知识。有习地之雾露。抑吾党之人。或不构私室。或仅结草庵。牛衣防风。鼠飡送日。平生如是。寝疾谁怜至于如夫黄鹂啼而山樱渐落之晓。白雁飞而薗菊半衰之晨。莫不群居花前。送萍实之辉。游宴月下运桂花之影。四蛇相斗之比。六禽竞乱之时。何人暂相怜。殷勤得养。寔虽有往生之契。尚可疎必死之人。仍今结众合力建立一宇草庵安置弥陀如来。将为一结终焉之处。可成三爱不起之谋。方隅纵塞日时牢凶。皆移此院共养彼人。又如论云。佛像向西方。病人亦从后。佛像右手中击五色之幡。授病者左手。将令执幡脚。当令成从佛往生之思。凡烧香散常庄严病者。又调味撰食可供养病者。更置一合之棺。须为阇维之备者也
    一。可兼占胜地名安养庙建立率都婆一基。将为一结墓所事
    右一生易过。凡夫常类芭蕉之露。二死虽遁。圣人犹接栴檀之烟。乐尽而悲到。如风扇花散。荣去而衰来。似水浊玉昏。至于如夫骸卧露地鸟觜凿眼。骨恒烟村兽唇啄脔。莫不行人流之心中一寸之冻忽碎。游客之眼下两行之泉乍流。魂纵虽笼花藏之月。身犹徒为蒿里之尘。仍兼占胜地建一率都婆。名称安养庙。永为吾党墓所。但请大法师占其地方。所以印契分地以真言镇处。然后方神纵虽塞。土公犹虽在借佛德分地以神威。岂崇哉。仍一结死人不过三日则不论日善恶。于此庙葬之
    一。可结众之中有已者时问葬念佛事
    右吾等既非桝房桂宫之子。或提蓬门萆户之亲。匣中无骊珠。床上绝凤被。僮仆数不广。亲眷亦甚希。至其归泉之时，曷访苦海之患乎。仍结众悉集行安养庙。将修念佛即导亡者。念佛毕后五体投地。各唱尊灵引导往生极乐。可满二十一遍。仰乞弥陀种觉观音势至可愿七日之内示其生处。随亦处善恶可致志恳疎
    一。可不随起请致懈怠之人摈出众中事
    右流年渐行。涯今易颓。风月频援。泡身难留。是故红颜自变。白首暗萌。花容先萎。蓬发速生。所谓朝玩红闺之栖。暮委苍山之脚。晚擎朱楼之砌。晓松送绿野之头。若一失人身。何日显佛性。若二入地狱。何时仰天尊。故今始发希有之心。适修尊持之善。共可致恳诚。岂可得疎简哉。若有念佛讲经三度阙之。看病问葬一般违之人者。永不可告四鸟之离。敢得为八龙之友。自余起请皆可守之。可慎可勤。勿忘勿背
    以前条事粗注由缘。抑娑婆极乐尽是智水之浅深秽土净刹。岂非慧灯之明昧乎。冻解池澄。谁遂阳炎之光。云晴月明宁握映水之影哉。然而我等犹对分别之镜未莹丹融之珠。若论南阎浮提之乡则龙钩之色伤人。若谓西方极乐之界。则凤池之声说法。方今此界五浊六苦恒侵蜉蝣之今。三毒四苦尚迄蚊虻之身。因之我等深厌此蓬园瓦砾之境。遥望彼莲刹琉璃之城。故今依众议之旨起请如件
    永延二年六月十五日    首楞严院源信撰
