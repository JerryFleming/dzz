大正藏 No. 1298 十二天供仪轨
　　


　　1卷


　　十二天供仪轨(合两所文为轨已出护摩轨)

　　于道场八方敷茅草。或莲荷叶或余青草。或涂圆坛合为十位。于帝释左右置梵天地天位。与八方而十。若道场内无置位处。即于道场前用净处别为方界。中布八方。于中央作两位。置梵天地天。以施十方天。食应用杂粥。所谓梗米油麻菉豆相和煮。令极清净。香义盛器中。每座先置一净叶。巡环卒置叶上。先以净瓶盛水。即写少香水于叶上以献。次以右手中无名二指弹少涂香。次献一花置之于座次献烧香。次炉梵香。于座前献诸座。同此一炉。次卒一杓粥置叶上以献。次用小蜡烛或纸烛以献。便[打-丁+乖]粥上。从香水至烛。各以本真言加持三遍。每位从水至烛献毕。然向。次其烛作意献诸位。未遍已来不用令灭。须助伴或驱使数人。各执一物以供事。若一一自取即烛必不终事。每位于萨嚩诃上加所求愿语　东方帝释乘白象王。住五色云中。身作金色。右手持三股当心。左手托左胯。左脚垂下。三天女各手持莲花。或以盘盛杂花等。盘盛青莲花。印相者右手作拳安腰。左手五指直竖相著。地水二指屈中节。以风著火背。空屈中节。真言曰　曩莫三曼多没驮南因捺罗耶娑嚩(二合)贺　东南方火天乘青羊。赤肉色遍身火焰。右二手一持青竹一持军持。左二手一杨掌一持念珠。有二天女持天花。左右置苦行仙。垂左脚蹉右足。印相者左手作拳安腰左。右手五指直竖相著。屈空纳著掌中。风屈中节。与娑婆诃相招。真言曰。
　　南莫三满多没驮南．阿哦那(二合)曳娑嚩(二合引)诃(引)
　　南方焰摩天乘水牛。右手执人头幢左手仰掌。有二天女侍。二鬼使者持刀捧戟。赤黑色垂右脚。印相者先合掌。二地屈中节背相著。二风亦屈背著。以大指各押风中节即成。真言曰。
　　南莫三满多没驮南焰摩耶娑嚩(二合)诃
　　西南方罗刹主天乘白师子。身著甲胄。右手持刀令竖。左手大指押中小二指。赤肉色。二天女侍左右。二罗刹鬼。持三股戟。印相者右手作拳安腰右。左手五指竖相著屈地水中节。以空端押地水甲即成。真言曰。
　　南莫三满多没驮南乃哩底曳(二合)娑嚩(二合)贺
　　西方水天住于水中乘龟。浅绿色。右手取刀。左手持龙索。冠上有五龙。四天女持妙花。印相者右手如前。左手握拳。空勿入掌中。风即直竖。中节少屈即成。真言曰。
　　南莫三满多没驮南嚩噜拏野娑嚩(二合)诃
　　西北方风天云中乘獐著甲胄。左手托胯。右手执独股头创。创上有绯幡。二天女侍之。并药叉众印相者右手如前。左手五指直竖相著。地水屈中节即成。真言曰。
　　南莫三满多没驮南嚩耶吠娑嚩(二合)诃
　　北方毗沙门天坐二鬼上。身著甲胄。左手掌捧塔。右手执宝捧。身金色。二天女持宝花等。印相者先合掌。十指内相叉。二水竖头相跓。二风竖微屈。左空入右掌中。押左火甲。右空越左空背入左掌中。押右火甲。二风与诃相招。真言曰。
　　南莫三满多没驮南吠室啰(二合)嚩拏野娑嚩诃
　　东北方伊舍那天旧云魔醯首罗天。亦云大自在天。乘黄丰牛。左手持劫波杯盛血。右手持三戟创。浅青肉色三目忿怒。二牙上出。髑髅为璎珞。头冠中有二仰月。二天女持花。印相者右手作拳安腰右。左手五指直竖相著。地水二指屈中节。火风空三指各少相去即成。真言曰。
　　南莫三漫多驮南伊舍曩曳娑嚩(二合)诃
　　上方梵天印相者右手作拳安右腰。左手五指相著竖之少屈。其高少许过肩。即成莲花想。真言曰。
　　南莫三满多没驮南没罗(二合)诃摩(二合)宁娑嚩(二合)诃
　　下方地天印相者先合掌。风以下四指头相胫。前方大开。二空各著风侧。真言曰。
　　南莫三满多没驮南毕哩(二合)体微曳(二合)娑嚩(二合)诃
　　日天印相者不异前地天印。但以二空头。各跓水下节即成。真言曰。
　　南莫三满多没驮南阿(去)你底也(二合)娑嚩(二合)诃
　　月天印相者如前梵天印。但仰掌。中有月洁白相。真言曰。
　　南莫三曼多没驮南战捺罗(二合去)也娑嚩(二合)诃
　　七曜印相者先合掌十指相著。二风与二空极相开。真言曰。
　　南莫三曼多没驮南蘖罗(二合)醯湿嚩(二合)哩耶钵啰(二合)跛多而偷(二合)底罗摩耶娑嚩(二合)诃
　　二十八宿印相者先虚心合掌。二火外相叉。二空亦相叉。真言曰。
　　南莫三曼多没驮南诺乞洒(二合)怛罗(二合)涅苏那你曳娑嚩诃
　　于八方中加两位。上下天对。曜东宿西。诸献并同。若别有所愿。独用亦得。若护摩坛中。各依本方标心令住亦设位(云云)。
　　坛中心置四臂不动尊。青肉色。二手金刚拳。头指小指各曲如钩形。安口两角。牙相如牙。右手持刀令竖。左持索半跏右押左。坐盘石上。威焰光明遍身如火(云云)。
　　今作图位。但文立圆坛(云云)。
　　临时可作之耳。北面而可修之。
　　T21038601.gif
　　T21038602.gif
　　或图　中台五大明王
　　T21038603.gif
　　十二天次第以不动五大明王为十二天主之十二天之次可供诸天妃次可供当土诸名神。
　　求觅洛东智积院动潮僧正之御本。令写之而挍。以上木。此轨薄草决及金宝集等引以证。
　　时惟享和元年酉八月
　　　　　　　长谷寺留学沙门　快道志

