No. 2502 行法肝叶钞上



先坛场庄严事

    建立五部道具也。所谓四角金刚撅是四部金刚部也。撅独古金刚杵故为金刚部。五色莲花部也。五色表五部惠命。即无量寿也。瑜伽念珠经云。念珠绪为观音观音即弥陀也。大日如来三世常住惠命为无量寿也。始终一所即寿命连持无终意也。大日经疏云。以众生界无尽故诸佛方便亦无终尽。故名无量寿也。是约方便为无量寿。可思之。四宝瓶四部宝部也。宝瓶灌顶即南方故。四羯磨是四部羯磨部也。羯磨十二古即十二因缘也。北方释迦截流转十二因缘。即为涅磐十二因缘故（胎藏为大日三摩耶。深可习之）中方瓶胎佛部胎定也。福也。理也。宝瓶福也。水定也。轮金佛部。轮摧伏故为智。仍为金已上五部总金刚界五部也。中方轮·瓶智中定惠相应也。
    次金刚盘上五古三古一古即如次金佛莲三部杵。五古五智金刚故为金刚部。三古三部一体故为佛部。独古摧破杵也。西方为遍调伏。妙观察智说法断疑是摧破也。又西方莲花即理。理独一法界故为一古欤。金刚盘肉团形也。三角心形也。已上三部总胎藏界也。铃定也。胎也。三部说法惊觉群眠之总体也。已上两部本有曼荼无尽庄严也。
    次四面六种供养。即以六度行供养显得上本有两部功德之义也。高雄口决云。檀水。戒涂。忍辱花。进焚。禅饮。般若灯。精进遍六置中间檀水者。阏伽水为檀波罗蜜。一切草木百谷苗稼。蒙雨露恩施生长果熟故。以水为施。戒涂者。以涂香为戒波罗蜜。涂香者。天竺法极热时沉檀等香和水涂身。能除热恼。五戒乃至三昧耶戒香除烦恼罪业热恼。令得法身清凉乐亦复如是。故涂香为戒。忍辱花者。一切草木花皆柔软故为忍辱。进焚者。焚香为精进。火着薪设虽大千界次第炽盛无休息必尽薪。故以烧香为精进。禅饮者。饮食为禅波罗蜜。法花云。法喜禅悦食更无余食想俱舍等以等持为能长养体。世间饥渴希求骚动得饮食。后身心安稳。故禅为饮食。般若灯者。灯照物。如般若能照境易知。精进遍六置中间者。自余阿伽涂花等皆左右两方备之。烧香一种只一炉置中。此表示六度中精进无别体。只励余五度懈怠炽燃。大般若有其说文。故精进遍余五度。为表之一置余五度中也。遍六者言总次胁机涂香洒水念珠三如次戒定惠三学也。缩六度为三学。涂香去秽气护身故为戒。水澄静故为定。见秘藏记。念诵者记念诵数之珠也。念本尊真言字义句义诵之故云念诵。俱舍云。念谓于惠明记不忌性相惠念虽别体心所。定惠分别时为惠。
    小野定戒惠次第也。
　　广泽戒定惠次第也。
　　三学有此二次第（见大乘义章等）香吕烧香行人对佛威仪也。又香烟迎佛之便磬·铃同类也。或经轨三十七尊铃磬菩萨说。是行者惊佛之礼法也。
    问。如上檀场具足庄严也。常途略行檀不具足五部。只一面道具也。是其庄严不足故功德阙减乎。答。安立广行门前虽缺阙。该摄具德门前无阙减也。以一隅摄三端之故又两宝瓶万德圆摄。释论云。如意宝珠虽唯是一。而为一切诸宝根本宝瓶是南方虚空宝故能生万德。又所生花是南方沙罗树王万德开敷花故。五部诸德具足庄严。又瓶水万德圆满具体也。俱舍云。劫初成时雨金轮上。其水成众宝种藏。为山为川成万象（文取意）又五部者即五轮也。宝瓶地大三摩耶形也。地字也。水字也。五轮唯地水所成也仍一面是具弦摄五部也行法肝叶抄（且付别行）。
    一。房中作法事净身器。
    一。参道场事。
    高雄口决云。次进参于堂时住金刚萨埵三摩地。亦住本尊三摩地。即观。自身成本尊随步莲花承足。到向堂前念。是金刚法界道场也。
    圆城寺四卷金刚界次第云。夫欲上堂者。先在房中洗手嗽口。取净衣加持此密言。所著衣服皆成佛衣密言曰（金刚合掌）。
    同次第云。次观自身为本尊。或金刚萨埵。初心行者皆是金刚萨埵故也。私云。通作金萨观可宜。
    一。至道场门。
    同四卷次第云。即应入无能胜三摩地。其印以右手掌仰覆左手掌背上。以左手大指押右大指甲上。以右头指弹指三度。以禅智入掌作拳。唯竖进度以左印安心上。以右印左旋三遍为辟除。右旋三遍即成结界。次指四方四隅上下。次印身五处。皆诵字加持石山次第云。到门户下三遍弹指启咳。即右手作降三世半印。辟除结界三遍。又方入无能胜三摩地作其印。便于两目（右摩日左吒月）观想。日月轮之光失如射散于道场之内。
    一。正入道场。
    石山次第云。次先入右足至檀前。诵总礼真言作礼（莲花合掌）可想对大日如来五部圣众。五体投地作礼。
    高雄口决云。竖心合掌稍低头敬佛部诸尊。次莲花合掌亦低头敬莲花部诸尊。次金刚合掌亦低头敬金刚部诸尊。以右手所著袈裟指夹于右胁。以左右手当前。裳手以抠上方。长跪普礼真言诵一遍礼拜（十方诸尊）四遍或五遍也。
    一。普礼。
    普礼有二。一檀前普礼。即上所载石山次第并高雄口决即是也。二着座普礼。即着礼盘之后诵普礼真言。礼本尊请加持。或诵忏悔颂曰。

    我从无始来  流转于生死  
　　恒起诸烦恼　具造三业罪  
　　今对大圣尊  尽心而忏悔
    如诸佛所忏  我今亦如是  
　　愿垂加持力　众生悉清净

    此颂或次第用檀前普礼。用金刚合掌印。高雄口决云。礼拜时作金刚合掌。即名归命合掌。相叉意者。此十指者为十波罗蜜二法界也。
    口决云。普印云事。师云一切印代用此印。故云普印也。又五指即五智也。一切印不出五智印。故云普印也又云。以定惠二手配佛界众生界时。左众生界。右佛界也。左五指上右五指。次第重往。以众生界令归佛界之义也又云。两掌合圆处我心莲也。受初节未开敷形也。
    一。涂香。
    或次第云。磨莹五分法身或口决云。五指表五体。此五体为无明尘垢所污秽。故以戒香磨莹之也（云云私云。五指即五大也。一身五体即五大故。净五指即五体成无垢清净也）。
    一。三金刚观。
    口决云。身口意三所观吽字金刚。故云三金刚一所各具三密故三三九三密平等也。表八叶九尊。意能证智。身语所证理三金刚总净三业也里书云。三金刚观石山金刚界次第云。口决云。莲花合掌即其掌中有字。变成八叶白莲花。其上有字。变成圆净月轮。其上有字。变成五股金刚杵。杵即放光明照身业之中。由此加持力故。身业所造之罪杀生偷盗淫欲等无量罪障。悉皆消灭纯善清净也（或传顶上作此观法）舌上有字。变成八叶白莲花。其上有字。变成圆净月轮。其上有字。变成五古金刚杵。杵即放光明照语业内。依此加持力故。口业所造之罪妄语绮语两舌诽谤等无量罪障。悉皆消散纯善清净也。心上有字。变成八叶白莲花。其上有字。变成圆净月轮。其上有字。变成五古金刚杵。杵即放光明照身业之中。由此加持力故。意业所造之罪贪欲嗔恚愚痴等无量罪障。悉消灭纯善清净也。如是观了每度诵字三反也上人口决云。口业处可诵四遍。
    一。净三业三部被甲。
    配三部初净三业佛部。中三部莲花部。后被甲金刚部。如次为体相用三大。配五部净三业宝部也（见相应经）中三部如文。后被甲羯磨部也。化他作业故也委细在别。不可载文。
    一。加持香水。
    加持时用三古印军荼利小咒。三古印空水合字形也。即性德圆满海上显三密智用也。军荼利者甘露义也。即加持水令成字智水甘露水。阿密栗帝甘露义也。
    一。洒净事。
    散杖用柳。寸法如常。于香水作双圆性海观。于散杖作龙观。小野先取散杖横置洒水器上加持之。即大龙浮海上之意也。洒净水龙取海水洒法界也。即以字智水洒一切众生心地。令生长净菩提心种子。增长菩提树王之意也。二字观事。烧水中不净。令清净。又成字智水。以火炎上功能。上水至空洒法界之意也。又云。此二字即难陀跋难陀二龙也（云云更问之）顺逆顺逆二传有之。上下二传之义可习之。大日经四云。以性净之戒香和合性净之悲水。遍洒法界众生性净之心地。为令一切戏论皆净除故此香水取后夜花水用之。阏伽同用之。取丑或寅时水事。或云。水花后夜敷故云花水。仍取此清净花水用之。或云。律后夜水虫未生秘决云。自日出地下水为日光火焰被干上。自戌克渐冷水下寅时下满。是故取此时水。是果后化他大悲水满。
    里书云。散杖寸法事或钞云。一尺六寸。表十六尊。八叶三重初金。次胎。后苏也。间八分也。又苏取所刻之。是秘义也私云。取所八角削碍八业有钞云。大坛一尺八寸别尊小坛一尺二十也有云。寸法不定。只随坛大小可相应。
    一。加持供物。
    先一切用加持事。高雄口决云。若就显教者。欲献佛物一切天魔鬼神触秽污。以此不净食物献佛时佛都不受。故无利益。以是以此真言等先加持了。若就真言宗者。无明妄想所生一切恶业以真言力既净护献佛。然后显法界体性所显诸功德藏。所以先用此真言印契等了。又以此真言印契加持佛供。亦余一切事亦同加持之了用军荼利印或用五古半印。半五古有口决云。五指五智也。从掌月降五智法水加持供物。令成甘露一字观。或云。烧尽我身烦恼业障垢义也。
    一。净地或云。净所居土成密严净界。
    一。净身或云。自他三业共清净皆成法器。
    一。观佛观遍满虚空诸佛。
    一。金刚起惊觉遍空诸佛。
    石山次第云。由结此印诵真言。一切如来皆从定出。瑜伽者应作是思惟启告诸佛。我身少惠少福没苦海。附托诸佛威神之力。唯愿不啥大悲本愿护念拔济于我。彼一切如来各加持护念修瑜伽者。获无量福聚。身心自在（千手轨文）。
    一。普礼是礼遍空诸佛。别行可想礼本尊。此次或用持遍礼。是礼十方诸佛也。
    一。神分天众地类一切神祇。皆有佛法护持誓愿故。添法味乞拥护。又佛是理。神是智。请诸神智力为证本尊理体。先用神分也。灵分祈愿祈四恩利益。是大悲先利他之意也。
    一。一切恭敬敬礼。次净三业普礼。此二俱作礼仪也。高雄口决云。净三业此真言有十六字。是则十六诸尊也。此十六诸尊与一切十方诸尊相涉相入。是礼法。今我合掌相叉亦是礼法以此合掌可礼拜四曼荼罗法界诸尊也。又律中云。接足者。亦是礼法也稽首接足以行者最上接本尊最下。是恭敬礼仪也。又接者相涉入义也。秘藏记云。吾三业本来清净遍法界他众生三业本来清净遍法界。我三业与他众生三业不相障碍遍法界。譬如千灯光明不相障碍。故净吾三业者。他众生三业俱时清净故曰净三业真言真言句义云。自性清净一切法自性清净普礼真言句义云。我礼一切如来两足私云。上净三业佛界生界自他三业相即圆融不二礼也。次普礼本尊行者而二礼也释论末师释云。相不碍性故见一味性。性不碍相故睹多身相不二而二俱。是甚深法性。可思之。
    一。五悔。
    普贤行愿也。即缩普贤十愿为五悔。五悔者。归命·忏悔·随喜·劝请·回向也。此五通云悔者。且以忏悔为面欤。无始来不归依诸佛。不忏谢罪业。不随喜善根等。皆今悔过故通云悔也。深秘义云。以五悔配五智。此有二义。一云。以初为大圆智。乃至以终为法界智（是修生义）一云。以初为法界智。以终为成所作智（是垂迹义也云云）。
    一。劝请发愿一事上初后名也。唱礼时用劝请。自行时用发愿。又御修法时初夜用劝请。余时用发愿。此发愿别愿。次五大愿总愿也。五大愿配五智有二义。如上五悔。五悔行。五大愿愿也。五悔金刚顶说。五大愿尊胜轨说也。
    一。普供养三力唱礼时五大愿次有前供养赞。故有此普供养等。是引上下座所作欤。但自行时此所用普供养三力。是前持诵法内供养。普贤十愿有发愿供养等之例欤。
    三力以我功德力（心。行者现在佛事）如来加持力（佛。过去佛智）及以法界力（众生。未来佛理）普供养而住（供上三佛）及以法界力者。或真如法界内薰力。或九界众生低头举手等善。作同类因增上缘互相与力也。
    一。四无量观（四智别）。
    一。胜心（大悲总）此四无量胜心总别故。或次第或四无量略胜心。或胜心略四无量此四无量大日四行时。或普贤·文殊·观音·弥勒如次慈·悲·喜·啥或普贤·虚空藏·观音·虚空库如次慈·悲·喜·啥如此异说或文殊虚空藏是一体。弥勒虚空库是一体会通。或随尊随法四行菩萨可各别。
    一。大金刚轮是轮坛。轮坛者。轮者摄持。如世车轮摄持辐毂辋。即轮圆具足义也。坛者平坦义。即曼荼罗古云坛。新翻轮圆具足是也。天竺以洁净作法筑平坦坛。其上画作诸尊像行之。是云曼荼罗。四智四行等万德具足故云轮圆具足。平坦体云坛。是为召请诸佛。总所依器界依报也。即本有菩提心大地也。
    一。地界上大地成坚固金刚地。故云地结。亦云金刚撅。撅立地是结界法也。印二大合向下即立撅。撅如世傍示结界广狭随心大小。或云五结立五方。是五大结护欤。
    一。金刚墙（又云四方结）。
    随前地界量四方周遍金刚墙。是交立三古金刚为墙。又是结界也。秘藏记云。结界有二种。一者次第。二者横也。初次第者。最初菩提是因也。佛位是果也。当观想。自此因地至于彼果位。纯一观行净菩提。更不起二乘外道心。是曰次第。二横者。我一心法界中毗卢遮那乃至四佛四波罗蜜十佛刹微尘数如来宛然而有。为烦恼云雾所覆弊不得明了见。当观想。除去是云雾开显本有庄严。更不起妄想无明等烦恼。是云横。观是理。真言印契是事是结界者。于上本有菩提心起修生因行果。此十信等行位。不杂起二乘外道等无明妄想境界。纯一行菩提心大地故云结界也。
    一。道场观。
    上结界上为召请本尊建立道场也。此有二意。一云。观已成本尊依正身土立置标示意也。一云。先观作自心本有本尊身土。请已成本尊冥会供养。凡道场观诸师异仪不同。或道场观自性身。召请佛自受用身。即理智冥合（云云石山四卷金刚界次第也）或道场观佛他受用身也。自性佛不来去。仍召请拨遣佛他受用影像佛也。观自心佛他受用影像也。请已成佛影像冥合也。拨遣时已成佛奉送本土净刹。自心影佛奉送自心本宫法皇次第道场注他受用者即此意也。口决同之。
    一。七处加持。
    右膝坛右膝已上三处胎三部心额喉。顶金五部也。即四处有总身。故云五智。两部三部五部依正二报成就故用此加持。如来拳印两部不二也三身真言也。即加持此凡夫身土成两部三身净土之意也。
    一。大虚空藏。
    为召请本尊设供养云海也。此大虚空藏南方宝光幢呬四菩萨总体印相宝幢形也。
    一。小金刚轮。
    轮坛也。字形也。以印向上加持虚空。成大曼荼罗。以印加持本尊。或铜或画皆成大曼荼罗。以印加持坛上供具。成真实广大供养经云。若真言行者不作曼荼罗。但持此印明。即同大安立一切曼荼罗。自身一切支分悉成诸佛聚。无比。不思议。更无过上味寻云。大小名字事未决。私云。大金刚轮风轮。小金刚轮金轮欤。风轮遍大千界。金轮限四天下。不空所译宿曜经云。金风精也仍风轮又金轮也（此愚推。未闻师传）有传云。小金刚轮正轮坛。大金刚轮行者护身心结界轮坛也。军荼利仪轨云。由诵密言印契观念。入曼荼罗受得三世无障碍三种菩萨律仪。身心备十微尘刹世界微尘数三摩耶无作戒。因屈申俯仰发言吐气起心动念。□忌菩提之心。退失善根。以此印契密言殊胜方便诵持作意。除违把愆咎三摩耶如故。倍加光显。能净身口意故则成入一切曼荼罗。获得灌顶三摩耶已上大金刚轮之功能也。石山次第云。应结契当心作是观念。虚空遍法界三界生死六趣有情。速得入金刚界大曼荼罗。等同金刚萨埵大金刚轮名依此观念立之欤。大小金刚轮皆弥勒也。
    一。送车辂。
    建立轮坛后为召请本尊。七宝车辂送本尊净土。
    一。请车辂本尊乘车辂来往虚空。集会道场。
    一。召请又云迎请。本尊正奉请此坛上。
    一。四明一云。前召请佛此坛上召入住记也。一云。召请佛引入。冥合自心观作佛。
    一。拍掌本尊入住故欢喜。
    一。结界本尊来临故辟除魔界。结道场境。
    一。网界又云金刚网。上方结界也。
    一。火院撅界外围绕火焰。
    一。大三摩耶石山次第云。一切天魔不附近或云外护义也。或云广博严净或云师子孔义。或云。塞结界间隙也。私云。此大三摩耶结界本见。解界时必解之故。    
　　一。阏伽洗召请佛御足也。问。佛无垢体。何沐洗之哉答。有云。有二义。一云。洗和光同尘垢。一云。行者未开悟前依正二报共有垢秽。啥净土来此令冥会。故假说有垢义也。私云。二义无差别欤。准浴像经说。以香水沐佛像。得无量功德故此厌阏伽水是供养随一也。以本清净加持水沐浴法性无垢身偈即此意也。又石山次第云。由厌阏伽水供养。令修行者得一切如来受与甘露法水灌顶秘藏记云。阏伽平等性智水平等性也（可见疏第一）灌顶又南方平等性智也。又疏云。以此大空性净之水浴无垢之身。是阏伽真实之义。
    一。花座。
    召请佛献座也。佛菩萨献莲花座。但如来已开敷。菩萨半开敷。明王盘石座天等荷叶或四叶六叶等抑今真言迦摩罗者。极开敷莲花座也。且付如来欤。有云。从印流出无量花座。令坐无量圣众结诵此印明。流出无量花座荷叶盘石等座。随其所应令坐也但诸家次第天等皆用荷叶四叶等。
    一。振铃。
    振铃有多数。惊觉欢喜供养等也。三十八帖云。师云。私谓此振铃非是惊觉。即令佛欢喜也又云。左手执铃安腰。右手执五古安心中。先以五古杵三度抽掷。而后左右三度回转。辟除结界之义也。掷是游戏义。回自在义也。凡左手持铃。是适悦义也。置腰左表大我也。左是定。腰是地轮。以定手振铃表定安乐之义。地表信。以信为佛法本。故以左手按左腰上也。右手持五古。是五智之义也。依惠得定。故先取五古后取铃。亦依定起惠。故先置铃后置五古也。掷五古是表自在义。转举向外表一切众生皆具五智。故化他之义也。左耳上五度振。是五智义即因位也。又过去义。何者修因得果故。亦心前三度振者。三佛之义即果位也。此现在化他之义也。额前二度振者。二点亦二智之义即未来也。一证已后尽未来际化众生。皆令得此因位故也。是高野阿阇梨僧正御传也。能能可秘密也又云。振铃者欢喜义。亦是惊觉义。又般若解脱义也。问。尔云意如何。答。今诸尊际临爰。奉惊觉奉令欢喜也。于身三所振者五藏般若教。必先以耳为能缘。故对五藏般若当耳门而五度振。是入声解脱也。次依般若智惠入三解脱门。故当心前三度振。谓三空解脱之理心识能观故也。依三空观故证二种法身。故当额上二度振经云。摩诃般若解脱法身今次第依此又云。大师舒二羽同时执杵铃。即唱已以铃安腰。以杵抽掷三度。即逆三转顺三转横心上。次举铃当左耳边五度振之。次当心前三度振之。次当额前二度振之。每振诵真言（如金刚界）五古杵加持五处时。每处诵唵（是金刚萨埵真言也）五处了杵铃。安置本处但中间铃勿令鸣响私检诸师口决等。抽掷时诵一字明。辟除结界时诵不动一字心。忿怒归命五处加持时。金萨（羯磨会）三度投弄上超升普贤地大普地普照曜地之义也。辟除结界降伏四魔之义也。杵当心拳向外自心本有五智金刚。汝心中本有此五智示众生之义也。杵末左本右非直竖事。表此五智不纵不横也。凡左定。右惠。故以左定手振铃。是惊觉众生长眠。令知心中本有五智也。振铃以后辟除结界降伏众生四魔欤。取铃杵事。常作法以右手先取杵。次以同手取铃。是依定起惠之意也（三十八帖云）先当左耳事。左众生界也。惊觉众生长眠故当左也五处加持有二义。一云。额（大日法界智）右肩（宝生平等智）左肩（不空成事智）心（阿□大圆智）喉（无量寿妙观智）一云。不空弥陀大日阿□宝生。
    大日三世常住故以喉表之。人喉寿也。大日弥陀一佛义可思之。弥陀能成无量寿。大日所成无量寿也。
    阿阇梨道范记之。

行法肝叶钞上_
行法肝叶抄中




一。五供（理事）。

    振铃以后行仪有三样。一直供香华等事供。二先结诵五供印明次事供三结诵羯磨会三十七尊印明（大日次加本尊印明）次事供直供以四重秘释观之。其功德满足不阙减。

四重秘释本文（大师归朝时自青龙寺被送船中云云）

    如彼三世中诸佛菩萨等修行五供养。我今亦如是。

已上初重

    净心为涂香。万行为妙花。功德为焚香。果德为饮食。智惠为灯明。供养自心中心王大日尊心数曼荼罗。三界唯一心。心外无别法。自心自供养。色心不二故。

已上第二重

    五供养诸尘六大所和合大曼荼罗身。显形等诸佛。手印擐帜等三摩耶法身。真言色声中文字句义等法曼荼罗身。供养自身佛四处威仪等羯磨之法身。我今四法身诸佛同一体。

已上第三重

    我今所献诸供具一一诸尘皆实相。实相周遍法界海。法界即是诸妙供。供养自他四法身。三世常恒普供养不受而受。哀愍受。

已上第四重

    第一重常途。第二重唯心理第三重四曼。第四重六大法界。

已上四重秘释自行时澄心可诵之
大日经疏云

    涂香（真言句义云净香发生）即是住无戏论执金刚三世无障碍智戒。如是戒香其性本寂。无去无来而常遍满法界。一切众生虽复等共有之。然以未发心故此戒香未发我今已用此戒香普遍涂法身。故能净香普董一切也华（真言句义云从大慈生）此心莲花为妄我缠不得增长。今自证知心实相故。从悲藏中八叶鬓次第开敷故曰从大慈生也。复次净菩提心树王种子。从慈悲地中滋长茂盛开敷万德花。以方便故。成实故曰从大慈生也。演密云。花有二。一者万行花。二万德花。如来是万德花。果亦有二。一庄严果。二子实果。南方佛是庄严果。即字也。鼓音如来是子实果。即也。
    烧香（句义云。遍至法界）如是法界深广无际不可度量。而瑜伽行人恒殊胜进不休息。故身语心业悉遍如是法界。下至一花供养佛时亦遍如是法界。即是烧香义也。
    饮食（句义云。受我所献食已当还与我妙食）此中正以法喜禅悦为食义。即是开甘露门盛涅槃饭。我今所献及与所祈皆在极无比味无过上味。不求有量之食也。
    灯明（句义云。如来光普遍暗。等同虚空无有限量）一即是毗卢遮那大智明普照世间有无所不遍也。言诸闇者即是无明。以无明本不生故体即是明。是故如来光明普遍诸暗。言等虚空者无明等虚空无量故。如来智光亦等虚空无量。乃至老死如虚空无量故。如来智光亦如虚空无量。如十二因缘者。一切诸法亦如是说诸供中最。

已上事理五供事如此

    振铃以后行羯磨会三十七尊不用五供印明。三十七中有八供故一说添行五供印明。八供五供其门别故是三十七尊只为所供尊。以五供为能供养。振铃后行三十七尊。是又供养义也。以行者修行三十七智三密。供养已成诸佛三十七尊也。又供养众生本觉佛。心佛众生三无差别抑事供时涂·花·烧三取上以军荼利三钴印明加持之。以一字供之。饮食不取上。广泽用饭灯别印供之。花四叶盛之。左右合八叶也。前供时三叶投供三部诸尊也。一叶残普供时总供诸尊也。或五叶盛之。是五智华欤。拨遣后一叶残表本觉常花欤。阏伽入花事粗有本说欤。涂香入花事未见本说。虽然入之。不可有过欤。可追考。
    一。赞四智通用诸佛菩萨明王天等。佛圆满四智。菩萨分具。明王天等内证诸尊各有别赞。四智次可加诵之。御修法时别赞。大阿阇梨独微音诵之但别赞中伴僧诵有之。赞是供养后读叹佛德也。如常途供养赞叹等例也。
    一。普供上五供别供。此普供总供也。谓从此印明流出无量无边微尘数广大供养云海。普供养法界道场一切海会圣众。
    一。三力是三世诸佛力也。谓以我功德力者。行者现在佛也。如来加持力者过去也。已成佛加持力也。及以法界力者。未来众生性德佛力也。心佛众生是三无差别义也。法界力有二义。一云。一切众生本有清净法界真董力也。一云。一切众生低头举手等修毫善善性一味故。互相融通互相与力也。此三力甚深广大法门故一切所作时用之也。
    一。礼佛赞叹佛德之后礼拜恭敬也。佛菩萨明王天等皆礼三十七尊。四摄次加本尊句。是有二意。一云。三十七尊普门大日三十七德也。今此本尊是普门一德故。普门三十七尊次礼本尊也。一云。此三十七尊是本尊一门三十七智也。一门三十七德皆归本尊自性总体故终加本尊句也。以四重秘释言之。本尊即大日故。一门三十七智即普门。三十七尊也。第四重。
    一。入我我入上道场观自心佛并已成佛。此二佛影像他受用身冥会今入我我入彼二佛本质自性互相涉入。法性圆融全体相入故观念本尊身涉入吾身等者。且举身摄余二。具可观三密互相涉入。秘藏记云。吾遍法界身。诸佛亦遍法界身。以我身入诸佛身。吾归命诸佛。以诸佛身入吾身。诸佛摄护于我。以吾口业入诸佛口业者。吾以口业如实赞叹诸佛功德。以诸佛口业入我口业者。诸佛说法教授加持于我。以我意业实相理入诸佛意业实相理。吾知诸佛心及吾自心。以诸佛意业实相理入吾意业实相理。诸佛以观照门开示于我等又云。观吾身即印。语即真言。心即本尊。是三密平等。平等遍法界。是名自三平等。吾三平等与本尊三平等同一缘相。是名他三平等。非亦本尊与吾三平等同一缘相。已成未成一切诸佛三平等亦同一缘相。是名共三平等。同一缘相真言印契等故引入诸佛于吾身中。是曰入我。引入吾身于诸佛身中。是曰我入。入我我入故诸佛三无数劫中所修习功德具足我身。又一切众生身中本来自性理与吾及诸佛自性理等无差别。而众生不觉轮回生死。因兹为众生发悲愍。所修功德自然成一切众生所作功德。是则真言行者利他之行。真言行者当作手印诵真言一切时恒作此观。
    一。本尊加持本尊者。秘藏记云。我今自性清净心。于世间出世间最胜最尊本故曰本尊。又已成佛本来自性清净理。于世间出世间最胜最尊故曰本尊问。道场画像本像本尊自心已成中何乎。答。云。属已成佛私云。道场所安置画像木像者。行者观心未熟故。为令见本尊形像借画木显之。仍同可通自心已成佛欤。但属已成本佛者。此像开眼时即成生身真佛意欤。加持者。秘藏记云。加者诸佛护念。持者我自行即身义云。加持表如来大悲与众生信心。佛月之影现众生心水曰加。行者心水能感佛月为持又云。一一尊等具刹尘三密互相加入。彼此摄持。众生三密亦复如是。故名三密加持众生与佛又彼此摄持。互相加入故互具感应义也。问。互相加入与上入我我入何别乎。答。入我我入三密正总也。开总为三。本尊加持身密。正念诵语密。字轮观意密也。字轮观于心月轮观五字等。或次第字轮观终忘字只见月轮住无分别故属心密也。问。真言教三大僧Ｂ越一念阿字顿证也。何如此相似观行重叠乎。答。一座行法因行证入方便具足五轮五智行相也。而各具五智故同类观行重重也。委细可闻口传。
    一。正念诵（作法如常）。
    里书云。大师五部宗秘论云。母珠表弥陀便珠二大士。一表观世音。二表大势至先念珠事。
    高雄口决云。二母珠为无量寿佛。其绪为观音。百八珠为位地耳。其珠片方五十四位。一返上是流义。是求上之义则智惠。一返下是摄下之义。则利他也。残片方是不流之义。其珠段段丸者断证之义。片方五十四配五十四位耳瑜伽念诵经云。说一千八十·百八·五十四·二十七四种念珠。其中百八为最胜此高雄口决二母珠数珠大师御影所持念珠样也。是五十四数珠二连为一念珠。五十四配五十四位者。法相宗五位前四位有五十四位十信十住十行十回向（已上资粮位）第十回向终心开ＥＦ等四善根为加行位。十地（初地入心为通达位。住心以后为修习位）故合五十四位也。但十信或合初住不立别位。或开为地前四十心。今五十四位者就其开义其母珠佛地（究竟位）故念诵时不越之也。此五十四位有本有修生。一方五十四上求下化修生始觉五十四位也。一方不流者。本有本觉五十四位也。是故此义不流方五十四珠旋转时不引越。只一方许。旋转上下。母珠为弥陀者。有五部念诵。所谓佛部（菩提子）莲花部（莲子）金刚部（金刚子）宝部（诸宝）羯磨部（杂色宝）虽有五部念诵专莲花部三昧耶也。故母珠云达磨者付西方也。达磨此云法。莲花部亦名法部。妙观察智说法断疑故。四曼时以西方为法曼荼罗。弥陀莲花部主故为母珠云法也。若约五部各别念珠义。佛部念珠母珠云没驮。金刚部可云欤。绪云观音事。阿弥陀云无量寿。观音掌弥陀总德部主故莲部总体弥陀为母珠。故弥陀总德观音为绪。是犹无量寿义也。俱舍云。莲持为寿。一期为命连持五十四功德。故为绪。绪即寿也。段段丸者断证义。段段者各别义也。五十四位各各断烦恼。各各证其理。故云尔也。此母珠弥陀等事出瑜伽念珠经千手四十手深要决云。数珠是从莲花部起。是故母珠名达磨。翻云法。即莲花部异名也。经云。一百八珠为最胜。
    一。师云。为对治百八种烦恼。菩萨贯珠百八也。观自在菩萨游诸佛心中大悲为体。是故说曰诸綖为观音也。所以能通贯珠中心故。云何名母珠。谓诸珠中有大圆珠。于此大珠结綖本末。又念诵时从此珠起故名为母。彼大悲綖摄入母珠。如观自在慈悲法门摄入无量寿佛。是故云表无量寿也。秘密教中有发心·修行·菩提·涅槃四种门。今念珠亦有四种门。谓綖绳者是发心义。诸珠即修行义。母珠即菩提之义。是故母珠无量寿佛于彼四门中菩提门摄。又从母珠出綖本末。而贯十珠是涅槃义。菩提涅槃不可别离故证果已有种种作用。是故母珠垂十珠也。又以发心而修行。又以发心而灭度。故诸珠不离发心綖。以此綖结母珠者。于菩提道而发心已还至彼大菩提。故从母珠入还至母珠也。又綖为观音者。发心即菩提心。即慈悲心。慈悲心即观音为体。显此义故说为观音。又别垂十珠（世人云。十弟子）表十波罗蜜。引上此珠表到彼岸。即是度义。度即涅槃义也。又左右五珠之末有二珠。如雨露表福智二严。是故念诵已讫二手置珠。以此二珠从左右别垂。即是庄严义也云。以空（大日）风（阿□）承表能证所证多义数珠或大日三摩地。或阿弥陀三摩地。或五佛三摩地三义也。或大日三摩地者。达磨此云法。法界体性智大日也。胁八珠四佛。珠圆轮圆具足义也。珠连不绝从大日余尊流演事表也。百八珠百八烦恼。此烦恼不改即百八尊事表也。顺逆念诵。顺观旋转逆观旋转无碍旋陀罗尼义表也。或顺逆从本垂迹修因感果义表也。初与终同到达磨一处迷悟一体表也。一字多含故一返即无量返也（必可作此观云云）十弟子事。菩萨五十四位地地皆行十波罗蜜。此十珠即十度也。故此十珠五十四位所行能升行也。念诵百返后引上至达磨许。以此十度行即至万德果位意也。二露福智二严。以十度摄入福智二。前五福也。第六般若智也。方愿力智四自般若开出此二严果后庄严故。修生行时不引上之云。今二十弟子十珠后人加今案云。两达磨十珠一处贯具。应表本有修生十度。而今随宜取百遍数欤。私云。付作法先开念珠笥盖。百八珠一度取之。以除盖障三昧除五盖障。顿证百八三昧也。念诵了收筥。以修生功德归本觉位意也。本觉前盖障即具德也。覆念珠笥盖即意也。云。薰烧香遍至法界义也。三度左右移远尘离垢义（石山次第）珠入掌当心诵字三七遍者。常义云。净珠明也秘口云。语菩萨明也。念诵主故诵之。次三字三部三密明。真言总体故诵之。次摩罗娑婆贺者。大日法界本尊故诵之。摩罗者三度引越超越证义。一一别珠移渡。正念诵次第证义也。故此念诵间有顿超渐三证。而此宗顿证为本。故此薰香以下果后化他重重也。秘藏记云。念诵三返引越真言菩萨或十六三昧一一次第证。或得一三昧。共十六三昧同时证。念珠引越是十六顿证义是只为同时证次第证二。顿同时内也。开合随宜观行始终可含多义。思之可知。念诵间观念本尊诵时。出自本尊御口入自我顶至心月轮上。我诵时出自我口入自本尊御足至心月轮上等者。本尊行者三密相应涉入义也。所谓本尊诵时。出本尊御口者是口密。自行者顶入者是身密。至心月轮者心密也。行者诵时自我口出者口密。自本尊御足入者身密。至心月轮者意密也。如是旋转无碍。本尊行者三密相入加持成佛又云。能令三业同于本尊等即此意也。
    里书云。问。前云渐次。次第证向众生之化他。今观念行者向本尊次第也。相违如何。答。作行法次第之先德多约始觉修生面。就行者未证前有渐入之言。所修三密行是佛地行故有已证之言。一座行仪约本觉。一向化他也。约始觉是修生也。但今教始觉者不同显家始觉。显家始觉修行种因海本无今有觉也。今教始觉性德圆满海本有始觉也。所谓遇此教时始觉本有性德也。觉体非今有一义云。今行者向本尊者。行者已成故向众生本觉本尊也。
    自教正宗只顿证为本。渐超二竖也。顿独横。大师云。横则自利。竖则利他故今正念诵作法开筥盖一度取百八珠。是顿证也。三度引越并一一别念诵顿证上功德超证次第证示他之仪也。此作法间委细言之。横中竖。竖中横等重重可有之。留心思之。
    四种念诵事。
    高雄口决云。约念诵法有四种。一三摩地念诵者。置月轮于自心中。字相字义顺逆观也。二莲花念诵者。动口起音。但自耳闻他不令闻念诵音。三金刚念诵者。不动唇口。亦不出音声。动舌而念诵也。四音声念诵者。举音长短分明自他俱闻也。于中莲花金刚二念诵好耳。

字轮观

    心月轮上布字轮观之。是则观显自心本有法界法门身功德也。别尊时彼尊小真言旋绕布之。都法时布五字。
    石山次第云。中前右下左。此如行者对胎界五佛。诸次第多以如此。或次第诸尊法布小咒次第同此样。
    此如行者对金界五佛。
    心月轮观形异说不同。或平圆如立镜观之。或平圆敷下上并布字。或六方圆如鸟笼内观字。初心假相观故平圆等观之。理实如圆珠。其内五方布五字也。次腰以下有字。脐轮有字。心有字。额有字。顶有字者。是五字严身也。或次第字轮观外别作五字严身观。抑身为胎藏为理。心为金刚为智。故上心月轮上横布五字。是智上理也。今身上竖五字理上智也。可思之问。所观字轮色形如何答。或轨云如□璃盘上并水精珠或观金色或五字即五方五智五佛故随其部可观其色。地黄。水白。火赤。风黑。空青或杂色秘决云。诸尊法时至字轮观可作此五字观。一门本尊即成普门法界（委可问口决）本尊加持如先。
    问。三所本尊加持其用如何答。本尊有三秘密身。所谓字印形也。即如次法报应也。又身语心三密也。仍入我我入次本尊加持身密（是入我我入且属身）正念诵次本尊语密。字轮观后本尊意密也。云。本尊加持印或结字。或结印。或结形。先付智拳印有此三习。此事不可载纸上。或别行次第本尊加持在四处。临彼次第更问之。

散念诵

    散念诵事仪轨无正说处只为成一门本尊悉地。请本尊有缘佛菩萨天等加彼为助业也但有轨云。佛眼一切诸尊佛母也。今本尊即此佛母一子故先诵此明。一切行法始中终皆于此佛母尊胎内作其业。故以所修行业奉预此佛母尊。即不亡毫善充成就大日普门总体。今本尊即此普门万德故诵此明。降三世等部主故诵此明终诵金轮一字事。金轮一切诸佛顶轮王也。故诵此咒诸尊各各功能皆摄归此尊。一切世间一切行者所修行业皆摄归此尊行者。如世间四海朝宗王。仍满此咒悉地速疾成就又有传云。金轮一字后可诵佛眼明。其故诵金轮明时余尊皆隐没。如月轮出现诸星隐没。故仍一字后诵佛眼明余尊即出现。以佛母德故。犹如鸠鸟入海诸鳞皆死。犀角触之诸鳞还生私云。此散念诵诸尊只是此一本尊上具德也。大日此本尊上普门一德也。佛眼理。大日智安然引经。诸佛皆有三轮。是即三密也。自性轮（身密）正法轮（语密）教令轮（意密）阿□（自性轮）金刚萨埵（正法轮）降三世（教令轮）宝生虚空藏军荼利自性轮如天子正法轮如国母教令如先帝此三轮有通别。别如阿□宝生各别三轮。通谓佛眼正法轮大日自性轮不动降三世等教令轮若论阿□等各别三轮时。佛眼大日理智总德也。又秘藏记出三部部主部母。付之言之。部主如父部母如母本尊如子（事天子）散念诵时虽诵多数明。总可摄入此理智事三点又佛母胎大日。金轮金大日。大日一门万德总体佛眼金轮法散念诵事。佛眼法不诵佛眼明直诵大日真言。金轮法例一字所醍醐金大日言。劝修寺胎大日明。广泽一字金。不打不诵真言。
    一。后供养。
    大国法请宾客。还向之时必荐馔飞盏。然后奉送。今后供养即其例也。故前供阏伽浴御足。后供阏伽洗御口或云。前供供召请佛。后供供自身今成佛。
    一。回向。
    以一座行业普回向一切。普贤十愿普皆回向之例也问。回向三宝愿海其义如何答。为令所修功德广大无尽回向三宝。谓三宝是广大福田也。以一毫善种殖此。即得广大无边果。仍回向三宝者。以所修善种彼福田义也。真言行者所修三密即三宝也。身佛宝。语法宝。意僧宝也。仍回向则成三宝妙体也。
    回施法界者。一心法界真如法界也。起信论回向颂回此功德如法性龙树释云。如者真如。法者一心。法性者本觉佛性。为令所作功德广大回向一心法。为令一味回向真如。为令明了回向本觉终回向菩提者。即本觉菩提。
    一。解界。
    若不解界本尊为本担锁所缚不能还本宫。故解结界也。故轨云。
    一。拨遣道场观时自心佛观置坛上。与召请佛冥会。故今拨遣召请佛奉送本宫净土。自心佛奉送心内本土也。云。奉送花行者因行花也。此花以载本尊投果地天等拨遣不用花。只弹指三度奉送之。又云。付内证用花。又不可违问。天等以弹指用拨遣其意如何答。召请大钩召时以风指招内。冥众见之即来。今以风指拨外。天众见之即去。是等皆印约担不违之故也。愚推云。风者神通。大日经说风大云。逮得神境通游步大空位俱舍云。日月众星依风而住者。以自通力居空也。又佛菩萨用花。花者莲花。即理也。佛菩萨住内证理故用花。神通者智也。外金刚部天等出智用故以风拨之。外金刚部者智也。
    一。拍掌一座事业究竟故欢喜。
    一。三部被甲既解结界可出道场之故犹用护身。是成佛以后入生死同于众生故。被慈悲甲胄不为魔军所破也。
    一。礼佛出堂礼法身诸佛出内证殿堂也。即赴秽土化他之意也。
    一。座行法。
    发菩提心至五大愿。
    四无量至礼佛。
    入我我入本尊加持正念诵。

字轮观

    散念诵（初加行位利益众生之方便具足）。
    抑一座行法大意者。真言行者遇此教一念发心时。即知自心本觉。故其后一座行法次第皆向众生化他事业也。若约具二种觉义边。据始觉门一座行仪即一座成佛修生事业也。若约凡夫宿善分行。出观时等犹凡夫故用被甲护身等作次第给。祖师先德存此等用意。故于一座行仪已究竟。未成佛等观念等相交也。又今教一印一真言一句一字各有顿极成佛功能。虽然作次第时。就竖一义取彼一切能。为因行证入等次第也。又行者心未相应之间。一座行法等犹成宿善分。非当机故未成外应神通等也。得此等意诸难可通。又于一座行仪可有横竖。竖中横·横中竖顺观旋转等十六玄门义。只守一途不可迷乱。

    宽元二年正月三十日。于善通寺御诞生诞室草之。配处攘宿不随身具书等之间。文义不具足。庀让相错欤大体义见闻口决。傥又添愚案。若及后哲贤览取啥。
    阿阇梨道范记之。
_
行法肝叶抄下




入护摩

    先芥子加持事芥子坚辛性有降伏用。仍添真言加持作降魔结界也。投十方破十方魔军也又龙猛菩萨咒白芥子打开铁塔扉。入法界塔中受金刚萨埵灌顶。今行者芥子加持又打开十方法界塔婆。请诸佛圣众证明听许之观可作之。
    次调具事火天段十一支。底一支根本无明也。次四方四支贪·嗔·痴·慢也。上六支疑·身见·边见·邪见·见取·戒禁取也。合根本十随眠也无明根本总体也。
    次火是火天也。即毗卢遮那自性智火也次扇。是火依风增其势力。即自性智火加解脱惠风烧尽烦恼薪之作业也。凡护摩者梵语也。此云梵烧。以火天为体也。    
　　次洒净水。是烧烦恼之后润佛种生法性牙也。大日经疏云。一切蕴阿赖耶业寿种子皆悉焚灭得至虚空无垢大菩提心。一切如来平等种子从秘藏中生法性牙是犹如世间烧山献谷种待雨润生芽茎乃得果实是为护摩大义也。护摩至极究竟灭罪生善行也。次结阿弥陀定印。观我心月轮上有字等者。是名自观。即观自心本有火天之字印形三秘密身也。是法身也。故云遍法界大身也。
    次荷叶座上有字等者。是观作火天也。种子三昧耶理智冥合所成身。故是为报身。
    里书云问。前自观云字。变成三角之火体。今何云。成贤瓶乎答。此贤瓶中盛三角火轮也。
    次结火天印诵四明等者。是请召火天也。即自本方来至后还本位故为应身。冥合此三身作供养。是前三平等观意也。
    次哧口三度。涂香三度。乳木三度等者。如此供物皆用三度事。三是数满也。世间向应客人荐馔飞盏。皆三度为限。大师三教指归云。三献已讫促膝谈话顺此世法用三度也。三度即断三妄圆三身等义也。
    哧口涂香苏油乳木饭五谷花丸香散香里书云问。名乳木其义如何答。有云。有乳汁之木。用之故云乳木。或书云。大国法客人来者以乳献之以木削指此乳尝吸之。仍其木乳木。已上九种是六种供养也。所谓哧口阏伽也。涂香涂香也。苏油乳木灯明也问。油为灯易知。乳木何为灯明乎答。乳木指油燃之为灯也。薪是烦恼。油是般若也。薪指油惑触智为一体生智惠光明之意也。
    支分释云。夫苏喻如来大悲。密喻佛智惠。油喻烦恼也。而大悲成就与智惠密共相应。于烦恼油生智惠火。即能焚烧众生烦恼也此释意又以油为灯也。
    次饭五谷同为饭食切花花也丸香散香俱烧香也。已上六种供养六波罗密也。
    桧尾金刚界次第口决云。檀水·戒涂·忍辱花·进焚·禅饮·般若灯·精进遍六置中间檀水香阏伽水为檀波罗蜜。世间草木五谷皆蒙雨露恩施生种子成果实故。以水为施也。戒涂者。以涂者为戒波罗蜜。天竺法极热时沉檀等诸香和水涂身。即除热气清凉安乐也。诸戒除烦恼热毒亦复如是。故涂香为戒也。忍辱花者。一切草木花皆柔软。故花为忍波罗密也。进焚者。焚香为精进。火烧薪设虽大千界次第炽盛无休息。故以烧香为精进。禅饭者。饮食为禅度。法花云。法喜禅悦食更无余食想世界饥渴为希求身心骚动。得饮食时身心安静。故食为禅定。般若灯者。灯光能照物。般若照境易知。精进遍六置中间者。阏伽涂香等五种皆左右备之。烧香只一炉置中。六度中精进无别体。只劝励余五度懈怠炽然。大般若有其说故烧香置余五种中表遍六义也。遍六者言总也。正可云遍五也大小杓者。军荼利抄云。大小杓者。表定惠二法也。小杓底有轮形。是大日三摩耶形。大杓底有三古形。是金刚萨埵三昧耶形也。今酌小杓入大杓。表蒙大日教示金刚萨埵修二事。一供养诸佛。二利益众生又云。写取轮回苦业。安置菩提涅磐本位。故云大杓。酌一切众生无明惑业。置清凉月轮。故云小杓也。或记云。小杓（即惠也片手）大杓（即定惠二手也）此记意以右手酌苏以两手供之。是恭敬仪也。大杓两手合掌开之形也。即定惠和合之义也。
    次苏油大国法请客初后荐乳。今顺世法重供苏油也。是殷重供养义也。
　　次哧口。大国法饮食后必洗口。今又顺世法。是洗除烦恼残习之义也。乳木三支表三毒三妄等也。或传云。饭生死五趣异熟果。俱舍以异熟果云如成就饮食。五谷五趣业。俱舍云。业如有糠米。是有糠谷类也。
    次花贪。丸嗔散痴也。右饭五谷业果也。左三种三毒烦恼也。故合烦恼业苦三道也。断之成法身般若解脱三点也。
    次发遣。秘藏记云。投花佛位。是常乐我净。是即解脱位。当观想。以我觉心花致解脱地与作此观投花共诸佛还入住法界宫也是以因至果之义也。自心火天送自心本宫。以花所至处可观自心曼荼罗也（已上火天段）第二部主段部主者。如国王有摄禄臣也。本尊如王。王有行幸时关自先至。故本尊前供部主也。此部主随本尊可有五部别。今以莲花部为本尊。故以观音为部主也。供物支分等观法事如火天段。
    第三本尊段初自观时心月轮有字等者。自心本有本尊也次炉中莲花上有字等者。观作本尊次结印召请本尊他方来本尊也是如火天段。部主段诸尊段等三重亦复尔。秘藏记云。本尊义我本来自性清净心。于世间出世间最胜最尊故曰本尊。又已成佛本来自性清净理。于世间出世间最胜最尊故曰本尊。佛与我无二无别也。是三平等之意也。凡三平等者。心佛众生三无差别可观之。心者。行者即现在佛也。佛者。已成佛即过去佛也。众生者。当成佛即未来佛也。此三佛平等。六大所成毫厘无差别。今三平等观自心本有者。即非唯行者。是一切众生自心也。
    供物支分事。如火天段。但乳木百八支断百八烦恼。证百八三昧。成百八尊也。又三支三十六度烧之。烧三十六俱胝趣众生烦恼业苦三道。成三十六尊功德也。圣位经云。佛德三十六皆同自性身。并以法界身总成三十七问。此乳木先末指油。次指本先末为前投炉中烧之。其意如何答。薪末细本粗。此教先断微细妄执。次断粗妄执。谓真言本觉教故。先本觉肤微细妄执断粗惑皆成佛德。是故先末烧也。次本断者。粗惑成佛德云断也。余流次第先本指。次末指者。普通本末次也。即先断根本无明。次断枝末烦恼云意也。
    次药种。是速疾成就法药也。前烧供治病如用炙火。今此药种如用良药。即以此二种治顿治烦恼病成法性身也。随四种法有相应药种。如随病有相应药也。次加持物（亦云。相应物）加持者。互相加入彼此摄持。是云加持。此加持物随法有不同。今敬爱用花箭。射厌离心成无二和合可观。此加持物放赤色光明。从本尊御口至心莲花台成无数花箭。从遍身毛孔出成无量供养云海。供养一切如来。还来自我顶上至心莲花台。射拂厌离菩提心。自遍身毛孔出还又供养一切如来。如本尊供养一切如来。如吾利益一切众生。本尊花箭入我心。我花箭入本尊心。是互相加入彼此摄持仪也。本尊行者互相加入彼此相应。即成本尊三密。是名顿成悉地护摩法也。
    第四诸尊段。是本尊所具万德诸尊也。随本尊可有不同。用三十七尊。是通相也。此本尊内证三十七智故。今观五部又可通相。军荼利抄云。息（灾）供三十七尊。增益供宝光憧笑等四菩萨四摄八供。若敬爱供法利因语四菩萨八供四摄。降伏供降三世军荼利大威德金刚夜叉四明王等。钓召供萨王爱喜四菩萨四摄八供也是别相也调吕十支。是十烦恼也。下四支贪嗔痴慢也。上六支五见疑也。如火天段问。此十烦恼初火天段烧之。今又何烧之乎答。凡护摩段段事。言其实行只初火天一段圆备。而开本尊具德为五段供之也。谓初火天外护摩体故为初。次部主段其部总领主故。本尊段行者所乐所归本尊段。此本尊自性所成内眷属故。世天段此本尊应同利他等流身故云。或三段六段等行仪之样有之。今五段如次自性·自受用·他受用·变化·等流五种法身观可作之。此五法身凡夫在缠时各为烦恼缠所缚故不出现。今值教作行时。彼能覆五惑断之。证显法身。今作次第是暂初心行者作法也。实行实证时诸惑顿断俱时也。有云。所断惑有二。烦恼障知障等无量品。故火天段先断所知障等十随眠。诸尊段断烦恼障十烦恼也。但余流次第五段各有调吕随之。又可作观也。五住地观等可用之观我身九识转成五智等者。自观也。行者本有心性九识转成五智也。里智云。此流御修法等广行时有五段各别。调吕积段木之数不同也。五段合三十六支也。火天段十一支。积部主段四支。四支积样如火天段。初四方四支。本尊段六支。如火天上六支也。诸尊段十支。如火天段无底一支。世天段五支。如火天段。上六支样也。如此用各别调吕时。段别如诸尊段初洒净等用也。次二重如火天段等。次混屯供。混屯者。和合交杂也。即诸行诸德镕融无碍意也。前三段而二供。后二段不二供也。若依断惑门如小乘有五部合断。初见道五部别断。次修道或用有漏道。五部合断证一釆不还。今初别后合似彼。可思之也。有云。混屯者。如世间从断用屯食。仍本尊段不供之广泽本尊段供混屯。随彼可作观。是只后后付略行仪也。
    里书云问。混屯供本尊段合置。其意如何答。为显是本尊所具万德也问。尔何不供本尊乎答。是有从断义。故不供之欤问。和合时只合花丸散饭五谷。不合余嗽口涂香苏油有何意乎答。和合供者。和杂圆融表示故不必尽诸供。只合五种表五部和融也。又嗽口也。涂香身也。油意也。此三密加持成镕融故。先此三各别供之后供和杂也。余流涂香苏油等同合之。随彼可作观。
    第五世天段问。此段不用自观。可有其意乎答。此天等是外迹之面故且略之欤。理实可有之。如初火天段问。此世天内供不动。其意如何答。四臂不动是世天主故供之。如星供供金轮也。四臂者。轨云。二手作牙印安口两角。次右持刀左持索二牙是嚼摧烦恼之形也。世天段十二天并曜宿等如次第。其后本命当年圣天荒神并国中大小明神（已上刃刀方）弘法大师等祖师（已上炎魔方供之）其后置杓合掌诵有情轮回生六道等偈。父母恩处等灵等供。先六道六杓供之（已上皆光明真言用之）问。广泽次第行后火天段。今略之。其意如何答。后火天者。是实类火天也。而小野第一火天四臂合观权实故别不行之也。谓第一仙杖手是实者火天之相也。第二军持中入三角火轮。是大日正火印也。第三施无畏护摩涅磐火义故。以北方释迦印为火天印。其印以禅横掌中。禅理也。掌月智也。仍理智不二即自证也第四数珠索也。大悲也。为化他。是故第一火天权实自证化他具足故别不行后火天也问。护摩理智不二行故其始中终作业之间执数珠与杵。广泽持独古杵。今持三古杵。其意如何答。持一钴是常持金刚杵义也。今持三古杵。护摩十二天中火天持三古杵也。仪轨说。是故行者持三古也里书云。次护摩了后供养。以前置念珠可观秘藏记云。吾身即印。语即真言。心即本尊。是三密平等平等遍法界。是名自三平等。吾三平等与本尊三平等同一缘相。是名他三平等。非本尊与吾三平等同一缘相。已成未成一切诸佛三平等亦同一缘相。是名共三平等。同一缘相故真言印契等故。引入诸佛于吾身中。是曰入我引入吾身于诸佛身中。是曰我入。入我我入故诸佛三无数劫中所修集功德具足我身。又一切众生身中本来自性理与吾及诸佛自性理平等无差别。而众生不知不觉轮回生死。因兹我为众生发悲愍。所修功德自然成一切众生所作功德。是则真言行者利他之行也。真言行者当作手印诵真言。乃至于一切时常作此观。

    宝治二年二月二十一日。于善通寺大师御诞生所之草庵抄记之。是依弥谷上人之劝进。以诸口决之意楚匆注之书籍不随身之间。不能委细者也。若及后哲披览可再治之。是偏为蒙顺生引摄拭满七十老眼自右笔。
    阿阇梨道范记之。_
