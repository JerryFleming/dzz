No.2605
普照国师语录卷上

　        嗣法门人性□编
            
　　　　　　
　　　　　　
　　　　　　

住日本国西海道肥前州东明山兴福禅寺语录

    承应二年癸巳冬十一月。日本国肥前州东明山兴福禅寺住持逸然禅德。同檀越差僧赍书币聘师东渡。以甲午秋七月初六日进寺。
    山门。菩提路一条笔直。解脱门两扇打开。黄檗琦上座。到这里如何趋向。看破脚跟下。步步是如来。
    佛殿。天中之天圣中之圣。觌面全彰化道已竟。到这里不礼则各各称尊。礼则互相恭敬。即大展三拜。
    伽蓝堂。护法神金汤主。百千万劫无改。一点心肝铁铸。这瓣香也少不得汝。便烧。
    祖师堂。西天二十八祖。中洲为初祖。到这里唤作甚^8□举香云。一片香两手举。今古何曾有两人。
    方丈。只者去处钳锤佛祖。炼凡入圣之所。纵饶铜头铁额到来。也须三十棒。何故。触着磕着通身是眼。
    寺主逸然。同陈林高刘诸檀越。请祝国开堂。师至座前拈疏。只这个句句珠玉字字钩锥。等间一掷万里之外。劄着无位真人鼻孔。拽向这里^8□跳一番。未审如何开交。诸人于此荐得。各各痛快不已。其或未然。烦维那一一剖判。
    指法座。宝华王座列圣同登。巍巍。堂堂峻峻层层。若有路可上。更高人也行。便登。
    拈香。这一瓣香爇向炉中。端为祝延今上皇帝圣寿无疆。伏愿。皇图与佛图巩固。帝道共祖道齐彰。这一瓣香。专为大将军。威震天下德被苍生。人人怀雨露之恩。个个享无虞之福。这一瓣香。专为本嶴檀越。仁政如青天白日。德相如古柏苍松。伏愿。子子孙孙永为皇家柱石。生生世世长作佛法金汤。这一瓣香。专为本寺请主及外护居士等。伏愿般若现前。照见本来无一物。见闻不昧豁然触处各全彰。这一瓣香。从胸中流出。第四回拈出专为现住支那国淅江杭州府余杭县径山万寿禅寺传曹溪正脉三十五世费隐容本师大和尚。用酬法乳之恩。敛衣就座。上首白椎竟僧问。黄檗峰头聊展足。扶桑国里沐恩光。今日请师升座。恩光且置如何是正脉东开一句。师云。紫气贯山门。进云。谢和尚答话。师云。锦上谩添花。问人天普集选佛场开祖道初行如何举唱。师云。杲日正当空。进云。与^8□则相随来也。师便打。问。昔日黄檗今朝兴福。是同是别。师云。一齐收下。进云。家风原似旧。条令特来新。如何是新条令。师竖杖云。是新是旧。僧礼拜。乃云。单传榔标应群机。拨醒当人在此时。大事因缘今出现。藩风直送到长崎。到已到也。且道。如何是大事因缘。拈□杖云。只这个无住无依。赤体条条撑天□地。到处逍遥。不历洪波。焉知沧海之深旷。才登彼岸。彻见日邦之雅风。王臣隆礼尊贤。檀信崇师重道。尊贤则家齐国泰。重道则心正身修。无贡高我慢执着之心。即是真心。去偏小邪外是非之念。即是正念。正念现前。此界他方俱普利。真心毕露。人间天上独称尊。以此而信。是为正信。以此而修是为正修。以此而悟。是为正悟。以此而入。是为正入。可绕法空之座。堪登不二之室。与夫从上诸老古锥无二无别。同共三世诸佛。何减何增。老僧说法已竟。若能直下承当。不妨两手分付。众答竟。师拈□杖云。杖头落处明如日。不结通人一片心。
    上堂。僧问。老和尚素将天地为炉。虚空为钳。钳尽天下衲僧。只如如龙若虎到来。作^8□生钳得。师云。一并收下。进云。三年后此话大行。师云。即今作^8□生。进云。锻成镆耶。僧俗庆快。师云。不知痛痒在。问如何是三玄三要。师云。皇风成一片大地尽清凉。乃云。佛祖铁心肝。地覆天翻浑不改。圣贤真命脉。日临月照愈增辉。一杖挑来到处卖。有人酬价不虚行。诸人会^8□。所贵当仁不让。独羡见义而为。秋水长天。上下圆融。一色芦花。明月去来。寂寞无声。无声之声时时可听。一色之色处处皆得。便知日用事无别。始见当人没缺亏。既没缺亏。法法皆备于我。取之不尽。用固无穷。有时放行。门门师子吼。有时收住印印本来真。我为法王于法自在。收放如如纵横无碍。触着磕着现前买卖。只如不收不放一句作^8□生道。真金自有真金价。终不和沙卖与人。
    为懒首座请上堂。秋水碧秋风清。秋天静秋月明。一曲离骚动两国。不堪听处却堪听。诸人若会一心坦平。其或未然再弹一调以慰群情。水晶宫里一段风光。犹胜人间几倍。琉璃殿中满堂瑞气。所争佛国无多。不平常处又且平常。无奇特时愈见奇特。楼阁七宝所成。衣食所思自至。前呼后拥大身众生。左侍右奉贤龙子孙。道人居兹。不亦宜乎也。懒首座东应舟经于此。俊俏贤龙先夺其机。莫非因缘。不契于此而应于彼。凡人见之以为不吉。道眼观之何莫不然。然得本的人。天上人间龙宫海藏无可不可。过去七佛无量比丘产于龙类。先佛遗教尽归海藏。可见笃信此道无疑盖水无定体。亦无定名。人见为水。天见为琉璃。饿鬼见为猛火。鱼龙见为宫殿。随众生心循业发现所见不一。而其阐扬法化则无别矣。大心菩萨三途八难四生九有。无一类而不受生。度诸有情而后已。老僧前者舟经于此。忽梦懒首座领百千众拜其前问云。如何是末后句。老僧云。前三三后三三。懒□立拟议。老僧云。前三三后三三。若知末后句。只此是司南。信也在汝。不信亦在汝。懒作礼而退。夫懒首座是余法嗣。有得于心以利于物。自乐自如逍遥无碍。何用老僧荐拔。再垂末后一偈。惟冀静听。人人得本自还源。处处无非佛子孙。开得龙宫大宝藏。满怀如意答洪恩。
    南京李檀越请上堂。僧问。随机应物则不问。格外相逢事若何。师云。退去退去。进云。认着依然还不是。师云。进前进前。进云。恁^8□则呵护去也。师云。不进不退作^8□生。进云。天宽地阔。师云。进退也不知。乃云。山悠悠也水悠悠。故国丹心系客舟。直指本源归去也。一帆风月上皇州。诸人会^8□。会则就路归家自在自由。动静施为通身庆快。来来去去觌体风流。其或未也。老僧大开方便门广度有情去也。戒不可不持。行不可不作。经不可不讲。禅不可不参。道不可不悟。戒不持则人天路绝。行不行则功德不圆。经不讲则理路不明。禅不参则心地不透。道不悟则触目成滞。违此则成魔说。能此者可入兴福之门。不妨平分半座。然略开五门。广则八万四千。所入不一。到家则无别矣。所谓置之一处无事不办。一水贯通四海五湖。一月遍照万国九州。一雨普润三草二木。一雷醒觉大地群迷。一言决断千古犹豫。一理贯通千差万别。一心广含十方虚空。一毫普现无量刹海。一为无量无量为一。佛佛祖祖神通三昧逗漏了也。所谓识得一万事毕。左之右之无不逢源只如古人云去却一上下四维无等匹。又作^8□生会。从来共住不知名。相识犹如不相识。脑后迸开只眼睛。便知这个真消息。
    中秋上堂。半榻清风半榻禅。一江秋水共长天。道人素爱扶桑月。不觉扶桑月正圆。正当此际即是大觉圆明清净具足之时。过去诸佛所证证此。现在诸佛所修修此。未来诸佛所学学此。所谓一心圆明。一切处无不圆明。一心清净。一切处无不清净。一心具足。一切处无不具足。仁见谓之仁。智见谓之智矣。兹者藤原朝臣。请升此座以荐慈严。可谓一家仁一国兴仁。一家善一国兴善。一家孝一国兴孝。一国兴仁仁之至也。一国兴善善之至也。一国兴孝孝之至也。有子若是。何愁父母不超升。复举。马祖百丈智藏南泉玩月次祖云。正当此际如何。丈云。正好供养。藏云。正好修行。泉拂袖而出。祖云。经入藏禅归海。唯有普愿独超物外。师云马老师老老大大乱搭印子涂污良人不少。殊不知字经三写乌焉成马。若是老僧各与三十大棒。一棒少他不得。何故。斫劫月中桂清光应更多。
    上堂。问一切经论即不问。如何是祖师西来意。师展两手云。会^8□。进云。原来和尚佛法无多子。师云。去去来来没两人。僧抚掌三下。师云。太多生。乃云。水到渠成。无限鳞龙齐踊跃。林成鸟聚。几多鸿鹄俱欢呼。鱼鸟既已知贤。山川必也献瑞。然则居于水者。以水为活命。生于水长于水乐于水。出没千波之中而不溺者。识水之性也。居于山者。以山为活计。生乎山长乎山乐乎山去来万峰之顶而不蹶者。识山之情也。学于禅者。以禅为大任。行亦禅坐亦禅。语默动静体安然生死到来而不乱者。得禅之命脉也。知山水之性情者。可以言游矣。得禅宗之命脉者。可以语道矣。若夫不仁而乐山不智而乐水。徐六担版各见一边。未免识者所哂。争如老僧□杖子。遨游山水之间。不为山水之所留碍。堪为山水之梯航。卓立人天之中。不为人天之所牢笼。可作人天之眼目。是以离黄檗。历沧波上扶桑。处处现灵彩。步步无踪迹。亦能透漏三世诸佛之顶□。穿却天下衲僧之鼻孔。卓著四生九有万物之根源。有时一棒壁立万仞。有时一棒东涌西没。有时一棒赏罚分明。有时一棒不作一棒用。且道□杖子承谁功能。有如是作略如是直截如是痛快如是受用。诸人还会^8□。曾随野老过前溪。挑尽风光出水泥。且喜三台齐拱照。九天瑞气满迦梨。
    结制上堂。西堂问。炉□初开。不比诸方旧例。僧纲既立。不居佛祖位中。拈却顶门正眼。卸却肘后灵符。如何是超宗异目句。师云。大家出只手扶起破沙盆。进云。争柰人天窥觑无门。师云。不得动着。进云。十载花开檗苑丽。三冬果熟扶桑香。师云。动着七花八裂。进云。阖国证明有分。乃云。历尽千魔。突出金刚正眼。曾经百炼。始成彻骨真人。眼正在处尘劳不染。人真不妨出格超方。聊放枝花。个个俱登欢喜地。指归一实。人人共乐太平天。有时月白风清独饮赵州茶几碗。有时雷轰电掣返思临济胁三拳。承大用之机机机毕露。夺大机之用用用全彰。逆顺纵横圆明若镜。主宾互换旋转如珠。一转一切皆转。一明一切俱明。胡来汉现无可不可。青黄赤白本体常如。汝等果如是。一回可与山僧□杖子相见。日用寻常着著有出身之处。其或未然。不得草草匆匆。且向保社之中。山僧与汝约法三章。其相履践。第一不得无事甲里安身。往往事从无事生。第二不得有为场中着脚。一涉有为里何劫出头来。第三不得向亦有亦无非有非无处坐卧。颟顸佛性何日了。儱侗真如几时休。直须行不知行住不知住坐不知坐卧不知卧外不知有世界内不知有身心。寻常如是。忽然不知不觉处磕着额头。虚空纷碎大地平沉。大开眼来。^8□元来元来将谓将谓。大众且道是个甚^8□。众无语。师云。参学若无宗正眼。假饶千载亦奚为。
    为师祝寿请上堂。僧古石问。^8□地一声沙界震。仁风遍被补苍灵。仁风遍被则不问。如何是^8□地一声。师云。万古一片石。僧竖拳云。全凭这个无私句。用祝空王没量春。师打云。硁硁却有声。乃云。正念圆明。法界三千皆朗耀。永言合道。见闻四海俱称扬。因缘时节出现好事终不瞒人。起三百余载禅道之颓风。接二千外年拈花之嫡脉。祖运东兴群机始动。摧邪扶正其在金汤。辨异拣魔还他手眼。扫却旧时习气。纯一清净道场。掀翻恶觉恶知。尽归大光明藏。汝等诸人到与^8□地位。从光明藏中涌出。不妨盖天盖地。句句珠玑行行同辙。如空合空。如水投水。本无异色。岂有异名。头头相应事事无碍。不辜老倒涉洪涛。岂昧折芦江上客。禅人如是祝其寿。万古青山无异色。
    祝寿请上堂。山僧六十三年前有老婆心。说即心即佛即物乃至森罗万象草木丛林情与无情各各具足各各圆明。各各清净与三世诸佛无二无别。六十三年后无老婆心。说非心非佛非物乃至森罗万象草木丛林各各俱非。即今六十三年中。坐断两头有无俱泯。中亦不立。通身与虚空同体。忽然磕。破威音王佛鼻孔。彼云。久仰黄檗何期到此。且闻娑婆世界斯日善信僧众嵩祝甚殷。其音清^6喨声彻大千。何不垂念以慰其诚。山僧徐徐说偈为对。可怜老倒不知羞。六十三春强出头。一念回光无量寿。不令人见更风流。彼云。虽然与^8□。只具只眼。山僧翻身便出。大开两眼。扶桑一会俨然未散。那畔也得。这边也得。六十三年前也得。六十三年后也得。六十三年中也得。得的人无得不得。所谓赞叹也得一分功德。毁谤也得一分功德。赞叹且置。毁谤为甚^8□也得一分功德。不见道。道吾恶者是吾师。赞叹也得一分罪过。毁谤也得一分罪过。毁谤且置。赞叹为甚^8□也得一分罪过。不见道。道吾好者是吾贼。如是祝吾寿。吾寿等太虚。如是祝吾福。吾福盈尾闾。诸人还会^8□。四海诵言千古震。须弥一座万年春。
    师诞日监院请上堂。问如何是祝寿一句。师云。青山千古常如旧。乃云。昨日在此座上不觉一盹。神游威音佛国之绕一遍。醒来举扬大众。还原得梦中佛事也。未如原得庆祝已竟。其或未然。老僧再叙数言以全终始。海涌洪涛祝未休。蓬莱仙子又添筹。老僧不记年多少。一念无私亿万秋。诸人会^8□。会则不妨暮归黄檗朝现扶桑。住无所住藏无所藏。不是神通妙用。莫非熟处难忘。一心恐负诚信。不惧万顷沧浪。飘然得到彼岸。刚刚六十三霜。老老倒倒颠颠狂狂。四众围绕仰祝。推上曲彔木床。直得说无所说。便云。终日忙忙那事无妨。水涨船高地久天长。一点婆心常不昧。满头霜雪愈风光。
    冬至日追荐上堂。问生死无二路去来报四恩。三恩则不问。如何是亲恩一句。师云。一念不生全体现。脚头脚底是亲爷。进云。今日逢师亲荐得。亲恩无事挂心头。师打云。识得棒头落处。便是彻骨儿孙。乃云。山有宗水有源物有根人有本。返本还源人道乃全。请法荐亲孝念乃真。以德报德荐道乃克。知恩报恩嫡骨儿孙。果能如是。不妨撼天地动鬼神感万物。万物鬼神天地同此心。也。故卧冰鲤出。泣竹笋生。埋儿得金。诚孝之效也。然我得本沙门。一阳未动之前芦得。孝之中也。一阳已动之后荐得。孝之和也。立身行道扬名于后。以显其亲。孝之终也。备斯三者孝之至也。至于释迦老子得本之后。升忉利天为母说法。令母不贪五欲之乐而证解脱之道。孝之大也。为孝不孝父母非孝也。为忠不忠其君非忠也。不忠不孝人亦不成。况僧乎。况佛祖乎。我等学佛之徒。须体佛心净佛戒行佛言证佛果。不唯一世二亲已荐。乃至无量劫来父母俱已荐矣。兹者恒修禅人劬劳未报请法超荐。聊举如是。诸人还信^8□。孝道资三界。千秋讵可磨。人人能如此。佛子遍娑婆。
    新披剃请上堂。问弟子白首为僧。如何向日夕修证。求和尚开示。师云。儒佛并担真铁汉。僧拟议。师云。还担得起^8□。乃云。佛日东兴江山片雪。四海无虞万民乐业。正值文佛悟道之日佛子出尘之时。一椎两当彻骨彻髓纯一清净。圆满智慧之相。于中觅一点无明妄想执着。了不可得。吾人于此见得。便知灵山悟道兴福道悟。竖拂云。东土西天不离这个。离了这个毕竟错过。于此看破释迦眼睛。穿过老僧鼻孔。便是吾家种草。所谓知儒方可入佛。入佛而后通儒。只如真俗不二一句作^8□生道。儒佛并担真铁汉。人间天上出头高上堂。问小知小见不具论。大彻大悟是如何。师打云。一棒一条痕。僧喝。师又打云。那里学得来。乃云。丈夫不昧自天真。见得彻兮用得亲。偶尔□头座顶望。个中也有故乡人。诸人还会^8□。兹者南京檀越设斋请升此座。欲老僧举扬向上一着子以晓大众。然向上着千圣不传。老僧又如何举扬。只得因斋庆赞。聊叙数言。伏惟静听。斋凡僧自有圣僧应供。参幻佛自有真佛现前。真佛现前幻念永息。圣僧应供凡心顿灭。然则圣不自圣。因凡以立圣。真不自真。因幻以名真。凡既灭也圣亦不立。幻既息也真亦何居。所谓具足凡夫法。凡夫不知。具足圣人法。圣人不会。圣人若会即同凡夫。凡夫若知即同圣人。圣人凡夫各各具足圆陀陀活泼泼名不可名。识焉能识。心佛众生三无差别。只因迷悟为间。则有四生六道之隔。为人幽险毒害。即地狱道。悭贪嫉妒即饿鬼道。淫滥无耻即畜生道。秉心忠义尊持五戒。即人道。纯修十善植德如法。即天道。我慢贡高斗争胜负。即修罗道。执着偏见顿证空理。即二乘小果。广行六度精修万行。即大乘菩萨道。顿悟真心具足圆明清净无染如大圆镜。谩他一点不得。即佛道所谓六道四生皆因一心迷悟之所别矣。吾人岂可昧此一心甘沈三途不之觉也。吾这里不重久修。不轻初学。一念回机便同本得。放下屠刀便成佛道。但愿人人回机个个放下。则此地是佛地。满街皆圣贤。万古常安乐。吾愿足矣。诸人还信^8□。佛日东兴弥法界。皇风浩荡满乾坤。
    岁旦上堂。天行泰运祖道东兴。剔起眉毛。灵鹫风光映海岛豁开胸臆。少林春色上扶桑。恭祝一人有庆唯祈四海无虞处处村歌社舞。人人咸乐尧天。是以阴阳和瑞物生师资和学业成。君臣和天下平。父子和家门兴。而我格外衲僧以道教人。无往而不化。以德先人何莫而不从。一言契会万里同风。虽然不睹溪山旧。剔起眉棱一斩新。
    解制上堂。虚棂大德问。结制已满今日辞师而归。望送行一句。师打云。不得忘却。进云。谢师送行。某甲也有离别一句。师肯听^8□。师云。念来。棂一喝师云。鹞子过新罗。乃云。九旬聚首日新新。究竟浑无半点尘。梦眼溪开大好笑。解时原是结时人。大众会^8□。圣贤无二心。今古没两人。结也在我解也在我。其结也十方龙象共聚一毫头。不许咳嗽一声。其解也四海水云任去住。不妨哮吼^8□跳。虽然如是。更须知解中有结的时候结中有解的消息。于此见得精明悟得透彻。便与临济把手共行。毗卢同时坐卧。而后贬驳诸方也。得呼唤佛祖也得。老僧只得逡巡退后。让彼出一头地。何故。所秉金刚剑临机不让师。
    结夏上堂。关门打睡接上上机。鹞子已过新罗。升堂入室行捧下喝接中中机。觌面全彰了无回互。兴问酬答委曲开示。接下下机。见兔放鹰因语识人。三处见得透彻则参学事毕。便是格外衲僧。何用画地为牢。克期取证。设或未然。不妨向此保祉递相激扬。直须眉毛厮结鼻孔相□蹄踏相印牙爪相副毛羽相似头角相肖。忽然一震迸开银山铁壁。掣断金锁玄关。纵目所观。三千世界无非自己大光明藏。信手所指。尽是自家心珠发现。法王大宝不求自至。取之不尽用固无竭。可称福慧圆明两足之尊。老僧不妨两手分付。如未俟期毕与汝说破。
    受崇福寺请上堂。不昧初念。便是佛祖之心。力行先言。乃成菩萨之愿。菩萨之愿普利天下。传流万世以无遗。佛祖之心广包虚空。亘赫千秋而不磨。大哉道统。妙乎师承师正无往而不正。所谓正人说邪法。邪法亦正。邪人说正法。正法亦邪故在人不在法矣。若夫为法忘躯。那有去来堪拟议。成人屈己。何妨落草再商量。君子义之与比。衲僧理固当然。合分去住莫非因缘。因缘合也不得不合。万别千差浑一体。因缘分也不得不分。一点水墨两处成龙。因缘住也不得不住。三军撼而不动。因缘去也不得不去。万夫挽之莫回。然则合无合体。分无分迹。住无住相。去无去所。如是而合。如是而分。如是而住。如是而去。圆己初心满人弘愿。人情佛法两得周备。不亦温厚渊旷悠久无涯矣。兹乃崇福檀那虔请再三。理当姑应一期。特特升座许。可未审还恰诸人意否。顺水推舟真个易。逆风把柁自来难。吾人不昧拈花旨。出手共扶倒刹竿。下座。
    端阳上堂。兹乃寺主逸然请升座。欲老僧举扬个事以荐先慈。适老僧牙痛。不能备举。聊说伽陀以遂诚意。唯冀诸人静听。今朝五月五。□杖猛如虎。暮吞万亿洲。朝吐恒沙土。百怪与千妖。挽回归正路。永护学道人。期超诸佛祖。不耽色与声。一念亘千古。离相复离名。三更日正午。无自亦无他。透脱云门普。以此荐慈亲。慈亲登莲府。水鸟演摩诃。云林谈空苦。大地尽黄金。菩萨为伴伍。直超上品生。不堕于诸数。老僧超荐已竟。应时话略又作^8□生。处处村歌安乐节。家家门竖太平旗。东明突出顶门眼。普接方来上下机。
    荐兄请上堂。恩重天伦。禀乾坤之正气义存昆仲。尽孝悌之真心。正气升二仪判三才立雨旸时。百谷登万民乐业天道全矣。真心现伦理明。敬事修思慕切。哀乐当生死去来各正性命。人道成矣。若夫天人一贯幽显一致十界一如万灵同体冤亲平等逆顺合辙。唯证乃知。非浅智之所测也。兹以有何居士请法荐兄。以尽手足之情。老僧无法为荐。但记古云。棠棣之华偏其反而。岂不尔思室是远而。夫子蓦头一劄。未之思也。何远之有。意谓。思则得之。即今普天之下不知痛处。岂不孤棠棣之篇欤。而方山李长者华严论亦云。十世古今始终不离于当念。无边刹境自他不隔于毫端。茍能于毫端看得破。不唯自己长兄已荐。乃至恒沙冤亲俱已荐。矣。诸人还信得及^8□。半偈未宣超法界。片言聊举证恒沙。一毫头上翻身转。百亿毫头浑不差。
    解夏上堂。千期万期以悟为期。千解万解以悟为解。一棒打破无明窝臼。一喝喝散烦恼冤贼。圆陀陀活泼泼孤迥迥峭巍巍。彻见本来面目。迸出固有风光。照见五蕴皆空。外无可取内无可舍。一道平怀泯然无寄。如水牯牛蓦直归襕不犯东西苗稼。始得少分相应。且道水牯牛即今在甚^8□处。四脚踏地两角撑天。尾巴摇动界三千。月白风清水草足不辜尘世好天年。

肥前州长崎圣寿山崇福禅寺语录

    明历元年乙未春三月。福唐王何林魏诸檀越。同寺主等请师住崇福禅寺。于五月念三日进寺。
    山门。杖藜已到大智门开。一齐拶入法法俱该。俱该且置。进门一句作^8□生道。福地留与福人来。
    大殿。三十二相八十种好庄严法身无可不可。虽然觌体全彰。切忌唤作佛老。不唤作佛老。毕竟唤作甚^8□。云门干屎橛。天下无价宝。
    伽蓝堂。神功叵测愿力弘深。城堑三宝亘古亘今。果然不负灵山嘱。毕露金汤一片心。
    祖师堂。别传妙旨辊芥投针铁牛之印印至于今。不因历尽千波险。争见西来五叶心。
    方丈。据祖室行祖令如龙如虎。若凡若圣一棒按下唯命是听。顶门迸开眼睛。敢保大事已竟。据坐。
    拈疏。只这个直如锥曲如钩。文中秀锦上花。搭着老僧鼻孔。至崇福寺里如何开交。度疏与维那云。烦决断一番。
    指法座云。大座当轩谁敢窥觑。唯向上人不妨步步可据。便登。
    拈香。者一瓣香。奉为当今。
    皇帝。圣寿万岁。伏愿合宫宝眷俱获祯祥。普天佛子均沾至化。者一瓣香。奉为本寺檀越。寿如山高福如海深。檀心片月永照禅林。者一瓣香。重如娑婆分文不值。第五次拈出奉为现住淅江杭州府径山万寿禅寺本师费隐容大和尚。用酬法乳之恩。敛衣就座。上首白椎竟。一僧出礼三拜退。师。且旦喜天下太平。乃云。朝花含笑暮乌啼。于事无心物自齐。可叹山藤情太切。为怜松竹绕东西。诸人会^8□一条榔^8□云水相从。自南自北或西或东。于此会得。百川归巨海万派尽朝宗。其或未然。老僧再加注脚去也。不忘我相错炼枉修。未免升沉之苦。无住生心随缘得妙。何妨解脱之乐。解脱之乐。如鹤翀霄。无往而不自由。升沉之苦如箭射空。箭力尽时当下堕落。吾人岂可不择善而行之。然我释迦老子示现七十九年。说法三百余会。无非破我执之斧斤清浊水之明珠止儿啼之黄叶度苦海之律梁。乃至天下老和尚吒吒吵吵轰轰烈烈。显大机施大用。逆顺纵横。无非控汝诸人个入处。汝等果曾入也。便知从上老古锥。慈悲忒杀慈悲。恶毒真个恶毒。另日得座披衣。拈一片旃檀爇他鼻孔。以为酬恩报德。不负丈夫之志。不亦尽善尽美。况此太平之时可以弘正法。大明之人可以决大疑。大彻之士可以托大事。大乘之器可以载万物。有如是辅弼。祖道东兴之事可必。诸人还信得及^8□。不历波涛千万顷。焉知佛祖与人同。
    结夏上堂。一雨普润。三草二木悉皆萌。一音演唱。众生随类各得解。置之一处无事不辨。唯此一事实。余二则非真。是以天得一以清。地得一以宁。神得一以灵。谷得一以盈。万物得一以生。王侯得一以天下正。唯精唯一。吾道一贯。皆阐本源无二之旨。所谓悟则事同一家。不悟则万别千差。而我格外衲僧眼目迥殊。去却一上下四维无等匹。临济大师云有时一喝如金刚王宝剑。迟钝不少。有时一喝如踞地狮子出丑也不知。有时一喝如探竿影草。谩将茎草探沧溟。有时一喝不作一喝用。隐而弥露。古入与^8□建立。老僧如是着语。与古人相去几何。然于中有权有实有照有用有杀有活有玄有要。茍能见处精明闻处透彻。便是瞎驴种草。其或未然。烦本上座为汝榜通卓□杖云。只这个赤骨条条。逗到崇福寺里。画地为牢建个保社。与诸人。眉毛厮结鼻孔相□。行则同行。住则同住。坐则同坐。卧则同卧。然不得磕着。磕着头破脑裂。不得离却。离却东倒西歪。唤作□杖子则触。不唤作□杖子则背。不得举处承当不得放在无事甲里。于此道得一句相应。可进崇福门入崇福室见崇福人。不妨平分半座不为分外。其或未然。且向三条椽下七尺单前。昼三夜三撞来撞去不觉撞破虚空。老僧为汝证据。
    荐慈请上堂。问先母一生长素念佛。念到无所念处而终。请和尚证明。师云杲日光中片雪。飞进云。带累和尚。师云。会得个中意特地尽清凉。乃云。至诚乞法荐慈亲。尘世茫茫有几人二十四贤同一孝。百千年后作通津。诸人会^8□。善者优于天下。孝乃遍满十虚。乃至撼天地感鬼神彻山川动万物。莫非孝之效也。若夫舍位就道为法忘躯。是过量事。非过量人不为也。丹心祝国追恩报本。忠孝之事非忠孝之人不能也。能其不能。为其不为。是真能真为也。然我衲僧家所秉金刚王宝剑。佛来魔来亲来冤来一齐斩断。斩到无可斩处。等间放下。冤亲坦平我人一致。便与虚空同体。万象同根。山川同秀。河海同流。以此报德何德不报。以此荐灵无灵不荐。诸人还会^8□。一天杲日照忠胆。万顷恩波起孝章。刹刹尘尘成道树。头头法法现亲娘。
    上堂。三登九上。始知为法之真心。百炼千樵。乃见真金之本色。本色真金万古不变成器可期。为法真心千年一念证道乃克。是以大人任大事。大智显大用。大用现前。石火电光构不及。大事毕露。通身血气敢承当。汝等直下知些落处。敢保荐超已竟。其或未然再垂一偈。峰福门开日日新。大家拶入荐双亲。孝情尽处道情现。刻骨知恩有几人。
    解夏上堂。铁骨师僧。万古千秋无二念。真诚衲子。七零八落也天真。东去西去脚头脚底迥脱牢宠。南来北往山前山后十字纵横。百草头边狮子吼。三千刹海古佛场。尽是诸人放身命处。若有一毫未了。不得草草匆匆。大须审细。复举洞山解夏示众云。兄弟家东去西去。直须万里无寸草处去。石霜云。出门便是草。太阳云。直得不出门亦是草漫漫地。老僧道。万里无寸草处去。也与三十棒。出门便是草。也与三十棒。直得不出门。亦是草漫漫地。也与三十棒。且道意旨如何。悟得棒头落处。便识赤心片片。
    
普照国师语录卷上
普照国师语录卷中

        　嗣法门人性愿编
       　   
　　　　　　
　　　　　　
　　　　　　

五畿内摄州慈云山普门福元禅寺语录

    明历元年十一月初四日。大檀越羽林次将源重宗。同寺主宗潜等请师就于本寺开堂。
    拈疏。只者个明如宝镜。照彻老僧肝胆。迅如猛风。吹得寒毛卓竖。汝等诸人面门还觉光彩^8□。其或未然烦维那宣过指法座。大法王座无党无偏。蹋着向上关^8□。直透威音那边。便登。
    告香。此一瓣香爇向炉中。端为祝延。
    今上皇帝圣寿万岁。恭愿巍巍圣德。仰之弥高。浩浩皇风。闻之必偃。寰中野老咸乐无为之化。格外衲僧来朝有道之天。此一瓣香奉为满朝文武列国功勋本寺大檀越等。以明以正。调玉烛以壮皇图。有纪有纲。扇金汤而严佛地。此一瓣香奉为本寺请主大德等。正见正知。历千魔而不退。善终善始。坚百忍以住持。此一瓣香甜如醍醐。毒如砒鸩。第六次拈出专为现住支那国浙江杭州府径山万寿禅寺本师费隐容大和尚。用酬法乳之恩。敛衣就座。寺主问。群阴剥尽一阳却回。法运时至化门宜开。只如羽林次将亲临法席请和尚开堂。有甚祥瑞。师云。慈云映宝座。进云。恁^8□则一切处光明灿烂了也。师云。紫气贯山门。进云。瞻之仰之。师云。大家出只手扶起破沙盆。乃云。昨夜法雷大震。遍地生灵俱醒觉。今朝慧日腾空。林峦草野尽光辉。一阳来复君子道长。家国闾阎皆有赖。法运东行小人道消。贤愚老幼各天然。奋大机之用。一棒打不回头。便是超群汉子发大用之机。百炼了无变色。真成格外丈夫。此两机可入普门之室。余者尽是草本无劳拈出。古云。我欲举扬向上宗乘中事。法堂前草深一丈。老僧只得平常展演。令汝个个脚踏实地步步登佛阶梯。则无退席之众。尽是纯一清净之者。唯冀各各静听。道不尊不贵。德不盛不显。法不严不振。言不重不行。道德法言隆备。时节因缘已至。居则四众归诚。动则无往不化。只如美玉无瑕。雕文必也丧德。真金有价。终不和沙卖人。然则世间之宝隆重如此。而况法王大宝广济无量生民。远接从上佛祖慧命。以寿将来永永无穷。而不致重堪为师范者乎。故我从上已来个个法眼圆明道德隆备法身净洁言行相孚。以至授受之际告诫叮咛。滴水滴冻如灯传灯。至于今日。老僧所愧言微德薄。叨承厥宗。固守黄檗将及二十载。不意东方有人放出毫光。烁破老僧两道眉毛。蓦鼻钩来。扶桑国内乱搦一载。今又拽在普门堂上。未免出丑一番。寻常高谈阔论到此无声。一向正按傍敲尔来不响。不响之响人天景仰。无声之声佛祖咸听。有无坐断透出顶□。所谓自知较一半。那一半佛祖不传。老僧如何举扬。既如此今朝升此座。将何法为人。老僧即翻转面门。露出半片舌头。徐徐道个普字。诸人于此明得。便知云门饼赵州茶曹山酒金牛饭雪峰毬玄沙虎德山棒临济喝。一串串过尽净无余。信手拈来无非家宝。取用不竭。然世间之宝汝等尽知。法王大宝如何理会。以拂子敲桌二下云。会^8□。达观直下绝疑猜。个里何曾惹点埃。果是济家真种草。一齐拶入普门来。荐亲请上堂。生生死死竟茫茫。谁信单传立验方。点出云岩真正眼。少林春色遍扶桑。举拂子云。还知少林春色^8□。又举拂子云。还识云岩正眼^8□。若非正眼。争见少林之春色。茍无少林。怎显云岩之正眼。满朝满野通身遍身。无一法不含少林之春容。无一物不具西来之大意。悟之者直下海印发光。迷之者举念尘劳先起。尘劳先起。未免三途八难之苦。海印发光。不无清净解脱之乐。茍信得及。便知十世古今始终不离于当念。无边刹海自他不隔于毫端。岂惟少林。云岩而已哉。兹者文英夫人请升此座。荐父云岩居士母正受夫人。然彼严在时。恩威兼济。福荫无量生民。权实并行。真为一朝主宰。忠义出诸相门。仁慈生于巨室。一言决千古之犹豫。一见了生平之素怀。正治四十余年德馨百千万载。不意世缘已毕擦手便行。三军挽之不回。驷马追之奚及。生时不为物转。死也业岂能移。业既不移。可上菩提之路。堪入禅定之门。与夫诸上善人俱会一处。维摩老汉平分半榻。未知诸人还得恰当也无。寂寂云岩永夜长。一天明月一林霜。翻身不觉日初涌。看笑乾坤太杀忙。
    元旦上堂。老衲登坛祝圣人。雉云叆叇捧天真。扶桑乌唱上林晓。优钵花开大地春。老僧祝延已竟。若也会得庆无不吉。其或未然。普门挂彩锦上铺花去也。玉历初颁。此界他方俱运泰。金乌出海。普天匝地尽辉煌草木均沾雨露。生民共沐恩光。可尊可贵。忠信之风。能决能行。简易之教。处处村歌有道。家家人乐无为。而我格外沙门西没东涌共乐升平。一句作^8□生道。良久云。一轮新气象。照彻旧乾坤。不历沧波外。焉知海国尊。
    普门上梁上堂。触着棒头正眼开。一茎草上现楼台。不随乱统无根去。便是宗门梁栋材。诸人会^8□。老僧架起脊梁了也。汝等诸人各出只手也。须着力一番以成大厦之功。岂不伟欤。所谓佛堂法堂禅堂浑为一体。宝座华座草座原无两般。茍知一体分合无二者。则日常应用无可不可。言其分也。慈云山下百草头边。尽是汝等诸人安身立命处。言其合也。威音那畔空王殿中。觅其踪迹了不可得。以此两端彻悟净尽无余。可起临济正传之道。抑见济下有人。在处建立法幢。而祖庭风规自此振矣。老僧举扬如是。未知诸人意下如何。维那云。方新轮奂龙文起。顶立须还出格人。师云。只得一端。老僧重说伽陀以全其美。一座巍巍碧汉擎。两轮日月绕檐楹。瞎驴种草由来别。更向虚空背上行。
    荐慈请上堂。孝子。问昔日世尊登忉利天为摩耶说法。今日弟子请和尚升座。功德还有优劣也无。师云。回光便见亲爷娘。进云。谢师指示。师云。指示个甚^8□。僧喝。师云。好一喝。乃云。孝道全彰霜月皎。慈风已息受莲胎。杖头点出金刚眼。直证净邦九品台。会得荐超得力句。当机活泼吼如雷。诸人还知荐超活泼句^8□。喝两喝云。只这两喝有杀有活有权有实有收有放有昭有用。西天东土抟作一块。天堂地狱打成一片。置之一处无事不办。岂独荐超而已哉。兹者竺印上座请法超荐慈氏。然荐超之道不假他人言句。贵在自己日用戒根净洁言行相孚。轩知请转法轮一着。系普贤十大愿王之一。此愿坚固。一切事无不坚固。此愿成就。一切事无不成就。当知。普贤愿王充塞虚空。遍满法界。于中无一空缺处。法轮一转。无明烦恼微细习气一碾碎为微尘。当下得清净法眼。不被梦幻恩爱之所缠缚。四恩总报三有齐资必矣。未知诸人助荐如何。良久云。报本还源亲切句。这回举起更风光。
    结制上堂。僧问。如何是最初句。师云。穿过汝鼻孔。进云。如何是末后句。师云。脑后看。僧礼拜云谢和尚答话。师便打。问如何是佛法大意。师云。堂前双柱子。进云。有意气时添意气。师云。是甚^8□意气。进云。天上天下得自由。师云。且缓缓。问向上一着求和尚开示。师云。向下看。进云。此外还有为人处也无。师便打。乃云。一团瑞气霭眉端。几片霜花惹鬓斑。向外驰逐千万亿。谁能返昭本来颜。诸人还知本来颜^8□。父母未生之前还有无明执着取舍也无还有贡高我慢名色也无。既一切俱无。当知涅槃生死等若空花。菩提烦恼犹如昨梦。不假纤毫功力。而证清净安乐之境。岂不绰绰然有余裕哉。其或未然。趁此僧堂清净粥饭现成上无官府句追下无妻儿系累。不打透彻。更待何时。且看甚^8□物与^8□来甚^8□物与^8□去。看来看去不觉磕碎额头血溅梵天。打翻鼻孔咆吼如雷。可与老僧把手共行。在此世界大作佛事。不亦伟欤。有^8□有^8□。如无老僧再说伽陀以坚其志。佛日才升法运东。新开炉□亘天红。方来^8□跳如龙虎。尽落普门大冶中上堂。一句投机理无不备。片言合道荐无不克。顿空五蕴六入。转成三身四智。有利无利不离行市。有玄有要时时返照。有主有宾温故知新。有放有收法法遍周。有权有实敲曲成直。西天三百余会。争如普门一席。堪叹拈花微笑太杀狼藉。那更半满偏圆小大权实葛藤遍满娑婆。未知几时休息。不若一棒串过端端的的。以此功勋用荐长寿院诸位觉灵。直证摩诃般若檀波罗蜜。诸人还信得及^8□。须荐取莫疑猜。人天尽向个中来。一超直入三摩地。把手相将上九台。下座。
    冬至庆诞请上堂。沙界茫茫弄识神。谁能返昭本天真。几回梦里寻知己。醒后又怀旧主人。诸人会^8□。老僧因斋庆赞。自祝祝人两得周足。虽然如是。不若一阳未动之先一坐坐断百了千当。便与威音王佛同一体性同一寿量同一眼见同一心知。达观娑婆世界。三世诸佛历代祖师天下老和尚尽是儿孙边事。所谓出门尽是儿孙事。祖父从来不出堂。时有舜若多神傍不甘云。汝是何方比丘。敢混威音面门。即刻兴云布雾掣电驱雷与老僧法战一番。老僧默然静听。幸有□杖在傍见义而为。直得竖穷三际横遍十方。舜若多神口不能言身不能动。即收云雾息风雷求和气打平交。而今而后彼此不得各分疆界。这边也得。那畔也得。大家辊作一团以利群机如何。老僧唯唯。仍归本座大开两眼运平等心断吾我见。头头平等法法平等。乃至情与无情无有不平等者。正与^8□时千岩万壑悉皆点首。大海长江浩浩诵祝。且道还当得祝寿章句也无。寿相空时契本真。举头尽是我般人。阳升阴降间来往。一通平怀亿万春。
    上堂。斋僧供佛用报三年乳哺之恩。乞法荐灵。以酬十月怀胎之德。德酬恩报。略尽人子之念。灵荐法超。乃起孝义之风。更须戒杀放生冥福益增生灵寿长。不亦至善至美欤。是故善积以成名。名积以成功。功积以成德。德积以成道。道积以成无为。无为无所不为。为天地根。为万物母。为功德海。为般若舟。为解脱门。为空王殿。为正法眼为妙法身。为无孔锤。为大火聚。千变万化皆以无为法而有差别。众生有八万四千尘劳缠绕。佛祖有八万四千解脱方便门而度脱之。尘劳已息方便无。有石女高歌虚空点首。以此荐拔永垂不朽。诸人还信得及^8□。爱根断处道心现。铁树枝枝尽放花腊八上堂。雪岭埋头。一副心肠生铁铸。睹星悟道。触翻眼目愈光辉。彻见一切众生俱有如来智慧德相。皆因妄想执着不能证得。一言郑重千古金石。一声^8□地灼见声实。使人人智慧德相具足。而其妄想执着不待遣而自消矣。犹如杲日丽天迷云自散。若约衲僧手眼。不妨迥别。寻常所秉金刚宝剑。佛来魔来凡来圣来一一挥过不许栖巢。直得静悄悄寂默默。一点气息也无而后聊放线道。普天匝地尽是大光明藏。于中无有一物为障为碍。圆陀陀无住无依。活泼泼有宾有主。以之随处建立法幢。千古俨然。以之续佛慧命。灯灯不昧。诸人还会^8□。格外无私句。冷然古到今。相知一片月。唯照岁寒心。
　　荐严请上堂。冤憎可解人可结。结深世世难超脱。负他一命还一命。利人一着得一着。因缘会遇自承当。循环之理无差错。一念圆明昭本来。彻见月心登极乐。兹良寂禅人请法荐父月心善人。然善人在时禀性忠直。欲劝亲党为善。不意凶人弗听反加伤害。是谓善因而招恶果。乞老僧说法解释前业冤亲坦平。只将三十三年捉为一念。八万亿劫收归毫端。于中觅其业根。如芥子许了不可得。以此荐超月心。必也光明亘赫。
    元旦上堂。元正启祚。新日月普昭禅林。泰运初开。旧山川常围帝座。一人有庆四海无虞。于国于家咸蒙瑞吉。在朝在野俱获祯祥。而我格外衲僧竖一机机机顿赴。示一法法法全彰。可以暗助皇纲。可以资深道业。可以福庇生民。可以续佛慧命。庶正法永永无穷。令真灯常常不昧。幽显两利真俗同光。诸人会^8□。山前歌舞乐村村。撼醒春风到普门。净地不生间草木。唯余一念祝君恩。
    上堂。升平宰辅。优游乘拱之天。至治良臣。坐享康宁之福。衲贤言而济苍生。正一己以安家国。家国安四时皆极乐。苍生济万古一长春。是谓无为无事安养之邦矣。指月居士生于盛世。享寿五十有三。离尘三周。三托梦于令郎乞法超荐。其重法可知。老僧无法为荐。只凭人人本有虚灵鉴觉寂昭圆明无缺无余亘古亘今之真心。以荐觉灵。觉灵既能托梦再三。必也醒悟此理。既醒悟已。便与佛祖同源人天合辙万物一体生死自由。或托生王臣之家。正信三宝弘扬祖道。广度有情成菩萨愿。是老僧之超荐也。只如托生一句作^8□生道。文明西没又升东。见月全凭直指功。水静云收沙界朗。千江普现一轮中。
    上元上堂。道泰胸襟廓。春晴花柳香。普门不挂彩。到底愈风光。诸人会^8□。兹乃上元美景。天官赐福之晨。衲子分灯之际。霎时之绕四大洲。不离这里。一念普观无量劫。岂隔斯时。那畔深幽阿谁能到。当阳燥辣孰敢停机。触着粉骨碎身。拟之白云万里。汝等不能脱体承当。皆因知解识神所蔽。触途成滞展转糢糊。若夫破暗之道贵乎明德。摧邪之功妙在行端。端风一振邪习潜藏。明道已伸暗相顿息。直下身心器界尽成大光明藏。茍知此者。时时美景夜夜元宵。通人分上处处逍遥。一声爆竹喧天地。历劫无明当下消。其或未然。再垂一偈。丹凤云中穿碧落。巨鳌海上架金灯。寒山拾得呵呵笑。趁队跛驴见未曾。汝等欲穷沧海目。直须再上一崚嶒。
    上堂。花开未尽业风吹。永夜寥寥奚所为。唤醒芳魂归正路。圆明一念是良期。杖藜拶出金刚眼。一昭顿忘万劫疑。果然妙了便彻此疑。仍复圆明清净具足之相。于中觅生死根源了不可得。设若毫厘有差天地悬隔。未免随福业升沉。四生九有苦海中头出头没无有休息。故我佛祖出兴。说种种方便而度脱之。且老僧今日以何方便而度觉灵。竖拂子云。现成公案突出难辨。生死涅槃不隔条线。云收月明水澄珠现。本无一法随色而见。见无所见空中拂电。以此荐灵灵无不荐。以此植福福无不遍。千佛场中放宝光。证明清水真空院。
    追荐慈严请上堂。问罔极恩深莫可酬。剃除须发入玄流。于今已醒三生梦。报德尚图格外猷。如何是的的承恩一句。师云。孝义尽时真诤子。进云。与^8□则不离当念超越去也。师云。恩情断处见爷娘。乃云。乾坤生我若何由。我负乾坤空白头。大道不行终歉愧。四恩未报暗惊愁。铁牛夜半掣金锁。踢踏春风还故丘。不意寻踪莽卤汉。栏腮把住欲追修。诸人还会^8□。兹乃无上侍者请升此座。欲老僧举扬个事荐考云竹居士妣陈氏。然居士生于大明神宗正盛之朝。世代业儒。谨依圣训不事干禄之学。修身诚意为己任。虽无颜曾之贤。亦有静操之妙。亨寿八十有三端坐而逝。可见真儒硕德。如是操持如是善逝。必也超升。曷用老僧为荐。其子诚恳再四。又不可无言。记得教中道。般若波罗蜜多。是大神咒。是大明咒。是无上咒。是无等等咒。能除一切苦真实不虚。既般若能除一切苦。便能消一切业。能荐一切灵。能成一切果。能度一切生。乃至世出世间。若无般若则不能成矣。是故天无般若则不能成高明。地无般若不能成其博厚。人无般若不能成其贤圣。僧无般若不能成佛作祖。物无般若则不能成其品格。可知。般若之体大。般若之用广。般若之德明。般若之功验。般若之行正。般若之愿普。若离般若以文言超荐。或百千万亿章句。只是隔靴抓痒。总不得力。兹逢千佛忏满。藉此般若功勋以荐觉灵。还得力也无。般若东明返昭西。见贤岂可不思齐。等间穿过三千佛。今古风光一杖藜。
    解制上堂。一僧出众。师便打。僧云。且莫草草^5□^5□。师云。却是汝^5□^5□草草。乃云。解散眉毛。三千诸佛出现。豁开手眼。无量妙义全彰。不假思惟卜度。翻然觌体承当。喜逢一团和气。幸值两岸风光。大棒打不回头。便是超群种草。片言截铁斩钉。不妨堪起纲宗。果有如是人。一任东去西去步步可据南行北行任运腾腾。寻常脚跟稳当。自然有些受用。已过关者不在此限。未过关者更须勘过。我且问汝。尽大地是个普门。汝等向甚^8□处去。□杖头突出摩醯首眼。汝还见^8□。若有问汝普门有何言句如何答他。此三转语答得相应。便是异目种草。设或迟疑。尽是瞎驴趁大队。浪忙过日有甚了期。
　　荐严请上堂。问。如何是当阳一句。师打云。截断两头。进云。多少人向者里死。师云。阇黎亦跳不出。僧无语。师又打云。自拖出去。乃云。道以彻证为尊。德以广济为贵。言以至理为妙。行以合辙为功。彻证之道临生死而不惑。广济之德亘万古而长存。至理之言转凡愚而成圣。合辙之行普天下之可法。是故道德言行佛祖之枢机。衲僧之体用。禅林之纲纪。万法之本末。运之以时。而济物利生者博矣。持之以中。而洁己自修者约矣。能行博约之道利己利人者。不亦悠久无疆乎。以之主禅林。有主有宾有权有实禅林振矣。以之拣魔辨异。有昭有用有纵有夺。邪正了然法眼明矣。以之超荐觉灵荐无不克。一转一切俱转。转烦恼为菩提。转尘劳为妙用。转此土为西方。诸人还信^8□。善人乞法荐尊翁。一法空时万法空。七十九春如昨梦。翻身密证祖家风。
    结制上堂。僧问。克期取证事且置。如何是正派流通一句。师云。新出红炉金弹子。烁破阇梨铁面皮。进云。与^8□则本人作舞石女高歌。师云。且缓缓。进云。一槌惊觉三生梦。梅蕊生香遍界闻。师打云。香从甚^8□处来。僧喝。师云。假鸡声韵难瞒我。未肯糢糊放过关。乃云。炉□重开。特地铸成新气象。普门再振。霎时显焕旧家风。虽然活计现成。也须再三锻炼。果有金刚美质。愈锻愈见光辉。令个个圆陀活泼逆顺纵横。以成异目种草。等间蓦过万亿须弥。不离当人片念之顷成不可思议境界。汝等诸人还信得及^8□。如信得及。即此堂中拈花一会俨然未散。其或未然。老僧再演伽陀令汝进入。拶入福元非内外。纵横一道坦然平。吾人不昧拈花旨。各各菩提果自成。更有向上一着。待汝诸人漆桶放光。与汝说破。
    冬至日荐慈请上堂。群阴剥尽一阳生。万象森罗齐发萌。会得最初一着子。生生死死却同盟。生来原不增毫末。死去何曾减半星。一点净光无缺少。者回挑剔更圆明。天堂佛国任来往。此界他方恣所行。曾到普门受法讳。将来道果自然成。有子是心心是佛。阿娘岂不证莲城。片言合道超群品。一棒西来度有情。聊说伽陀超荐毕。刀山剑树坦然平。老僧超荐已竟。还有寒毛卓竖共相证明者^8□。良久云。觌面承当迟八刻。回头转脑奈如何。
    戒子请上堂。一心清净。了无名相可追寻。大戒圆明照彻本来无垢染。无有垢染旦旦惟新。没追寻处时时自现。大道纵横无向背。普门日午正三更。狂夫难覆平路之车。贼子不偷真空之室。现前虽有天地人物各各成立。莫不以清净圆明之体为根本。能务其本而末自齐。吾人忝佛祖之裔。须体佛祖之心力行佛祖之言广修佛祖之行。去佛祖不远。茍能解行相应。则不孤普门堂上受戒一番。兹所举与新戒者道焉。设若过量衲僧到来如何接他。待渠入门好与三十棒。法未入门也与三十棒。入门且止。未入门为甚^8□也与三十棒。截断两途无缝罅。翻身^8□跳自吒吵。
    腊八上堂。雪岭埋头。忽睹明星双眼豁。狮林登座。等间举首一轮红。且道与睹明星相去几何。于此见得。东西一致今古无二。便见灵山一会俨然未散。其或未然。一一为汝点破。且看此老初出娘胎便云。天上天下唯吾独尊。处己太杀孤洁。斯日悟道乃云。一切众生俱有如来智慧德相。为人真个婆心。末后拈花吾有正法眼藏涅槃妙心。嘱付摩诃迦叶。法眼多少圆明。又云。始从鹿野苑终至跋提河。于是二中间未曾说一字。收拾多少干净。如是而言。言遍天下无口过。如是而行。行满天下无足迹。其弃位也。而得宝华王位。其位益尊。其忘名也。而成十号之名。其名益显。其舍身也。而证千百亿化身。其身益广巍巍堂堂。天上人间若僧若俗。咸知斯日是此老悟道之日。各各举扬个事以酬至德。岂非行深愿广而致之也。老僧如是举扬还当也无。良久云。大人道力不寻常。广覆大千讵可量。突出一枝沧海外。不馨香处也馨香。
    解制上堂。解散眉毛。触处无非妙旨。打开布袋。拈来受用无穷。不借他人一毫之力。全凭自己胸中流出。盖天盖地没遮拦。如海如山难测量。果曾透脱一番。东去西去自有出身之处。南行北行无非解脱之路。切不可在普门便有禅离了此处便无禅也。有无生灭之见正在生死海里浮沉。有甚了期。直须一念圆明亘万古。任他沧海变桑田。
    荐慈请上堂。恩深大本等乾坤。欲报劬劳礼普门。乞法荐超尽子道。孝心震动破沙盆。沙盆既动。未免托出与诸人共知。然则力能举鼎者。不能举起沙盆。能举沙盆者。又不能举鼎。用智用力之不同。则有能不能之差别。只如不举不放。智不可知。识焉能识。视之不见其形。听之不闻其声。舍之无本可据。取之了不可得。于此彻悟根源。当知。广含法界以无遗。细入微尘而靡间。十方共聚一毫头。九有都卢在个里。三世诸佛转大法轮度诸有情。于中所说半满偏圆权实有无之法。子细看来只是黄叶止啼之说。未免葛藤遍地。不如举个向上钳锤剿绝根源。一言之下千眼顿开。一棒之中万疑冰释。以副过量衲僧。而荐大心觉灵。岂不伟欤。正当此际佛祖口阁壁上。人天悉皆罔措。所谓三贤又未明斯旨。十圣那能识此宗。还他鼻孔辽天汉。一举分明活似龙。
    师诞日结制上堂。问炉□重开铸凡炼圣。只如铜头铁额到来如何相接。师蓦头一棒。进云。惊群须是英灵汉。出众还他狮子儿。师又打云。是赏汝是罚汝。进云。大众证明。乃云。脸皮老大不和羞。倒退三千又出头。个里掀翻三五度。莫非因地有来由。今朝再据狮林座。虎尾虎头一并收。兹者老僧^8□地之晨。又值结制蒙诸大德备供嵩祝。若论向上祝延。适才钟鼓未鸣祝赞了也。老僧领衲已竟。机前一着虚空同体。如是上寿。寿莫可量。上寿且止。结制一句作^8□生道。良久云。红炉焰上看飞雪刹刹尘尘海岳寒。
    岁旦神圣上堂。大哉乾元於穆不已保合一贞变化终始。三才各位于中和。万类自正其性命。风雨时临江山秀丽。民康道泰。俱蒙大造之洪恩。社舞村歌。共乐无为之至化。而我林下衲僧如何致祝。胸开和气增民福。心吐优昙遍界香。一点元辰钟圣德普天瑞气映祯祥。以此导人成正见。用申祝国永无疆。
    解制上堂。问。如何是末后受用一句。师云。脑后看僧喝。师便打。乃云。一条□杖众人扶。此日分身会也无。踏断溪声舒只眼。始知家舍在中途。横挑日月间之绕。磕碎虚空不负吾。还有磕碎虚空者^8□。如有行行有据着着无差动转施为。尽是现成活计。合分聚散。全彰本分生涯。了彻临机三顿棒。纵横^8□跳更吒吵。不妨荷得恶辣□杖子。随处撑天□地。有时十字路头驱牛策马。有时孤峰顶上棒月敲风。备如是作略如是三昧。乃足老倒之愿。如无不得草草^5□^5□。直下未明三五九。银山铁壁几千重。普门不是间叨咀。要汝诸人出樊笼。卓□杖下座。
    普门辞众上堂。尽大地是个普门。踏遍天涯何曾离却这里。尽大地是沙门一只眼。掀翻刹海。普门又在脚跟下。所谓脚跟下一着子。阔如虚空明如杲日。智者不知识焉能识。不识而识去来端的。无知而知出入相宜。兹者佛事周隆法缘圆满主伴分身一句作^8□生道。拽脱普门关^8□子。高峰秀丽豁双眉。便行。

普照国师语录卷中
普照国师语录卷下
  
      　  嗣法门人如一编
    　      
　　　　　　
　　　　　　
　　　　　　

    日本国五畿内山城州黄檗山万福禅寺语录万治三年岁在庚子。十二月十八日。承。
    上旨。赐五畿内山城州太和山为黄檗万福禅寺。于辛丑秋八月二十九日进山。
    山门。一锡临筵千山稽首。黄檗安名不忘本有。老僧到这里建立法幢且止。只如进门一句作^8□生道。万福门开日日新。时丰道泰长悠久。便进。
    佛殿基。乾坤盖载万古如在。日月照临光明广大。一片坦平纵横无碍。卓立个中山灵有待。诸人还见^8□。一茎草上现琼楼。三世如来俱顶载。
    方丈。六窗明净一室虚玄。拶入个中一会俨然。轰轰烈烈白日青天。转凡成圣耀后光前。觜鼻卢都谈不二。流转燥辣起风颠。起风颠且止。今日新开黄檗又作^8□生道。一棒破荒千古振。宝山现瑞万斯年。
    宽文三年癸卯正月十五日赐紫沙门宗潜。奉本朝大将军令旨。请师就本山万福禅寺开堂祝国。
    师至座禅拈疏。只这严令胜利金章。勾得无依铁鼻牛。直至选佛场中打辊一番。不妨奇特。于中言言超格外。句句映寰中。正值元宵美景。何妨锦上添花。烦维那一一宣过与众共知。
    指法座云。须弥宝座拥护天王。高而无上广莫可量。我今直上高高顶。八面玲珑尽放光。便升。
    拈香。者一瓣香爇向炉中。端为祝延。
    今上皇帝圣寿万岁。恭愿一气氤氲。五凤云中捧玉辈。三阳开泰。六鳌海上驾金灯。更愿金枝永茂玉叶长芳。者一瓣香。奉为本朝。
    大将军。睿算千秋福增无量。不令而化。时时草偃风行。不言而彰。处处珠回玉转。者一瓣香。奉为在朝文武官僚本山护法居士等。德政明如青天。护民如保赤子。寿山耸翠。与富士以齐高。福海渊深。同沧溟而浩荡。者一瓣香。专为本山请主大德。唯愿正眼圆明。扇起圣朝之大典。法身弥固。力扶格外之真宗。能始能终真铁汉。尽善尽美乃全功。重新拈香。者一瓣香第七回拈出。奉为支那国浙江嘉兴府崇德县福严堂上传临济正宗第三十一世先师费隐容老和尚。用酬法乳之恩。敛衣就座。上首白椎云。法筵龙象众当观第一义。师云。若论第一义。适才未白椎前觌体全彰。及乎一椎七花八裂。还有拾得完全者。请出与老僧相见。僧问。檗苑新开天长地久。学人进前请师祝圣。师云。异口同音祝圣明。问。万福门庭开八字。昙花瑞现太平春。如何是太平春。师云。百草头边师子吼。僧喝。师云。惊杀野狐狸。乃云。曩劫洪荒直至今。偶来插草定禅林。功勋不宰无私力。道义圆明固有心。诸人见^8□。老僧今日口门放光。昭耀天下禅林了也。设有正气衲僧。直下信得及用得去。利己利人无穷无尽。其或未然。于第二门中一一指示。令汝等个个成正知见。伏惟谛听。大道无方。随因缘而出现。正传有据。逢时节而弘扬。时节既逢。聊吐片言说法已竟。诸人还闻^8□。因缘出现。偶拈茎草建刹已竟。诸人还见^8□。于此见得精明闻时透脱。一超直入如来地。举足便登不二门。与夫释迦老子维摩大士同一鼻孔出气。可谓真俗不二今古同时。信乎灵山一会俨然未散。达士通人直下无疑。即证十信之地。过量衲僧撩起便行庆快平生。不独此生了彻。乃至生生不昧。非唯此界通达。乃至界界融通。融通故小能含大大能含小。小大相含重重无尽矣。不昧也事无碍理理无碍事。事理无碍法法全彰矣。果如是。可起从上之真宗。能开现前之眼目。眼目圆明烁破。内外中间无一物。涅槃生死等空花。真宗建立。百万人天齐稽首。九十六种尽潜踪。直下即成大光明藏了也。汝等在光明藏中行住坐卧。为甚^8□不觉。老僧此者祝国开堂。未知汝等助扬一句作^8□生道。皇风浩荡增民福。法雨缤纷长慧根。无位真人齐点首。太和风雅满乾坤。下座。
    佛诞上堂。问。佛说不生不灭。因甚却有今日。师云。为汝有生有灭。进云。今日幸值和尚道不生不灭。师便打。进云。被和尚击碎了也。师云。自知较一半。乃云。净法界身本无出没。大悲愿力示现受生。既受生也。在天天中之天。在人人中之尊。在圣圣中之圣。在法法中之王。无一类而不受生。无一处而不示现。益显大悲愿力广博无穷矣。兹者梅岩关太守请升此座。借此圣诞。欲老僧举扬个事与众兄弟结般若缘以固自家金刚种子。然向上一着云门老汉先己施行。老僧又不可随人上下。只得因斋庆赞顺水行舟。且道云门具甚摩手眼。乃能如是痛快如是直截。老僧不妨为其颂出。横吹铁笛断人肠。孝顺还他忤逆郎。敲出虚空彻骨髓。洗清天地一林霜。而今四海咸朝庆。优钵花敷遍界香。
    荐慈请上堂。僧问。乾坤未分时法从甚^8□处来。师当头一棒云。分开了也。僧喝。师云。一喝从何来。僧无语。师便喝。乃云。红炉焰上雪花飞。业海翻成七宝池。三十三年灵梦觉。顿超彼岸正斯时。诸人会^8□。一言合道。转地回天功莫大焉。半偈相应。转凡成圣利亦深矣。利深功大。便能一毫头上现宝王刹。坐微尘里转大法轮。令上根利器一念之顷证无量义树无量功度无量众接续正法眼藏永永无穷。皆由彻悟自证境界。非假于他术。既彻证已。言能转物荐而必克。有觉有灵悟言取则。只如直下证验又作^8□生。一天杲日照灵德。两岸薰风践觉程。直指本来清净土。回光特地证无生。
    腊旦上堂。僧问。优昙一现佛日再中。曹溪正脉黄檗传东。如何是正脉传东一句。师云。烁破汝眉毛。了也。进云。恁^8□则瑞光流不灭真机触处生。师云。好事不如无。进云。此外为人一句作^8□生。师打云。棒下翻身犹迟八刻。乃云。雪花飞处腊初寒。老衲煨炉懒出看。喜得一番彻骨后。虽然冷暖不相瞒。诸人还知冷暖不相瞒^8□。寒时寒杀阇黎。热时热杀阇梨。茍能大死一番。便有大活之时。翻转毫端。放大宝光。昭彻三千世界。于中一一宫殿一一楼阁一一众生一一身分一一手眼一一毫端一一光明。返昭交光重重无尽。茍如此者可入不思议境界证不思议妙果显不思议妙用度不思议众生。逆顺纵横无挂无碍。了众生缘还菩萨债。山外青山海外沧海。毛吞虚空尘含法界。匪缺匪余无在不在。偶吐一道真言。望汝诸人替代。有^8□有^8□。蹋着祖翁田地稳。毫端不动吼如雷。
    上堂僧问。前日和尚打杀某甲。即今为甚却活。师云。不遇春风花不开。进云。花开后作^8□生。师云。花开又被风吹落。进云。春来处处香。师打云。再添雨露恩。乃云。日暖风和。突出枝头香扑鼻。时平道泰。间携□杖独逍遥。凝眸尽是格外春光。触处无非单传妙旨。凡来圣来。总与三十大棒。理到事到。尽收不二门中。是吾子打不去。逆顺无违。有本可据。浊水明珠洪流砥柱。鳞龙头角鸾凤毛羽。茍能一一厮肖毫发无差。不妨个事堪托。是以闻贤不如见贤。见贤不如知贤。知贤不如养贤。养贤不如用贤。贤者多禅林振。法道兴天心顺世界宁。可以祝国。可以福民。可以续佛慧命。不亦悠久无疆者乎。老僧聊举如斯。未审还当得应斋庆赞也未。良久云。一毫头上乾坤大。百亿须弥当念收。
    荐慈严请上堂。僧问。达磨西来观此土有大乘根器。和尚西来未审见扶桑有个甚^8□。师竖拂云。一串串过。进云。恁^8□则人人鼻孔辽天个个壁立万仞。师云。还我鼻孔辽天消息来。僧拜退。问内不放出外不放入。正恁^8□时如何。师云。截断两头。进云。恁^8□则相随来也。师云。迟八刻。问如何是禅。师云。一棒当头穿。乃云。父天母地。难忘覆载之恩。佛日法雨。全藉沾临之德。师雷友电。幸蒙激发之功。夫风妇月。不无琴瑟之乐。桂子兰孙。却有继述之志。三纲立五伦正。万善备以成人道。生能奉养。死能祭葬。又请法以荐其亲。可为孝矣。夫孝一世二亲。不如孝顺无量劫来父母。以及无量生灵。不亦广乎。然无量劫来父母与无量生灵同一性也。岂可逆欤。逆则逆吾父母也。故我沙门茹素护念生灵。不忍戕一物以资其身。伤一命以肥口腹。思及禽鱼。情与无情俱已荐矣。诸人还信得及^8□。一片孝诚亘万古。何愁父母不超升。
    结制上堂。西堂龙溪问。人天众前还许问话^8□。师云。一一问将来。堂礼拜云。谢师答话。后堂独照问。张起漫天网子。打凤打龙。活拈向上钳锤。烹佛烹祖。只如突出超方正眼提持格外玄机。如何下手。师云。脑后须与一椎。进云。直得有意气时添意气。不风流处也风流。师打云。汝道甚^8□处是风流。进云。鲸吞海水尽露出珊瑚枝。师云。识得棒头落处受用无穷。乃云。虚空为炉□。烹尽世间顽铁汉。风雷为锤钳。击醒大地久迷人。久迷若醒^8□地一声。又胜风雷千万倍。顽汉既烹返掷一拶。杀保虚空百杂碎。正当与^8□时文殊普贤藏窜无地。德山临济结舌有分。且道释迦老子无位真人向甚^8□处躲跟。一毫头上翻身转。万圣千贤立下风。汝等果曾与^8□一番。何须今日起炉拨火。省得许多柴炭。其或未然。幸此新构禅堂六窗明净。现成粥饭二时清洁。三条缘下七尺单前昼参夜究无间间忙。必竟生死到来如何抵敌。动转施为是何面目。梦想之中如何主宰。参来参去不知不觉处。磕破额头虚空粉碎脚跟自然点地。鼻孔必也辽天。有时瞬目扬眉。风清月白。有时开口动舌。雷轰电掣。有时信手托出。珠回玉转。有时举足按指。海印发光。果能如是。可以扶竖宗门壁立万仞。当机返转驴唇鼻。直向毗卢顶上行。
    上堂。秋风肃杀秋气渐凉。水天一色法眼全彰。几片白云去来风送。一池明月上下天光。出没则无踪无迹。隐显则匪覆匪藏。直须见月。须忘指。看云未起时。一团真境况人天那得知。所谓此事深固幽远无人能到。不假他术惟人自造。果自造也。信手拈来不妨恰好。从胸涌出无非家宝。取与临时反常合道。逆顺纵横无可不可。以此荐超先灵。青天白日杲杲。直下了然无惑。不孤黄檗长老。诸人会^8□。兹者九里了质居士请法荐慈。然则了质不如了气。了气不如了心。心了一切俱了。了了了时无可了。玄玄玄处亦须呵。一言之下了无生。始信自家是佛陀。
    追荐请上堂。父母乃人生之大本。人主乃天下之大本。天地乃万物之大本。佛祖乃群生之大本。能知大本之恩可报。其唯人中之孝欤。是以知恩方解报恩。识法乃能重法。知恩者知此大本也。以己推人。令普天之下尽行孝道。其恩不亦广且大乎。重法者重世出世间之法。舍身卫护以寿将来。不亦悠久无疆乎。能立广大悠久无疆之功。以成天下大孝。可谓至善至美矣。善人如是请法。老僧如是举扬。只成世间超荐。若论格外又且不然。且道如何是格外超荐。良久云。无阴阳地间来往。踏碎虚空遍刹尘。抓首堂前问明月。大千谁是报恩人。
    师诞日请上堂。僧问。今日孔子与古佛同日降诞。敢问是同是别。师举拂云。一串串却。进云。恁^8□则一花开大地春。师云。且喜满堂春。乃云。寿量等虚空。几片庆云捧足下。宗风弥法界。一天杲日映禅心。无相光中现出诸相。相相无非实相。有缘界内揭开净缘。缘缘尽是善缘。茍知善缘之不爽。便见寿相以无穷。与夫天地万物同一体性。更复何疑。正当此际人天龙象赞颂无休。魔外阐提冷笑呵呵。且道冷笑呵呵者是。同音赞颂者是。功德天黑暗女。有智主人二俱不受。不如在此太和境内清净场中。唱个万福长春歌。以酬祝庆用适自娱去也。乾坤老大总包胎。六道四生一子怀。^8□地一声全体现。令人千古叹奇哉。
    腊八上堂。午夜睹明星。将虾作眼睛。须弥座上望。日午正三更。诸人会^8□。释迦老子向明星下坐断千差万别。不妨奇特。不合道个一切众生俱有如来智慧德相皆因忘想执着不能证得。打作两截。依稀似曲才堪聪。又被风吹别调中。子细看来不无逗漏。嗣后四十九年。浪谈三百余会。所谓黄河水自源头浊。直至于今澄不清。未免带累西天四七唐土二三天下老和尚。承虚接响。批评者批评。贬驳者贬驳。赞叹者赞叹。流通者流通。浩浩荡荡^6□^6□呶呶无有休息。到老僧分上如何判断。悟后空空无大千。妄想执着何处来。莫是怜儿不觉丑。依然满面是尘埃。即今挑出顶门眼。旷劫无明当下灰戒子请上堂。梵网尊经清净圆满如来。同诸化佛光中流出。陶铸三贤十圣无量人天之模范。金刚宝戒大乘菩萨有力汉子一肩荷负。可为今学当学四生万善之根基根基牢固。则无边诸功德海自此而成。模范端楷一印印出。印印无差。则五眼六通种种诸解脱门自此而就。既能成就诸功德。岂非戒德圆明解行相应之所致欤。汝等新发意诸菩萨。须发广大心生难遭想。幸遇黄檗开山初会结坛。成就汝等大戒诚为希有。今既受已。须必持之。持而必行。行而必到。可进梵网之门。堪入毗卢之室。切不可名色受持久而怠堕放在无事甲里堕入旧染坑中。得罪明教。遗累终身。罪不可免也。我此所述清净明训。汝等须一气奉持。于其中间无诸渗漏。必到清净圆明之果。为汝保任此事终不虚也。诸人还会^8□。不因涤尽无明垢。争识当人正遍知。
    上堂。孝子请升座荐慈五十年。三宝人天福。广开无漏田。万灵同一本。百行孝为先。追究孝根本。期超不夜天。心诚塞宇宙。念切动山川。圆似中秋月。净如出水莲。果结九台畔。香飘遍大千。花果既如是。人心岂不然。菩提随处现。般若照无边。豁醒梦中梦。顿超玄上玄。以此荐觉灵。耀后又光先。以此植福德。福德永绵绵。我愿天下。母位同诸上贤。老僧荐拔已竟。于此会得。不惟一世先慈已荐。乃至多生先慈俱已荐矣。且道还有灵验也无。良久云。碧云敛尽海天空。亘赫圆明到处同。罔极恩深今已报。人间何事不周隆。
    元旦上堂。煦日初腾。匝地普天皆朗耀。和风聊震。庙堂草野悉温然。恭祝一人有庆自然四海无虞。人人乐有道之天。个个亭无为之福。而我格外衲僧锡寄和峰声扬宇内。般若灵明。添峰峦之秀气。定水湛寂。回沧海之波澜。四境晏然万邦乐业。只如祝延章句又作^8□生。良久云。满座文星拥帝阙。一天瑞气壮皇都。下座。
    解制上堂。布袋打开。彻底抖擞无一物。眉毛解散。等间突出界三千。眼底有筋。南北东西无二致。脚跟可据。四维上下一天真。踏着最初一着。着着无非本地风光。觑破当阳一机。机机尽是拈花妙旨。会中可有微笑头陀。而教外别传之道亘赫千秋了彻无疑。既无疑也。百草头上水边林下。尽是汝等放身命处。十字街头孤峰顶上。一任吟风嘲月。游戏三昧。无可不可。切不可未证谓证未彻谓彻卤莽承当颟顸领略。一子差满盘错。一星混漫天黑。平常地上死人无数是非窝里论短长。尽是阎老子殿前吃铁棒的张本。老僧不得不说破。有智衲僧决不堕此途辙。直得一闻永闻一信永信。生死去来了无二致。聚散分合岂有两般。脱体无依真铁汉。山林草野恣优游。
    上堂。大方无外。广罗法界三千。正眼圆明。突出单传不二。顿忘色相廓彻心源。了无一物触处全彰。弹没弦琴。环绕人天齐侧耳。唱无生曲。超群龙象尽开眉。要且见无所见闻无所闻。见无所见是为真见。闻无所闻乃名妙闻。妙闻无所不闻。真见靡所不见。于此彻去便知佛法无多。不忻净土九莲。不厌娑婆五浊。非染非净是真极乐。诸人还信得及^8□。没安排无造作。放去收来俱超脱。自从个里彻无生。始信六尘俱不恶。
    荐亲请上堂。罔极恩深。念念欲酬未遂。劬劳德重。心心图报无门。幸值衲僧自恣之晨。启建兰盆胜会。藉众德以助扬。谅超升而必克。是以目连尊者。初得神通见其母氏。堕于饿鬼之中。莫闻浆水之味。即显神力托饭饷母。饭至其口化为火炭。悲哀白佛。佛言。汝母业根深结。非汝一人之所奈何。须七月十五自恣之时广修百味珍馐以供众圣。乃脱汝母之难。尊者果如其言。母氏即脱倒悬之难而升天界。可见一人之力有限。众德之功无穷。兹者众德俱会言行颇孚。一言合道转凡成圣。半句投机转业为福。且道。如何是投机一句。棒头一点真三昧。触着心开般若花。彻见本来娘面目。顿超三界乐无涯。
    上堂。春事将阑。满地落花成锦绣。祥光忽现。一堂瑞气正氤氲。汝等诸人。于中行住坐卧。若个鼻孔辽天。几人眼底有筋。无位真人在汝六根门头出入。无声无臭。未证据者急须着眼。有来历者一任举扬。举扬不妨举扬。不得作心知。不得作境会。不得作物判。不得作无见。道得一句相应。许汝沙界横行。借得虚空为口。风雷为舌。尘说刹说炽然说。一言之下荐得天下觉灵。一棒之中度脱一切众生。可谓幽显两利生死均沾。诸人还信得及^8□。直指一条正觉路。顿超父母未生前。
    退院上堂。区区十载寄扶桑。惹得满头尽雪霜。三易法幢招胜侣。新开黄檗振宗纲。水天一色静通达。心眼圆明昭大方。此日退居松隐里。到头霜月影全彰。诸人会^8□。丈夫处世气宇轩昂。心悬杲日志洁秋霜。不与万法为侣。岂随尘劫茫茫。尘尾动时为霖为雨。杖头到处为瑞为祥。承上接下也有纲有纪。继往开来也有规有法。其立业也可长可久。其成功也能敛能藏。进退知时及节不孤老大空王。拽转辽天双鼻孔。不令人见更风光。诸人于此会得老僧末后半边鼻孔。不妨同一受用处。同住极乐窝。同吃无米饭。同卧无为床。善始善终真铁汉。自由自在等金刚。其或未然。老僧再垂方便。令汝等有个依止。伏惟谛听。唯有堂中木头陀。人天眼目出头高。掀翻吾道长悠久。能起宗风满太和。汝等虚心堪受法。团^8□微笑乐高歌。下座。

普照国师语录卷下
