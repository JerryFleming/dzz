第0章 No. 2620 选择密要决卷第一

        西山善峰寺沙门证空记

　　　　　　　　
　　　　　　　　
　　　　　　　　

题目事　

    选择本愿念佛集者。此集可知有三题目。谓以选择本愿念佛集者来迎。南无阿弥陀佛者念佛。注往生之业念佛为先者。定散之机也。此集以口传可见之书也。暗见之者。无相传之辈。其迷元意欤。无觉其意趣之人欤。此集者。月轮禅定殿下。每月御授戒。上人令参。然六十有余之时。申暇笼居。以于证空令进于代宫。依之时从殿下禅阁有仰云。面谒事希。愿心有疑。为令增进往生信心。可抄物记赐。依之上人六十六之春。建久九年（戊午）三月。被选此文。简之时简人不在座。有真观谈法门义。有证空引经释要文。有安乐而执笔书之。此外简人不被在座。安乐书题云。经籍多向果题之。今选因为题其意云何。上人云。为废教文面而不留利益。释因为题。此义可有下章。真观云。题目既有三重。后人见之。可有谤难。可就一行义乎。上人云。此书者三世诸佛智慧之上选造之故。一代无此智慧八宗九宗无此智慧。三国人师不觉此智慧。唯我独得此智慧。而所选择也。外人难觉。真观又云。若为三世诸佛智慧极者。末代愚钝凡夫。岂亦觉之乎。上人云。以舍三世诸佛智慧故。凡夫愚钝悉知之。圣道教者。不舍三世诸佛智慧而。欲及之。故至于今沉沦生死。不出火宅也。证空申。一切经书皆有序。今何无序乎。上人云。诸教者。教面皆许利益。故有序。今教面不许利益故。无可序于正事。故不用于序。真观云。可被记作者名乎。上人云。一切经论书释者。皆是以智慧明之故。举其名而增信。今所选者非智慧分。是宣佛大慈悲也。彼悲经道灭尽。而为止住百岁。令在其名而流通。是者非私知解。所选择佛慈悲也。若依佛善巧。必可止住也。今为呈悲智之异。不可举作者名也。至第二章。安乐阁笔云。被召此文选作之座。执笔是生涯面目也。上人云。于后世欲名称乎。以为其器量。今虽令执笔。其心不正。仍从第三章。真观执笔。被弃安乐。如是白日座座。有重重问答。问事端多。不记之。上人被选此文。依彼露。天下之人。问称智慧第一法然律德也。十六章段者作十六观。寿经者唯智慧故。至第六章。寿经无阿弥陀。弥陀梵语。极乐慈悲语也。无极乐依为因也。此则显先六观依报智慧。从第七章至第十二章观经也。是从第七观至普观。是观经明慈悲智慧故为正报。从第十三章至第十六章。是阿弥陀经。从杂想观至下辈观。是阿弥陀经者唯慈悲。果法门也。即为自开。来迎极唯慈悲。念佛极慈悲智慧。定散机穷唯智慧也。第一第二章者人师。唯假观也。从第三章云阿弥陀如来。是真观境也。至第九章云四修者。三经外也。是来迎非娑婆故。为立教外不依经也。第九来迎观也。又寿经四。本愿三辈利益止住。以本愿为第三地。光台云弥陀本国四十八愿。以还住佛顶国土云超世土。以三辈为宝树观。以自开为□。散善纳定散诸善。云三辈念佛往生。以利益为宝池观。作佛法味为利益。以止住为宝楼。从总观者智慧故。经道灭尽。从宝楼观者。别观故。慈悲者止住百岁。又以摄取为第七观。显住立佛体故引六时礼赞立废立也。呼六时礼赞题极此章也。以三心为第八观。于现身中得念佛三昧者三心法门也。以四修为第九观。三经教外为净土来迎。以化赞为观音观。行就观故。表章云念佛之行。为慈悲行也。以赞叹为势至观。取念佛废杂善。以付属为普观。佛智遍有往生之事故。以普往生付属阿难也。多善根以为杂想观。多者念佛。大者定散胜者来迎也。是唯智慧。唯慈悲慈悲智慧云杂想。以证诚为上辈观。六方恒沙诸佛证诚。有他力来迎之往生以护念为中辈观。念佛是声闻自利也。发三心往生极乐。不发三心不往生。以来迎为利他。九品皆令来迎往生故也。是为护念也。以名号付属为下辈观。下辈恶机上明名号故也以三经括一代。摄五千七千教法而从其中选择念佛也。
    次十六章段。表章下。本文上。私释下也。是为三尊之体。造三角也。段段表念佛来迎定散三。守题目也。
    次选择念佛集者。就选择有七义。一选择净土废娑婆者。娑婆有三恶道。净土不退无三恶道不更恶道。故云超世慈悲。二选择佛废凡夫者。果位永离烦恼恶业。凡夫者烦恼秽身也。故舍此秽身期佛果。故云超世慈悲。三选择行废愿者。嫌机方云虽起三业。名为杂毒之善。亦名虚假之行。是偏舍机三业也。故舍废愿。取佛行也。是云超世慈悲四选择极乐废九方者。明一切佛土皆严净。凡夫乱想恐难生。如来别指西方国。从是超过十万亿。是则为超世慈悲。五选择弥陀废诸佛者。弥陀誓云我建超世愿。必至无上道。斯愿不满足。誓不成正觉。诸佛皆同云化佛耀光吐舌。共难弥陀。不得往生。故废诸佛。是则超世慈悲。诸佛不及弥陀故也。六选择散善废定善者。韦提所请思惟正受者定善也。佛不答之。自开散善显住立佛体。为观经观。是云三辈念佛往生文。是定散为三辈。三辈为念佛。故舍定善执散善。立净土宗义也。故云超世慈悲。七选择来迎废诸行者。选择本愿念佛之题者。立来迎废诸行。其旨有十二章。诸行失时失机。念佛得时得机。故云超世慈悲也。此七义无诸教故。云超世。选择本愿念佛者。指十八愿。此愿未至果者。乃至十念云本愿念佛。故通诸佛别愿也。问云选择者取舍之义也。今名本愿念佛。是偏为因位念佛。对果者可被弃舍。然选择本愿念佛者。舍果位念佛。因果相对之时。弃因取果可有利益。今无利益。取因位念佛。有利益舍果位念佛。其意难思乎。答曰就此题有重重子细。今以六重不审显其意。于末世除疑难。应知一题弥陀本愿念佛者。可知于果为本。谓如药师□璃光如来本愿功德经等。于果构因其例是多。然今无果体。而唯云本愿念佛。偏取因为果题。
    二若次行。取题南无阿弥陀佛。为本愿念佛者。是果念佛也。既云南无。又因位四十八愿无云南无阿弥陀佛。成正觉后可云南无阿弥陀佛。故是非本愿念佛。则果念佛也。故在别行。若是一者可题选择弥陀本愿念佛南无阿弥陀佛集也。题字数其例是多。虽二行三行。相续而可书之。为因果各别故。今二行题之。全非本愿念佛是果后可有南无也。是故本愿中无云南无阿弥陀佛也。
    三南无阿弥陀佛者佛名也。是非体。本愿之中。乃至十念者名也。以名为题。是亦无文体也。故若念佛名者。共为题无文体乎。
    四一卷文书题目。是可一。今云选择本愿念佛集。云南无阿弥陀佛。为二题。又为一乎。若各别者。虽有因果差别俱是名也。名为题者。可为一题。又在二行造因果者。可为二题乎。其意难思也。
    五注往生之业念佛为先者。为注南无阿弥陀佛。若注南无阿弥陀佛者。上果位念佛云业云先。业先分云念佛一行。不可有得生之益。若又注别事者。同行下也。非别事乎。
    六本愿念佛是净土一家大纲。自他共语。而云本愿念佛。许得生。然选择本愿念佛云念佛。南无阿弥陀佛云念佛。往生之业念佛为先云念佛。是皆共可云本愿念佛乎。若皆共云本愿念佛者。云业云先云因云果各有差别。若非本愿。而各别者。其重重云何可辨乎。初偏执因为题事者。选择本愿念佛集者。取第七观为题。是佛应身也。南无阿弥陀佛者取第八观为题。是佛报身也。往生之业念佛为先者。取第九真身观为题。是佛法身也。以佛三身为文题故。一向为佛宗。一代皆以因果立宗义。净土家唯以果极为宗义。先就选择本愿念佛集之题料简之者。就第七观有因果一。以住立来迎为慈悲至极。是果极也。以除苦恼法为智慧至极。是因极也。今除苦恼法者华座也者因也。座者果下也。故因而下者。从华座下无物也。果是圣道教云下下。智者极底故云下下。除苦恼法者十六观。即定散也。是诸经定散也。即以正宗定散云通别五文故。同圣道教也。是云华座。八宗九宗皆以智慧为极。故皆是华座也。为下之下故也。
    净土法门者以慈悲立之。故极因果不交。故以住立之佛体为上上。从是上无物。是故以圣道为下下。以净土为上上。作因果摄种一中。而以茎根。作智慧慈悲摄万法也。除苦恼法智慧者。为根为名。为智慧为机为愿为心。为华为因。为娑婆为恶也。住立空中来迎慈悲者。为茎为体。为慈悲为佛。为行为身。为事为果。为净土为善。分别此二法门。为净土慈悲法门一同。此二法门为圣道净土二法。此二法者。法尔而具足不离也。是以今就题本愿念佛。以有此因果二不离故。以因为题摄果也。本愿念佛者因也。众生往生之三业行。为往生之因。除苦恼法者定散也。定散一切众生也。云一切众生机有二种。一者定。二者散。然间住立来迎者为众生之行故。成众生三业因行位也。若是临终来迎之见佛。成众生往生行上得益者。来迎者利生果。此外感来迎益之行。可有众生三业也。然众生无往生之行。来迎即往生行故。摄来迎于往生之行。而纳因故。题选择本愿念佛也。圣道教云若行成就者即见普贤身。今准之。若行者可有众生三业行也。普贤身者今来迎也。无众生行而见佛者。佛教永所不许也。然今无众生行。而以佛来迎为众生行者。净土宗他力法门也。故今来迎果佛体。摄众生三业因行。云本愿念佛也。种子一中具根茎二故。因纳于果。定散机摄来迎为选择。来迎不离因果故。云选择本愿念佛集。本愿念佛又愿也。其故者。本愿者可通凡圣也。凡夫愿往生是本愿也。佛愿成佛是本愿也。念佛又念体可用机也。故本愿者众生往生之愿也。此众生往生之本愿开定散。其定散即三心也。故除苦恼法云愿。此愿题选择本愿念佛。其愿不离来迎之行者。住立佛体摄华座观。此愿由用来迎行故。来迎果摄因而名华座观。故今云选择本愿念佛集也。集者智慧词也。华座纳十六观而结观名。今来迎摄念佛定散而云集也。
    二念佛可因果差别者。释意。此名有因果二差别。故二行分之。南无阿弥陀佛者果也。今生成众譬有利益。选择本愿念佛集者来迎也。体摄于因。其故往生者来世者。今生无其利益者是因也。名者今生果也。今生有众譬利益。体者今生因而无往生利益。故分别因果名体。为造现当。二行设二题也。今有众譬利益为果。无利益为因。名今生为果。有众譬利益。衣食众味有利益故也。体今生无利益。不往生者摄因分。故来迎云本愿念佛集也。名亦来世为因。无往生之利益。来迎体来世为果。即得往生极乐故。是云即便往生。上品上生明三往生。即便往生念佛。当得往生来迎。即得往生众譬之外临终唯慈悲也。选择本愿念佛之题者明即得往生。南无阿弥陀佛者明当得往生。往生之业念佛为先者明即便往生。是云三题。玄义即三题。一观经来迎。二先观大众发愿归三宝是念佛三十四行偈是往生之业念佛为先也。次第八观为南无阿弥陀佛者。第七观者应身娑婆出世者。弥陀佛云娑婆来迎也。第八观者法界体皆云像。像者名也。法界体皆成名。其故万法遂归无常。失体留名。其故为令众生觉世间无常而一切皆归名也。令觉归名故者。为厌离秽土欣求净土。依之有厌欣。必可归南无阿弥陀佛之名也。其故者觉乃至十念若不生者不取正觉本誓故。欲厌娑婆往生极乐也。以此出离生死往生极乐之智慧为智穷。是云报身智慧。故明于现身中得念佛三昧定散诸业唯觉穷念佛三昧为报身智也。
    三三题为念佛者。皆是名也。以名为题目者。文体无者如上述。以本愿念佛为来迎之体。是则智慧为名。慈悲为体。今智慧摄于慈悲云华座观。选择本愿念佛集唯体。南无阿弥陀佛唯名。往生之业念佛为先名体也。来迎选择唯体者。影来就镜。故定散云名体而已。智慧法门者。以娑婆法界为体。故云草木成佛。云即身成佛。故以此三题为一部大纲。应知。
    四一卷书设数题有其例乎者。一切经释始终。必有题目开结。初题智慧留于教。终题慈悲舍于教。不留教之意也。终虽有题目。下无体故教之意也。举题可显体。然结题无体故舍教也。故一切经释。一部内必有慈悲智慧二意。然经论有二题。在初者此教智慧即有经道灭尽之方。在终者此经慈悲即有止住百岁之方。一部皆有二意。故初在数题。谓此观无量寿经。普贤观经。菩提心论。往生礼赞等也。今此文举三题目。以口传可觉也。首尾相违。始终不合乎。亦以始题为慈悲。以终为智慧也。
    五于注云业云先。注念佛注别事者。是非念佛注。注定散机也。念佛定散机者。镜与影不离故。于一行中在之。面像者有外故。以本愿念佛为体。在一行。定散者机方故云业也。净业正因者机三业也。先者智慧为先。以慈悲为次。来迎为次。待临终之夕。故云业云先。是则定散之机也。故为注摄于念佛。故为一行。以真身观为定散之机者。真身者法身也。法身者亲众生而一切色身皆法身体者。法界体以无缘慈摄诸众生者。以此利生令知后生利生也。为十方众生弥陀成正觉。故无众生恶业者。不可成弥陀正觉。彼此三业不相舍离故。众生即佛也。圣道教留之为佛法至极也。净土家以之为能譬体。娑婆之外立净土。造所譬体也。此谈无诸教。应知。
    六三题云念佛。皆可有上本愿念佛乎者。夫本愿者有来迎。名号全非本愿。定散之机非本愿。故往生要集。本愿就来迎而不付念佛也。又和尚释以来迎为本愿体。然而念佛之外不立来迎。是有三重义。一往生要集者立定散重。念佛犹不舍自力也。二和尚释者立念佛重。念佛造慈悲智慧。故不立废立之机也。三选择者立来迎位。念佛诸善。皆废而独取来迎。故往生要集净土家末书也。选择者净土宗为至极秘密。佛法极唯选择也。此上不可有佛法智慧也。故以口传见之。又念佛有三替。一本愿念佛者。因位本愿故。佛不离众生是心是佛而知我心外佛体不在外故。临终迎接无疑也。二南无阿弥陀佛者。于平生其名具体故。愿行具足而知必得往生。三往生之业念佛为先念佛者。日日或念六万遍。或念七万遍。或念十万遍。或转读三部经。或修六时礼赞。或般舟赞。法事赞。或供养香花灯明。或诵陀罗尼。如是为往生极乐修三业。皆是念弥陀而求出离。故名念佛。故云为先。亦选者智慧。择者慈悲也。念佛云选。来迎云择。名花座观。由住立来迎之佛体故。因摄果。为不令离名体故云选择。又题举果者有教利益故。今题于因。次南无阿弥陀佛者果名也。是又虽果。为名故无利益。次往生之业念佛为先者。三福业云往生之业。是又往生众譬故。以能譬云为先。故此三题。以无教利益。有废之意。应知。

第一圣道净土章

    道绰禅师立圣道净土二门舍圣道正归净土文。
    今正字者私付之。安乐集意者。未娑婆之外别净土也。不出三身门位故也。今和尚者立别所求明超世慈悲。而九方作娑婆。别所求立净土故。云正永分别净秽也。

本文事

    安乐集宁本文者。题显也。废娑婆而立净土故。本文先云安乐集也。安乐者极乐名也。娑婆之外立净土之文。显宗义法则之意也。故云南无阿弥陀佛。是西国正音也。意者有对娑婆而云净土之意也。应知。上者慈悲上也。智慧下也。今极乐慈悲上云。四十八愿中国中人天者。皆指娑婆也。娑婆有二重意。一就主之时秽土废立也。二从其体平等慈悲而悉是净土废立也。今从众譬造净土而废立选择者。皆舍娑婆就净土废立也。选择者娑婆废立皆舍之。是故序分义者。智慧法门而为娑婆废立。故序分文不引选择也。引玄义两宗文成间词引之。非正宗。是犹对诸师论悲智故也。

未有一人得者事

    净土家废立者。佛极弥陀无二佛。净土极极乐无二净土。往生行穷念佛无二。法华云十方佛土中唯有一乘法无二亦无三除佛方便说。是来迎云一乘法。法华者不说众譬名言者云一乘法。无二者念佛。无三者定散也。今依此义云选择也。是简三身门智慧。以超世慈悲云一乘。净土造所譬故。可为一乘佛也。

纵使一形造恶能系意事

    是他力慈悲也。恶业烦恼者娑婆之障。生净土。临终之时。其恶体留秽土也。净土慈悲土故。善所而不至恶故。云横超断四流。罪障若至极乐者非极乐。可同娑婆也。

私云下释事

    一代八宗九宗者。皆净土所立法门一行也。非全从外所立。从净土门会诸宗而今选择第一章判诸宗浅浅事者。为显差别于净土宗故。是皆欲令知立净土宗曾非别法门也。故举诸宗者。如是我闻之下明十双二十句。显诸佛千差万别之法门故。一切佛法无从观经之外。依之今诸宗皆为纳观经定散。先举诸宗也。故结观经下。此定散纳一代。诸教诸宗废立共机共时。随自意后还闭定散门者。九方出离都无之意也然间法相宗者。就净土家所立慈悲智惠。留慈悲舍智惠故。护法破空也。慈悲体故有也。智惠名故空也。有空中者。净土家所立以慈悲为有。以智惠有为空。以慈悲智惠为中也。三论宗者。取净土家所立智惠一行。舍慈悲云无相。故清辨破有也。二藏者。今大乘藏小乘藏也。华严宗者。净土家所立留即便往生。不解当得往生也。故留三心谈心外无别法。五教者。小乘教者序分智惠也。缘法门也。无利益。名故也。始教者正宗众譬也。作平生安心为始终教者得益。以临终为终。顿教者流通。以念佛为顿。一念往生故也。圆教者耆阇会。在世灭后无利益。无漏机故为机故为圆满。法华宗者。净土家所立留除苦恼法。不悟住立来迎佛体也。故三宝之中以佛法为弥陀。就法僧作三宝。唯慈悲为弥陀。是为佛宝。以法花为法宝。作慈悲智惠。法显莲花作因果不二。以果为佛。以僧为观音作唯智惠。普门品不明法华功德者。为慈悲智惠故。不说此品也。四教者序。正。得益。流通也。五味者五义法门也。真言宋者就净土门所立广说众譬一行法门。取能譬方为真言。故以相克。五大重作佛体为大日。是故摄世间一切万法而留娑婆不解净土众譬也。二教者定散也。密者念佛也。禅门者是净土家所立。就上来虽说定散两门之益望佛本愿意在众生一向专称弥陀佛名释。取名号废定散之教也。名号者名故。无体而迷心。遂不造得体也。是则留思量。不解分别体故也。心意为智惠。作名识。分别智惠。外造体故。禅门者净土家入门也。留定善为思量。立教外云一向专称弥陀佛名。不作体者念佛名也。是故净土宗者。上宗宗皆摄此一宗。为根茎枝条华花而取□为净土宗也。法相三论者。判一代圣教者。留智惠慈悲偏。立教故也。花严法华者。摄一切教者。教出离他方故。真言净土得。摄一切者。真言为能譬作体。净土为所譬造极乐故也。大日宝冠者载弥陀来迎也。诸宗者不知以净土为所譬。留教互诤权实显密也。诸宗皆摄于弥陀者。有相宗者明日观。故依日立有相。日者为弥陀慈悲故也。无相宗者依水观云无相。水者智水也。无体故无相也。天水为极乐水。又海水为弥陀。说如来智惠海深广无涯底。广为来迎。涯底为念佛。共圆满故无言。花严宗者明地观。心与地而一体也。万法心所作也。万物生从地。离心无万法之体。离地亦无万法体。心外无别法故。心为能生。地为所生。第三宝地极乐也。三心生此地而安心也。法花宗者明宝树观。以花上自然有七宝□。为莲花因果不二。以根茎枝条等为尔前教。二十八品显莲花。此花说法藏比丘愿力所成。故以弥陀为所譬。妙法为能譬也。真言宗禅宗者明第六总观。自性空云总。是则周圆无际而不守一行故总也。但禅门穷思量不出了别故净土家初门也。依之总观外立别观名也。通了别慈悲之意也。一切诸佛。有三身别愿之二觉。三身为智惠。别愿为慈悲。就此二觉分别二道。其智惠方掌十方三世诸佛。于娑婆作净秽二土。随万机根性与修因感果断惑证理之益。化一切众生。其一切诸佛别愿慈悲。摄于弥陀。造净土而弥陀独垂来迎。令十方一切众生往生出离。何以故。智惠者从机方。今生作数差别而分别黑白。是为娑婆得道。慈悲者从佛方极一。为后生成往生净土事。是为无二。若后生出离有二者。非慈悲故。一切诸佛以此二觉。以智惠为诸佛。于娑婆显能譬。以慈悲为弥陀。在净土而令出离生死往生极乐。问云若尔者。何以诸佛面面有别愿乎。答曰若无诸佛别愿者。不可知诸佛慈悲有。以别愿故。诸佛面面悟慈悲具足德。摄诸佛别愿于弥陀故。不取正觉誓独有弥陀无诸佛也。是故弥陀独誓超世愿。是则诸佛慈悲摄弥陀之意也。是以报身智上。九方西方俱还住佛顶者。诸佛慈悲摄于弥陀在智上也。而选取取极乐一土。说诸佛如来有异方便令汝得见。则摄诸佛慈悲于弥陀。今就悬念一处。释八种者。一处者慈悲之一也。极西方。八种者九方也。九方摄西方成一也。摄一西释八种者。一中分智惠也。八者六者智是则定散也。二者悲是则念佛来迎也。定散智外念佛为智。来迎为悲。是为八种。即西方一处。摄十方诸佛土。极一土云净土。又佛无二佛。摄诸佛于弥陀一佛。又往生行无二。念佛一行也。极此三德成出离一事。应知。
    问云诸宗重次第云何。答曰选择废立为本。而诸宗皆将显于弥陀。一者小乘一向留名而不解体故是序分缘法门也。无利益故为缘。二者法相者造体。慈悲宗也。故云有相宗。取净土家慈悲一行。是日想观也。日造体而有也。且小乘留名。法相留体。体为本故。当在小乘上。三者三论宗作名。智惠也故云无相宗。取净土家智惠一行。是水观也。假水纳真者。解体而名故。非解法相唯体。是名中解有体。故法相上在三论也。四者花严宗解于心也。虽有名体不知其心者无利益。以心解名体而能有利益也。是地观也。地生万物。作体者彰其利益也。欲生净土地者三心也。名体解有利益故。三论上在花严也。五者法花宗。立因果作□。花与□因果不二。是有佛果之□欲立因果不二外之意。花严者虽知利益。而能未知重。今宝树观为法花。立重花为因。□为果。故花严上在法花。但宝树观说二□。婉转叶间踊生诸□者。花落□熟。故说婉转叶间也。以此熟□为来迎。此□者无诸文。无诸宗。唯有净土一家。六者真言宗。法华者虽作重。未究佛果者。不造佛体。今宝池观为真言。作观佛念佛。为胎金两部。法华不造佛。真言造佛体。故法华上在真言矣。七者禅家。真言虽造佛体。留心教。禅者离心。舍教。出思量。离心者离智惠。舍教欲通慈悲也。第六想观为宗门。总者智惠穷。性空也。是云总。离思量者。舍心意欲通了别。有无之上无者。有诸教定散也。留教故也。无今经众譬。定散为能譬影故也。是无体故云总。上无者指一向专称弥陀佛名也。是又念佛名故云智惠穷。禅者不造体故为名也。真言留心。禅舍心故真言上在禅。八者净土宗。禅宗者解至思量不悟了别。其故众生外了别佛。娑婆外了别净土而造来迎佛体。造娑婆外净土。了别净土出离生死偏穷极乐。而慈悲无二。他力慈悲有二者成智惠可随机同意。今慈悲之他力为佛。故无二佛而已。
    是故诸宗者谈净土一行。而出离生死一道。诸佛同心而慈悲摄弥陀一佛也。佛心上在净土。是则娑婆外。三业外。教外取了别。立宗义为净土故也。已上委细明此义乎。应知。
    问云净土家出十三德失。一切皆舍之。然今摄一切其义可辨乎。答曰摄一切者。作众譬。以恶厌秽土。以善欣净土。专以善恶二法立宗义故。摄一切也。但明十三德失者。临命终佛来迎之时。显他力本愿而舍本愿舍大悲也。今选择此位也。非本疏之意也。

净土宗名其证非一事

    人师得一代圣教以所悟立一宗。今言净土宗者。对娑婆宗云净土宗。依之宗义最有其替。谓以圣道自力娑婆宗云自力宗。以机三业之功。以智惠摄于慈悲。以理为体。以心为本。今选择所立净土宗者。九方西方各别而立别所求土。独显西方极乐。舍教机偏立净土他力之行。故引其证据。云游心安乐道。此文非娑婆之文。既云安乐道。是显极乐。而净土之文也。题西方要决。是又极乐来迎也。又云迦才净土论。是极乐也。非娑婆之文。故今偏离娑婆。以净土立宗义也。应知。

但诸宗立教正非今意事

    是又于教位互诤浅深胜劣者。是非难定。今舍教作譬无教利益故。最异诸宗立教也。

显大权大密大实大事

    安乐集之世者。不弘实密。故以显与权之位判圣道宗也。故云历劫迂回之行也。

次往生净土门事

    分正傍事者。上圣道门如分大小。此净土门亦分正傍事者。大小者即慈悲智惠。是正傍亦慈悲智惠也。大小付教。悲智就佛与机也。三经者一代圣教摄此三也。无量寿经唯智惠。定散机也。故明因分云无量寿。云安养。观无量寿经慈悲智惠。念佛也。故明因果云阿弥陀。云无量寿。云极乐。阿弥陀经唯慈悲。二佛。题在梵语明阿弥陀。是来迎位也。故此三重之中。摄一代而无有漏者。亦云净土论故者为宗名。不付因也。

三部经事

    一者。二者。三者。四者。今者。此者字者为配当五义也。其故以净土三部。摄一代八宗九宗。此外不令有。故以五重法门。括一代摄观经也。一者法花三部观经序分也法花者莲花也。是因果不二也。序释迦三身门觉。是花也。还住佛顶之国土为果。是因果不二也。净土家。以此因果不二为教方便。然间一切皆以缘法门。为厌离欣求之缘。见苦生厌离。遇乐为欣求。童子戏小儿游。悉至花王宝所。是为秘妙方便。明即往安乐阿弥陀佛所是也。二者大日三部。观经正宗也。正宗初说日观明五大。是即五大日也。初以日为阿弥陀佛。亘十六观作来迎观故。是如来也。来迎云如来。净土家以五大日如来作能譬。故不依真言宗。净土众譬者以五大日如来造众譬也。依之一代又有众譬之意也。三者镇护国家三部。观经得益也。镇护国家今生得益也。以今生得益为往生得益。以能譬觉所譬也。无今生得益者。何觉后生利益。故一代作镇护国家三部。以今生利益。皆为令教往生极乐之得益而方便也。
    四者弥勒三部。观经流通也。流通者名也。名者智惠也。智惠菩萨也。上生慈悲也。下生智惠也。成佛往生也。往生来迎也。流通有定散念佛来迎之三重。令流通来迎也。又弥勒当来补处也。又于大经。以弥勒付属弥陀名号。最为流通之导师。故一代圣教有付属弥陀名号之意也。五者弥陀三部。观经耆阇会也。释尊在世导师。阿难灭后导师。然阿难在世而说法有观经。是则慈悲智惠极慈悲故也。一代皆为未来之意也。依之作五重三部。摄一代于观经极于此经。诸宗废立皆摄净土也。
昙鸾法师往生论注云事

    同正傍论者。教皆令一位也。教共作众譬故也。今引难易二行。是则一部肝心也。选择行有此事。则自力他力。智惠慈悲。娑婆净土。机佛善恶。因果。愿行为造替。今引此难易二行也。应知手者火烧之形也。即慈悲为手也。足水流之形。即智惠为足。舟以手作行。陆以足作行。是为来迎行。弥陀来迎形成火体也。

天台迦才同之事

    立别圣道净土二门事者。非和尚今案。从诸师方分悲智判两门。故我家非可立证据也。故初章不引和尚释。偏依诸师。作难易二行。以菩萨论藏并诸师释义明之。皆同存此意故被立我宗义。是故正傍共一同而取我宗方欲分二行也。

引西方要决事

    要字就来迎也。往生要集终。引依此诸功德愿于命终时即见弥陀佛无边功德身。以之为入眼。故文面劝自力。心中证在导和尚释。又要略广三忏悔。要来迎。略念佛。广定散也。今西方要决来迎也。故结句引之。从上所明圣道。净土。正傍皆纳此来迎。唯一位而令无差别也。

引后序事

    分别娑婆净土而取净土。弃娑婆。是为要决。上文引念佛往生。后序引厌娑婆欣极乐文也。皆要决之意也。故言识痴行浅也。

四论事

    中论。百论。十二门论。智度论也。

净土宗学者先须如此旨事

    是寄自力归他力。厌秽土欣极乐。废智惠行慈悲。嫌三业觉众譬。云知此旨也。

相承事

    相承有三。一唯智惠相承。二唯慈悲相承。三慈悲智惠相承也。

第0章 选择密要决卷第一（终）

第0章 选择密要决卷第二

        西山善峰寺沙门证空记

　　　　　　　　
　　　　　　　　
　　　　　　　　

第二正杂二行章

    善导和尚立正杂二行舍杂行归正行之文。

舍杂行归正行事

    舍杂行取正行。五种正行。五种杂行。五番相对不必取舍分明。依本疏者。就行立信者。然行有二种。一者正行。二者杂行。私释云。善导和尚意。往生行虽多。大分为二。别之。一正行。二杂行也。此意强不存取舍之义乎。又别助正之时。复有二种。一者一心专念弥陀名号等者。上所明四十八愿摄受众生之释意也。上在二者下。今在一者下。一者下是常没常流转之机也。行就机者非他力行。故五种正行非行体也。应知。

私释下事

    初开为五种者定散。后合为二种者念佛来迎也。五种正行者来迎。五种杂行者定散。五番相对者念佛也。

五种正行事

    五种正行者一往之义也。教位行摄万行而悉可为愿。故开无量往生之行意也。
    问云何故五种之中独以称名念佛为正定业乎问答已下事。
    意云者不显言。用意不明也。今以称名念佛言。虽指之。意有来迎。从题选择本愿念佛集。偏以来迎为文体。然此来迎只今不见目前故。定散之外取出名号是名念佛。此念中隐纳来迎。念佛云本愿。心唯有来迎。就此显经释证据耳。一花座观显住立来迎。明此来迎观之时。云如此妙花是本法藏比丘愿力所成。是则本愿。偏有来迎故也。依之本愿云名号。心偏志来迎行也。二杂想观。云如先所说无量寿佛非是凡夫心力所及然彼如来宿愿力故有忆想者必得成就。就之真身观。云命欲终时佛与圣众自来迎接。又杂想观。曼陀罗织住立三尊。是本愿也。非名号。三中品下生。说法藏比丘四十八愿。不说来迎。释云第九门。是则不说来迎者。四十八愿即来迎故也。取第九门。亦是四十八愿来迎故也。非是名号四本疏云。下品下生云闻法念佛得蒙现益。其念佛中作九十小文。闻法密纳经文来迎。其故者闻法念佛得蒙现益者即便往生也。其现益者此念佛摄后生往生极乐云现益。故此现生念中。密纳经文命终之时见金莲花犹如日轮住其人前如一念顷即得往生极乐世界。念摄于来迎云现益。何以知之。金莲花来应上品下生来迎。云金莲花来应。故是来迎也。念佛之中摄来迎。众生三业因行为果体来迎。名摄于体。选择本愿念佛为隐题。执影摄于体也。五往生要集者。此题要来迎也。专文面劝自力。既已证劝善导和尚释义。故终引依此诸功德愿于命终时即见弥陀佛之文。往生要集者来迎为隐题。以此意选择隐题作此文。往生要集来迎就于本愿。不付名号也。此义最可秘密。妄不宜传。

意云杂行无量事

    是五种正行者分正助。其正者来迎行。其助定散之业也。依之心中秘之今云杂行。出离行无二。唯为迎之行一也。然杂行者。又似可有行。都无二行。云杂行又令有二行故云意云也。杂行者总自力修行也。定散诸行摄此内也。

五番相对事

    相对不舍者。念佛慈悲智惠具足也。正行唯慈悲。杂行唯智惠。相对慈悲智惠也。番者此慈悲智惠二法。就世间出世可无量无边。是皆摄念佛三昧。穷名故。其数不限者云番。譬如木有板正。竹有两节问节。火有坏成。水有降出。人有德失。佛有慈智。一法具二法。万法皆摄念佛三昧而世间出世皆纳五番相对。万法皆云尽也。亲念佛□定散。近念佛远定散。有间定散无间念佛。回向念佛也不回向来迎。是相对念佛与定散也。亦相对来迎与念佛之时。□为念佛也。应知。

愿行事

    发愿回向之义者。是名号也。然今就愿。分别愿行者义也。故回向发愿者。行摄于愿。今发愿回向者显摄行。是云义违经文故也。

纯杂事

    选择意行作三。此一宗纳万行也。日观初说应当专心系念一处。就之专即专也。一即专也。纯即专也。而专来迎。一定散。纯念佛也。专行者来迎故应当专心之下明八处一。又一时佛在之下明定散行。明八处时。今选择明八重纯杂对。明念佛行。从日观至第八观。作专九重。慈悲二重。一切万行万善。皆摄此中无漏行善。是皆众譬法门也。应知。初大乘八藏依实教。安然和尚就大乘分八藏。一胎化藏。二中阴藏。三摩诃衍藏。四戒律藏。五十住藏。六杂藏。七金刚藏。八佛藏。小乘四含者。增一。长。中。杂也。乃至第七密教也。是作七观。又第八世间也。是诸佛如来是法界身也。第一章举八宗九宗皆名圣道教。是今纳念佛纯杂。欲显此三外无诸行也。

不限善导一师事

    三师者道绰。怀感。惠心也。道绰者唯慈悲位。云上下阶通凡圣通往。怀感智慧。惠心慈悲也。是道绰者来迎。怀感。惠心念佛。自余诸师者定散也。今行体取念佛来迎。故定散唯智慧。云自余诸师不然也。云甚得其旨者。和尚作废立云选择。此五种正行。杂行。五番相对等。皆为诸师方。令一同。我家取选择。独以和尚为体也。甚得其旨者。唯慈悲。慈悲智慧。来迎。念佛。诸师得之者。皆许行浅深。虽有差别皆是众譬法门故。或慈悲位行。或智慧位行。云得之。不然者定散之位不作行。皆为愿为众譬之意也。

本文引往生礼赞事

    题选择本愿念佛者。有此本文并私释也。此章再引本文。私释之意者。教位五种正行。五种眼杂行。五番相对者显行浅深。是皆众譬也。故所引本文。并私释。诸师释等。皆是众譬所显之行也。非选择本愿行。今立杂行正行二事者正行教外所选择来迎之行。杂行者众譬之位所明五种正行。五种杂行。五番相对等。皆摄杂行中。舍教中行。取教外行。云选择本愿念佛集。故再引本文。再引私释也。后所引本文。又高从私释也。此十三德失云千中无一。执是为选择本愿念佛集。故选择者。为令知教之外行。再引本文私释也。后本文私释者指即便往生。而为正行也。

私释下事

    专修正行者三心具足也。三身门佛皆俱证诚慈悲。赞叹称念佛者一人不漏得往生极乐。千中无一者。三身门佛皆俱赞叹智慧。证诚修杂行者一人不出离生死也。应知。

第三本愿念佛章

    弥陀如来不以余行为往生本愿唯以念佛为往生本愿之文。
    第一章者。以诸师立宗义而摄一代诸宗。娑婆之外立净土宗。
    第二章者。以和尚立别行而。三业之外造出离之行体。第三章者。以弥陀佛别愿而。超诸佛三身。独显别愿慈悲。
    故宗娑婆外。行三业外。佛三身外。是题选择本愿念佛也。故此宗异诸宗。此行无诸经。此佛超诸佛。不以余行为往生之本愿者。指五种正行。五种杂行。五番相对。此三重行中。摄一切万行。无有漏也。唯以念佛为往生本愿者。上指十三德失之下专修正行。即是来迎行也。

本文引无量寿经事

    从第三章至第六章。释无量寿经。是定散唯智慧之重也。第一。第二假观。从此真观也。引十八愿者名号也。一宗大纲隐来迎行。以名号立定散外而为所譬。故引名愿。是念佛影也。此影不离面像也。上章以五义明此义耳。观念法门者为乘我愿力若不生者。往生礼赞为彼佛今现之文也。一一愿言称我名号之文者。依为先六观唯智慧之定散之重。不引之也。

私释下事

    一切诸佛有想别二种之事。
    同诸佛别愿故者。是有二义。一者同诸佛也。智慧同分也。简机利益者互有胜劣。共有浅深。故同诸佛。利益虽有厚薄。果上如无差别。二者同众生也。慈悲果分也。同体大悲故。弥陀同众生。来迎行为众生三业之因行。诸佛大悲。亦同众生。共一体故。上品上生云专念阿弥陀佛。口业功德。身业功德。意业功德。一切诸佛亦如是。三世诸佛。聚超世慈悲为弥陀一佛。此弥陀超世慈悲为来迎行。此来迎行为众生三业往生行。故聚诸佛果。为众生因行一体也。

寿经云事

    五十三佛定散。五义三段也。皆悉已遇者。出日者月星光同隐没。以诸佛为月星。

世自在王如来事

    是念佛也。世者智慧自在王者世间。成往生众譬也。故云自在王。万法住意成往生喻也。

时有国王事

    是弥陀。来迎也。王者世间。智慧也。此智慧成慈悲也。慈悲者离智慧不生也。从智慧显慈悲。从名造体也。释称名必得往生依佛本愿故。称名者智慧。本愿者慈悲也。但就之有二义。二者智慧。五十三佛即已过故。定散智慧也。自在王佛又念佛。是经四十二劫入寂灭。皆是性空也。然弥陀来迎。是为国土。虽成佛果。因报为国王。成其智慧。是亦可性空。就之我等往生亦遂可性空。然今法界体。凡圣共灭。万法皆归无常。因果俱灭其体。皆变灭。如梦。如幻。如烟。如云。是从智慧以名空。为令厌离秽土显此相也。二者慈悲是体故无生灭。常住而从昔至于今其体不替。灭谓以（此三字衍乎）有米。有食。有衣。有味。无替于昔。存在常住。是教极乐。为劝欣求净土也。故称名者性空。本愿常住。以此厌离欣求。为教往生。称名必得生。依佛本愿故明之。本愿者慈悲为种。称名者智慧为因。以此二义意。云国王成佛也。故佛即以慈悲种成佛故无量寿也。众生依慈悲因。得往生故寿命长远也。是则以他力迎慈悲行。离机三业造此慈悲故。诸佛亘机三业之功。留智慧故。永无他力慈悲。故轮回永不可断。今就弥陀独立他力慈悲因。故从不往生极乐之外。不可得常住果报也。应知。是为净土家秘事焉。

引大阿弥陀经事

    同本异译也。无量寿经者定散方。清净觉经念佛方。大阿弥陀经者来迎方也一本有三重之意。是为三代翻译。故今选择此世自在法藏为梵语。是来迎之意也。

胜劣难易事

    胜者来迎。劣者杂行。难者定散。易者念佛也。今言试者。本愿者来迎。是今释名号。是云试。胜来迎。易念佛也。是则以体为本愿。释名者试释也。故往生要集问答。付曰字。令知来迎之体之意。作体之文。问答在曰字也。

引法照释事

    十八之本愿无体故。今取总来迎也。变成金者。他力本愿也。指无有出离之缘机也。问曰为显弥陀超世愿。不引家释而。引诸师释。其意如何。答曰是有六意。应知。一例证。二他力。三灭罪。四念佛。五善恶。六来迎。一例证者。三国人师。从上古未具开此出离生死往生极乐要路。先德。大师。虽证三昧。虽发修惠。皆留智慧。简三业功故。失出离路。佛法导师。先达。舍身遁名而。大谷上人已前。念佛行普不通一天。但随其愿孤修之。希得往生。然今抄选择。披出离要路。是为独步。故暗有畏故。和尚之智解之外。法照立此义。依有其例。付见闻而。可仰和尚之义。然先师然上人。令流布和尚解释之时。后鸟羽院奉移隐岐之后。此念佛行。昌吾朝。道俗男女执念数。染法衣。作数反。愿往生。日本一州。修此勤而。恭敬供养不遑毛举。故今最为润色。为例证可引此解释也。
    二他力者。显密宗义。虽立他力。未离三业。专有观行。然今云不简破戒罪根深。离观行。舍心地。罪根深结凡夫。以佛力。生宝刹。永断诸教之谈。是则同此家法门也。
    三灭罪者。释能令瓦砾变成金。五逆十恶。一切造罪。从无数劫。其罪障。虽积身。于今不灭此罪。依佛弘誓。临终忽除灭者。能令瓦砾变成金也。瓦忽成金者。旷劫已来无有出离之身。乘观音莲花。成无漏无生身。故云变成金。此释最佳而已。
    四念佛者。云但使回心多念佛。是则同一心专念弥陀名号行住坐卧不问时节久近念念不舍者之文也。圣道修行者。或明念法花文字。或云三密相应。皆是凝心。一心。修之励之。得其胜利。然今名号者。一愿往生。发一念信心之外。虽余念交只悬意口称。至临终夕。必得往生。云但使回向。
    五善恶者。恶者地狱之业。善者净土之因也。但从心而生善恶者。皆是恶因也。从识而生善恶者。同共净业也。而今贫穷富贵。下智高才。多闻破戒。净戒罪根。成一位。摄善恶。是则成从识善恶也。故共为净土因。和尚既释一切善恶凡夫得生者莫不皆乘阿弥陀佛大愿业力为增上缘也。
    六来迎者。上十八愿。是名号故无体。其故者。十八愿言乃至十念而。不在佛。至十九愿。誓现其人前。故云乃至十念佛者。十八愿可有体。就体者。今名与体。智与悲。愿与行。机与佛。娑婆与净土。各别事。不被分别。而混乱一如法门。故十八愿名。十九愿体。为别之。今本文引十八愿。且料简此义。至第四章。就一向专念。废立也。时为造来迎之体。本文引名方也。就之今此文以。释闻名念我总来迎。为令觉此名不离体事。但以家释引之者。即名体成一体。故以诸师释。明名体不离。故我家遂名体各别而。一如法门被知为方便也。有此六意引此释矣。

私释引彼佛今现在世成佛之文事

    四十八愿。有二重意。今彼佛今现在世成佛当知本誓重愿不虚者就佛。是来迎也。众生称念必得往生者。是就机。念佛也。上十六字为慈悲引本文。私释下引者。八字。是机方也。为智慧。立两宗故。就佛就机。此文显有二重意。四十八愿皆有就佛之意。又四十八愿皆有就众生之意。同诸佛别愿。是为智慧。造超世别愿。即为慈悲也。

问曰经云十念释云十声念声之义事

    是又有三重。观经者来迎。大集月藏经念佛。感师释者定散也。本愿念佛分三重者。题下举来迎。念佛。定散。此三重用此本愿也。

问曰经云乃至释云下至事

    上依观经明来迎方。释定散。念佛。来迎。今又就念佛。明具足慈悲智慧。乃至云慈悲。下至云智慧。即云乃至。唯慈悲。是来迎也。下至唯智慧。是名号也。而十八愿者。名号也。是云乃至十念者。十念之念中。纳于来迎。为显名摄于体不离之意也。问云等乃至与下至者何。八种愿中。不云乃至。今欲令不同故。十八愿云乃至。上八种愿云下至。须有其意乎。答云经云乃至。释云下至者。云十声为唯智慧故云下至。经云乃至十念者。为十九愿来迎佛体纳十念之念也。十八愿有此来迎之意。故释云下至十声。教十八愿有来迎。显下下生令念声具足之义。

从多至少以下对上之义也事

    多者念佛。少者定散。下者智慧。上者慈悲也。今以乃至来迎。下至念佛。对慈悲极智慧穷。以念佛。来迎。显为佛悲智极。是云义。本愿者悲智极也。其悲智者。亦极来迎念佛。故是则云本愿也。

但善导与诸师其意不同事

    是初三题。来迎观经也。乃至下至念佛也。往生之业念佛为先定散也。今十念往生。念佛往生者。释定散方。来迎念佛为二行故。二作问答。往生之业方者。念佛下注之。故无问答。三题亘念佛。故皆纳木愿念佛也。四十八愿释一一愿言称我名号时者。定散来迎皆四十八愿念佛也。是云念佛往生。又四十八愿释来迎。阿弥陀佛四十八愿摄受众生乘彼愿力定得往生是四十八愿皆来迎也。是题选择本愿念佛集。以一一愿言称我名号。是题南无阿弥陀佛。又四十八愿因兹发一一誓愿为众生。是题往生之业念佛为先。故四十八愿为定散。念佛。来迎。故以无弃方。三题亘念佛。云念佛往生之愿。此三题成教。为众譬定散。十念往生者。舍上舍下。故诸教定散。是则依机根性。智慧行位故。云诸经定散也。今就云定散。诸经定散。可云十念往生。今经众譬定散。可云念佛往生也。别愿有二重。同诸佛者。智慧定散位。云选择本愿者。众譬定散也。应知。

第四三辈念佛章
三辈念佛往生之文事

    三辈者散善也。散善皆云念佛之意也。散善云念佛之意者。云念佛者来迎也。题选择本愿念佛。取此念佛。为三辈念佛。其故弥陀来迎。令往生障重散机。故至于下辈。以恶机。说念佛者。指散机。云来迎。依之观经之观。专以散机。为本。圣道教者。观就定善。从我三业之功。而显观。云自力。净土教者。观从佛力而显观临终来迎。成佛故。以散善恶机。成观也。是云他力观。韦提请思惟正受者。是定善也。佛不答之。开散善者。以散善。为行体。以定善。为散方便。故真身观舍定善。今比校散善与念佛。判胜劣也。是故云但能回向皆得往生。观有三重。于序分。云定善示观。是指诸宗观行。为定善观。故定善示愿。立三重观。初一向未来。是来迎。中韦提未来。是念佛。后一向韦提。是定散之机也。诸经观。不可出此三观。次十六观者。亘定散。是念佛观。通慈悲智慧。次观经之观。是来迎。极观一字为题者。今散善来迎之观者。极慈悲。从佛力为散机。自来。令见众生。故于净土一宗。有观义。从我身心力观显见之者。留名故。无见从我之外。是智慧见者性空而。不见他人也今作慈悲体。一切众生平等皆见之。云九品来迎。故题一字。极此宗也。观义永不可有诸教也。故云三辈。摄定散诸行。题三辈念佛往生之文者。定散纳散善。散善纳来迎。行极此来迎也。

不明经在所引本经文事

    此本文。经不云何经引之者。是有二意。一者上第三章。以本愿念佛。令同诸佛别愿。故因位愿者。不立选择之义也。故来第四章。就一向专念。依果来迎。被废立也。是故上卷之外。云下者。分因果故不立选择本愿之义也。然今果来迎为因愿故。上卷外不云下也。二者选择一部。克体者。唯有三辈念佛往生。其故者。净土宗义者。定散纳散善。来迎纳念佛。得益为往生极乐。此三重以为克体。三辈散善中摄万机。上辈分三。三品也。上上令佛与众生而一位下辈分三。下下令造五逆为重罪穷。故定散共同散机。万机摄之又佛宗故。诸行诸善皆废之。唯为念佛。此念佛中。有名号。有来迎。以之为三辈念佛往生。一部偏有此意。故一部所出经释。皆为三辈念佛往生。故此章。别不云一经一文也。诸经诸部。云此三辈念佛往生之意也。三者终引观经九品。造二义而。明三辈义。故若引下卷者。寿经者未离诸教分故。非众譬之法门也。今寿经三辈。全分令同观经九品而。欲为废立来迎证据。三辈亘一向专念无量寿佛故。成废立来迎之证据也。其故者。九品来迎者。悉通品品而。皆在之。今念佛者限下辈也。然寿经三辈亘一向专念无量寿佛故。观经九品来迎。皆被知一向专念无量寿佛也。若称名云一向者。九品之中称名者。在下三品故。不亘九品。来迎通九品故。三辈一向有来迎。故九品来迎者。可为一向也。依之下卷为观经九品而。不明寿经在所也。

三辈经文事

    上辈者明来迎。中辈者明念佛。下辈明定散机也。舍家弃欲等诸善九品正行也。菩提心者三心也。一向专念无量寿佛者三福也。九品上品上生明三心三福。为二机。开三辈也。寿经者依合义于一机。明即便当得也。今寿经三心三福亘三辈者。如十一门亘九品焉。

欲于今世见无量寿佛事

    上而作沙门发菩提心者三心也。是上品上生明发三种心是也。应发无上菩提之心者。是九品下三品。于彼土所发无上菩提心也。是三心也。三心有二重心。上品上生若有众生发三种心者念佛也。是今生行也。就机云即便往生。是为愿。即就行立信下。一者一心专念弥陀名号行住坐卧不问时节久近念念不舍者是名正定之业彼佛愿故者。是则就机为愿。是深信初云二种。其一者下。云自身现是罪恶生死凡夫旷劫已来无有出离之缘。此一者下释一心专念弥陀名号也。二者下略之不明故者。二者云者。云彼阿弥陀佛四十八愿摄受众生无疑无虑乘彼愿力定得往生。是别机外故。成临终来迎也。为临终为后生。来迎行者不见今生。故于彼土得生之后。明应发无上菩提之心也。是云当得往生。故此三心。有现当二意。云即便往生之时者。自身现是罪恶生死凡夫下。释一心专念弥陀名号行住坐卧不问时节久近。云当得往生之时。二者下明阿弥陀佛四十八愿摄受众生乘彼愿力定得往生。离娑婆离机也。云即便往生之时。就机。一者下。等机。释一心专念弥陀名号念念不舍者也。云当得往生之时。于彼土云应发无上菩提之心。云即便往生之时者。云而作沙门发菩提心也。故一心分二。云即便当得。诸教明发阿耨多罗三藐三菩提心者。留即便往生。不觉当得往生。故期娑婆得道。不觉极乐往生也。是云直说。立净土觉当得往生故。即云传说也。即随彼佛往生其国便于七宝花中自然化生之后。说欲于今世见无量寿佛应发无上菩提之心者。当得往生为今生之意也。九品下三品。于彼土。说发无上道心也。

中辈真如佛事

    中辈者念佛也。名者影也。真假一同而云真佛也。九品中辈者。小乘也。今废立来迎故。三辈共大乘也。合义者。正因就佛故。皆大乘也。开义。正行就机故。云小乘。

下辈一向专意乃至十念事

    心者定散。意者念佛。识者来迎也。今言意者。下辈念佛也。思量名意者。智惠穷者云意。乃至十念者下品下生十念也。下品下生者称名号。念来迎也。一向专意。下品下生。若闻深法。下品中生。乃至一念。下品上生也。至诚心者。是定散方也。云闻法念佛是也。梦见彼佛者。定散利益也。梦见者。心与身相异也。心虽受苦。身无苦。心虽受乐。身无乐也。智惠心也。慈悲身也。定散者心功故。心虽得觉。身非佛。心虽有通力。身无神通也。身与心异故也。是云定散利益。

次如中辈下辈者也事

    是三辈明定散念佛来迎故。都三辈九品。无一辈。无一品。不可得一人往生也。

三心与菩提心同异事

    问曰。净土三心。与菩提心。可言同乎。答云。菩提心三心同异者。净土学者。难定者欤。今明其义。云是一体也。但净土家。于菩提心。有此土彼土差别。委细有秘决集。欲往生净土。是即为成佛也。圣道家菩提心者。于此土。欲成佛果故虽有此土彼土替。欲成佛果事者一同故。三心即菩提心也。故释同发菩提心往生安乐。但观经下辈。以彼土花开无上心。如二乘门明三心。何以知者。闻大生信者。上辈往生也。闻小生信者。中辈往生也。三心者觉他力来迎故。五乘齐入者。上中二辈。纳于下辈彼土花开发心而。作往生安心也。本自净土法门者。皆是舍此土智惠修因之废立。以国中人天之义。以净土慈悲废立。作安心也。然今寿经三辈。于此土明菩提心故者。寿经者未出诸经分。一代正宗。以寿经下卷开之。于化前序得之。故此经。未开净土三心也。智惠经故也。

私释下

此有三意事

    此三意者。一来迎。二念佛。三定散也。一来迎者。为废诸行归念佛而说诸行者。是废立也。舍本愿。舍大悲。自来令往生众生。今此三种寺者为法类也。有大乘寺为来迎。兼行寺为念佛。小乘寺为定散之机。何以知者。一向者云对二向三向（云云）无云二向三向之体也。然者慈悲极是来迎也。二者慈悲智惠具足念佛也。三者镜者持影面故定散之机也。是云一向者对二向三向也。若不比寺者。二向三向其体最难作乎。二念佛者。为助成念佛说此诸行者。此亦有二义者。一同类善根。是慈悲。二异类善根是智惠。异类别不释者。念佛慈悲智惠具足而不离也。问云五种正行中。以四种为助业。何今云五种助行乎。答曰赞叹与供养分六种故也。问曰是私以分六种。何可明疏文乎。答曰称名是为助业故。深心取初二种。终释之时。一者自身现是罪恶生死凡夫之释下。明一者一心专念弥陀名号行住坐卧不问时节久近。若是称名为正业者。如初二者彼阿弥陀佛四十八愿摄众生释下可明之。而一者机者机也。机下明正定业之念佛故。以机等而念佛可为助业。故今云一向。废立来迎故。云五种助业。念佛为能譬也。

本愿中更无余行事

    下释弘誓多门四十八。偏标念佛最为亲故也。

往生之业念经为本事

    定散为能譬之时。云为先。念佛为所譬之时。云为本。三定散之机者。约念佛诸行。各为立三品。而说诸行者。定散之机中摄万机而。定机分九品。散机分九品。念佛分九品。摄众机也。故云各立三品。引往生要集。同感师者。念佛证据。是皆定散之位故。同诸师也。又往生要集证据。诸行。共引之明三辈者。诸师立一向义者。唯不出定散之分故。今引二门。共云三辈也。

初义即是为废立而说已下事

    上既释三意。又今废立。助正。傍正重。明之故者。今就一向。作废立教外立来迎。废三辈之意也。故云以初为正矣。

殿最事

    是升降也。
    此有二义。一念佛。以教位明念佛。是南无阿弥陀佛。往生之业念佛为先二题方也。二来迎废定散诸善。归念佛一行者。是选择本愿念佛集方也。
    问曰。寿经是先六观重。唯智惠定散位也。然今全分等观经。为开合异。其意难思乎。答曰。初就不明经在所释三义故。第四章依为宝树观重。作二义也。一者唯智惠分。是因果不二也。造因果不二者。法位而不至佛也。华上自然有七宝□者。□无利益故也。就之今一向云对二向三向。作对者教分故。唯智惠。先六观位也。二者云开合异。全分同观经方者。□必有华落得熟而利益也。今第四章者。亦独取选择本愿念佛之题者。一向对无者。是临终来迎位也。是显名体不离。问慈悲智惠。分别佛与众生者。圣道谈不二一如此谈可被空乎。
    答云。可被空。佛永无烦恼之执故也。问曰。一种虽有成茎根之二而义。无茎者无根。无根者亦无茎故。遂不离为一如乎。
    答云。是众譬时能譬之谈也。就所譬成唯慈悲时者能譬。一如谈者皆永被舍也。
    问曰。诚众生生极乐。永离生死迷事者。所庶几也。但佛既因位为国王。逢世自在王佛。发愿成佛。自迷开悟。因者凡夫烦恼之心也。岂遂成悟。极唯慈悲乎。若极慈悲果者非出从迷。□皆有本种故。又归因。众生往生又归国。不可失恶因乎。
    答曰。此义密意也。不可露显。一一为迷者明之。有知应知。圣道以此等。佛果法门谈不思议。无明事故。遂留疑情也诸佛三身门者。皆不离机故。同迷无唯慈悲之义。故随机根。建立佛土。此时众生。虽有生诸佛土。同教主而可无离迷也。弥陀者独虽出从迷。极慈悲遂无迷义。但三身门报身者。有成佛初。无涅槃之终。就之凡夫而成佛者。争离一如义。无入涅槃之终。是则成从弥陀唯慈悲一切诸佛故极果也。离弥陀者。诸佛永无唯慈悲义。何以知者。云过现诸佛辨立三身除斯已下更无别体。酬因本愿。报应二身眼目异名故。皆诸佛摄弥陀三身也。是有五义。以明弥陀超世本愿。第一净土。第二念佛。第三弥陀。第四能譬。第五所譬也。第一净土者。诸佛土者。不离迷故。于秽土建立佛国。净秽随机感见（是净土家所废立也）今弥陀。独净土立无三恶趣。不更恶道之愿。依此二愿。净土独为唯慈悲果。第二念佛者。十八愿云乃至十念。是称我名号之愿也。此愿下。独不取正觉之外。云唯除五逆诽谤正法。不取正觉之外。以有此八字。念佛者极唯慈悲果。遂不染恶也。分别善恶故也。第三弥陀者。第七观住立空中佛体者。以玄义得益分。造此正报。曰第七观初者。嫌花坐观之意也。是光台中见国时得也者。嫌除苦恼法之意也。以身量无边非是凡夫心力所及之佛体者。离智惠心。唯慈悲果体故。永不混迷恶。阿弥陀佛也。依此佛来迎为正因。往生极乐之后。遂十方善恶众生极佛果也。第四能譬者。因果共出生从烦恼恶业。故此果体。必可备其因业也。然弥陀者。净土极果。有第一二之愿。名号极果。云一向专称弥陀佛名。佛极果。住立空中为教显从恶因遂极果。西方以金造立也。是以言七宝庄严宝国。生从土物。不还土者。金银也。是譬弥陀。为能譬。金银者生自土不归。故弥陀。从众生烦恼恶业而成佛。不归烦恼恶业。为譬之。以金银七宝庄严西方菩提方也。问云从地而生金银。岂莫归地乎。答云遂不归土。极金故为弥陀。其故者。五劫思惟本愿。三世诸佛中。独为超世事者。以十方诸佛平等慈悲。皆集弥陀一佛。建立而西方于金。一切众生。皆欲令出离生死往生极乐成佛得果。诸佛摄此常住慈悲也。何以知此常住慈悲者。昔空也上人。于六波罗蜜寺。为二亲。书写大般若二部而。所被寻轴感梦相。云天人来告上人。无数劫前。圣人为二亲。有大般若书写愿。不果终命。来世为果此愿。其轴。圣人奈良□。大槚木下。掘地底五尺。埋置其轴。取之可为经轴。上人此感梦。纳心中。自至具足百余人无语人。自掘之。三个日间。弘二丈余。深一丈余。掘之。掘出方一尺银箱。以金绳缚之。盖覆黄白色殊鲜。开中见之。水精八角轴。一千二百纳之。上人见之。感泪污袖随喜（云云）是则先生可久。无损朽。即是虽经无数劫。金银不归土故也。是弥陀独成果感金方。居菩提。同此义乎。故定散。念佛。来迎皆摄菩提方。止住百岁。然间。释宝池。宝岸。宝金沙。宝渠。宝叶。宝莲华。第五所譬者。今生平生者不可见来迎譬。依之云朗重昏永夜。重昏者。娑婆者日夜共昏也。不知离弥陀无出离路。众生迷六道昏衢也。永夜者闇夜也。是对昼夜也。永夜者不绝故也。日不出者。娑婆者永可为长夜也。今说诸佛如来是法界身。故造昼者为所譬。造夜者为能譬。以此二。教厌离欣求也。今以日为所譬事者。来迎佛果。极唯慈悲而现。故令以日悟也。临终所譬来迎。平生所譬日天子也。天依出日。万物天失影形。弥陀来迎而来生死闇之时。魔境魔缘皆逢光退失。烦恼魔缘也。罪业魔境也。不逢弥陀之光为重昏。以逢弥陀愿。即为永日。故娑婆云弥陀之本国。问曰。皆极唯慈悲为弥陀佛果者。有出没。是非归智惠乎。答曰。如云上。无日出没。不断者。不可被造厌离秽土为之且虽没其日。光三世不断也。是极唯慈悲果故也。问云。以日云唯果者。相克之时。以水可克之。岂有常住义乎。答云。水多克火。火多克水。今慈悲日无对者。纳一切。曰是为日想名曰初观。以日亘十六观。令依日而相成之意也。问云。生从土者。不限金银等。又石有唯果义乎。答云。金生从土而慈悲也。造弥陀依正金分。在佛。极乐云宝国。云弥陀身色如金山。又石生从水而智惠也。故作念佛定散智惠也。曼陀罗十三观下。织石者。念佛智惠也。朽林顽石者。定散。念佛。诸佛如来是法界身故。来迎念佛。成此金石。其体为众譬。常住也。问曰。三身门佛。纳弥陀之果故。成从此超世慈悲者。可离因分无生灭。但遍菩萨十方。是遂可有生灭乎。答曰。依识生极乐者。依分别为生因。不可有生灭。又如普贤文殊之发愿。又我等。以识生极乐。永无生灭。又悟识菩萨云生盲。又不悟识。三身门佛。不悟超世慈悲。致四重难破。云虚妄。佛法者。但在识一字。然圣道者。分别于娑婆中。就机解之。净土者。此分别于净土。就佛得之。故皆生死永拂也。圣道识造重重。立九识十识。不悟娑婆外净土。凡夫外弥陀故。迷义也。净土者。分别此识而。娑婆之外立净土。分别娑婆与极乐。凡夫外立佛。分别众生与佛。永无同也。但同义能譬谈也。应知。

如下具述事

    指第十二章也。念佛付属者。是付属来迎。

唯在念佛事

    三辈九品。共废定散诸善。偏显来迎故。云在念佛也。

第五念佛利益章

念佛利益之文

    大利者。智惠利益。穷念佛也。无上功德者。慈悲利益。极来迎也。是现生。即便往生也。引礼赞者。当得往生利益也。第五池水观。说观佛念佛法。故明即便当得也。

私释下

    问曰唯上三辈文已下问答事。
    利益者。通第三四章。而往生为利益故。来此章。皆纳之也。问曰上三辈章。作废立。助正。傍正。委明之。今此章。重又释此义。非同事乎。答曰。其志虽等。有子细。上章立废立等者。选择来迎而。有废余善之意。此章云若约念佛。分别三辈。此有二意。一观念浅深。二念佛多少。曰三辈。明观念。云理当上上。念佛利益。偏是以胜行深善。皆纳浅行劣善。作利益也。从定善劣散善。从散善浅念佛。上三辈章。虽有废立。未言纳深于浅。纳胜于劣。今一向。取劣取浅。作利益也。上章所言往生者。此章所言利益也。

圣意难测定有深意事

    此圣意难测者。此言有上第三章。往生者。利益故。利益非念佛。释意。觉佛智偏利益有来迎而。今念佛。就往生。惮圣意难测也。定有深意者。利益养五脏六腑。云味。第五宝池。以八味。为九品。是散善自开之上。许定善者。散摄于定也。是慈悲定散也。是成慈悲定散。云众譬定散。是为佛法味。养五脏六腑。为利益也。以天水。万物味作之。故一代佛教味。无从自开散善之外。独赞念佛功德者来迎也。来迎亦不离念佛名而。名体具足。此念佛。分别三辈故。不离散善。此散善又云观念浅深故。不离定善。故以定散。作众譬。教来迎之时。显利益之体。故以显众譬定散。极利益。云定有深意也。

依善导一意事

    一意者。来迎慈悲也。行者极他力慈悲。此慈悲者。唯来迎一行也。出离生死。证大菩提行。亦无二故。云一意也。是今为利益也。就机云利益。就佛云来迎之行。

若约念佛分别三辈事

    约念佛。分别三辈者。三辈利益。皆纳念佛。不令在别。约念佛。分别三辈也。三辈又用定善故。定散之利益。皆摄念佛也。

此有二意事

    一观念浅深者。来迎。二念佛多少者。称名也。就来迎作浅深者。观者见来迎也。是选择本愿念佛题也。观纳念。本愿念纳来迎。云观念也。浅深者。浅者众生三业因行方浅也。来迎果体者深也。二念佛多少者。众生平生。十万遍。百万遍。是云多少。是即便往生之利益也。问曰分别三辈。云观念。又利益云上上。就之。以散善。明观念。或今师。分别观与念。何今云观念浅深。是等有何意乎。答曰。先以散善。作观念事者。如明上。定观纳散善。为方便故。从净土宗者。云散善者。即可摄定观也。从序题门者。造定善经。就机智惠。摄散善。从说人门者。造散善经。就佛慈悲。摄定善。今从慈悲许教利益。故以三辈。明观也。次言观念浅深者。如明前。立教位之时。立两宗分别慈悲。是本疏法门也。今选择法门者。离教位。以来迎慈悲。明此文故。悲智皆就佛显之。故就散善明定善。就佛作观念。故观者来迎。念者机三业往生之行。十万遍百万遍称名也。是全非教位所谈也。偏是明利益也而已。

三万六万十万者皆是上品上生人已下事

    是上观念浅深念佛多少者。选择本愿南无阿弥陀佛。明此二题。就之南无阿弥陀佛。名故无体。是故此名取。为上来迎。为他力慈悲造体云三万六万十万上品上生人。人者就来迎体。为造体。三万六万十万等者。为一品之业者。多少一位而。为作无功也。是摄南无阿弥陀佛于选择本愿念佛集也。次云当知三万已上。是上品上生业。三万已去是上品已下业者。又南无阿弥陀佛下摄往生之业。念佛为先之定散。作多少。纳往生之业为业念作多少。成往生业由机也。

以菩提心等诸行而为小利事

    菩提心往生三心也。然可云小利乎。故殊三心云小利。其故者。大利念佛无上功德者。来迎也。故三心。就机安心为愿心。故向慈悲他力。机方皆无体故。被废诸行也。今利益作往生。就佛来迎之时者。日出月星皆失光。故诸行皆被废也。应知。

一念十念百念千念事

    此大利无上者。念佛。来迎者。离教离机。故皆是为纳教。一念者序。十念正宗。百念得益。千念流通也。此念纳教。一经皆成念而。教即念佛。来迎也。下品下生闻法念佛得蒙现益。是法者定散法。念佛者此名号现益者。念佛下纳九十小文是也。应知。

第0章 选择密要决卷第二（终）

第0章 选择密要决卷第三

    西山善峰寺沙门证空记

　　　　　　
　　　　　　
　　　　　　

第六止住念佛章

    末法万年余行悉灭特留念佛之文。

本文只引经一文事

    止住慈悲极也。故引一文成此一也。经者慈悲故。止住百岁者赞叹词也。不可限百。得益云百。第六智惠穷也。至遐代为随意所愿皆可得度故也。

私释下

善导怀感惠心等意亦复如是事

    善导唯慈悲。此念佛三世常在。怀感唯智惠。生灭。惠心慈悲智惠。此念佛不生不灭也。

菩提心之行相等事

    菩提心行相者。慈悲持戒行相者。智惠。一代作二摄之也。

略有四意事

    净土者。一代造从广说众譬故。被万机。永无灭。圣道教者。依作从机三业。缘谢者。即灭隐没也。是作两部对扬也。一圣道净土二教。九方西方也。二十方西方二教。通别五文。三都率西方二教。娑婆得道净土往生。四诸行念佛。定散名号也。浅者智。薄者悲。深者智。厚者悲也。互亘慈悲智惠。共有废有立。同为能譬。不同为所譬也。
    问曰既方我以慈悲哀愍特留此经已下事。
    此问者。有何经可留之意。其故者。从散善经慈悲者。一代皆有可止住百岁之道理。从定善经智惠者。一代皆有可经道灭尽之道理也。其对扬寿经经与一代而说之。故云何教何经而不留也哉。

有其深意欤事

    第六者指宝楼观也。是智惠穷。即南无阿弥陀佛也。从第七非机分限。非娑婆法门。智惠极此门也。总观智惠。宝楼观慈悲也。往生之业念佛为先定散方者。则第五章。是宝池观也。南无阿弥陀佛之题开此章者。宝楼观也。先六观开定散念佛也。深意者。经虽留念佛。意者教留来迎。娑婆之外来迎摄教而。依此他力慈慈。自然被用之。留教也。譬如身被用心而存在。无心者。其身难存也。含极乐来迎而经教故止住百岁也。是云深意。但欤字者。念佛具足慈悲智惠故。为作浅深云欤。宝楼观浅也。想观深也。

殊以念佛为往生规事

    定散本愿。念佛本愿。来迎本愿也。就面像镜影者。本愿以来迎为王。规者珍也。吉也。以云亲。是偏字者。以来迎为本愿也。一代皆从慈悲止住百岁深也。以来迎为本愿深也。第六智惠穷。虽为名号。智惠穷者为慈悲。故以来迎一代止住百岁也。以念佛而为本愿之中王者。以名号。不云王也。以名计者。不流通也。是故诸经流通者无体。故智惠法门者。经道灭尽也。今言王者。指来迎体而云王。是云来迎引接之愿。然来迎。只今不见娑婆故且定散之外。以念佛。是立所譬纳来迎也。言想意别而已。

例如彼观无量寿经中已下事

    是经释尊留经。私释表章留念佛。聊相违。合观经付属今选择法门。故一向取来迎。同寿经于观经也。同故。在教位。经教者皆黄纸朱轴也。灭存共存。故圣道净土住灭难作也。而今造来迎面像。影就镜之时。净土众譬。止住百岁也。故来迎引接云王也。

问曰百岁之间可留念佛已下事

    是万年三宝灭者。同一机一缘之法门。故今令通正像末之三时。成慈悲法门故。法花经云。无有生死。若退。若出。若在世。及灭度者非实。非虚。非如。非异。不如三界见于三界故。念佛者通三世。止住常住也。应知。

第七光明摄取章

    弥陀光明不照余行者唯摄取念佛行者之文。

本文事

    从此章者引观经。慈悲智惠法门也。是念佛三昧重也。今摄取者。是第七观住立佛体也。余行者杂行自力行也。

问曰备修众行已下事

    是非观法成就佛照念佛者。犹是今念佛。不知一切众行上也。然定善成就佛。而不照定善照念佛时。念佛知众行上胜也。但能回向者。以定善不问之。以散善问之者。如明上。今真身观所观妙镜。为散善之方便故皆废舍机三业行功。正宗一向散善为体。为之阁定善。但能回向也。

以真身观文为住立来迎事

    真身观者。一向废立为体也。经文摄取不舍。是废立也。本疏全非比校。是废立也。观念法门。不论照摄余杂业行者。是废立也。故来迎佛体题选择有之也。

私释下
解有二义事

    此释者有定散门。是所说所为也。今亲缘等三义者念佛也。就此念佛有三意。一者能请所请定散机。二者能说所说法。三者能为所来迎也。一能请所请定散机者。下意云。是约净土门诸行。言众譬定散。约净土门诸行。化前序。为三乘所开定散者。非众譬者。舍之也。成解有二义之外。故化前序者。所选舍□行也。是成第七观除苦恼法之时者。与念佛成一。被言众譬也。二能说所说之法。亲缘等三义是也。就念佛众生摄取不舍。分亲缘等三义。与本愿之义也。六十万亿观法成就之机者。意云。下作众譬定散。就念佛众生摄取不舍。云解有二义。作所说所为而。明三缘等三义与本愿义。三缘者序分六缘。合而为三。禁父母为亲缘。厌苦欣净为近缘。显行示观为增上缘。念佛者通除苦恼法与本愿也。今真身观念佛为发起序故者。十三定善能譬智惠也。九品散善为正宗之义。三能为所为来迎体。故来迎者。念佛众生摄取不舍名也。此名用来迎体故。曰彼此三业不相舍离。废立全非比校也。

六时礼赞事

    今云六时礼赞。礼赞造二题。一往生礼赞总。是智惠。是摄十方三宝。礼之。故云尽虚空遍法界。微尘刹土中。一切三宝。二六时礼赞别。是慈悲也。云南无西方。极乐世界。阿弥陀佛。是韦提。见来迎佛。接足作礼者别也。是题六时礼赞。取此题今曰六时礼赞。选择奉六时礼赞者。无从此章之外也。往生要集。云修行方法。在善导和尚。观念法门。并六时礼赞。各一卷。往生要集。依和尚礼赞。得证集其文也。何以知之。往生阶位下。问凡下辈。亦得往生。云何近代。于彼国土。求者千万。得无一二。答绰和尚（云云）导和尚云。若能如上。念念相续。毕命为期者。十即十生。百即百生。若欲舍专修杂业者。百时希得一二。千时希得三五（云云）此下礼赞云。余比日自见闻诸方道俗。解行不同专杂有异。但使专意作者。十即十生修杂不至心者。千中无一。此二行得失如前已辨（云云）
    不引此千中无一之文故。一向为废立者。违文面也。故引希得一二之句。不引无一之文者。欲不失所观自力也。是以。问意者。近代云求者千万。得者无一二者。求者依礼赞者。千万皆有千万言可得之意也。不引与佛本愿得相应之等十三得失也。其故往生要集。来迎作隐显。偏劝自力。用证于和尚故。结句云。问因论生论多日染笔。句劳身心。其功非无。期何事耶。答。依此诸功德。愿于命终时。得见弥陀佛。无边功德身。我及余信者。既见彼佛已。愿得离垢眼。证无上菩提。一切书籍者。以述怀句显本意也。今以来迎。述怀一部。故要集者来迎也。然则由证于和尚。万法穷名者。一部亘一代明名号。出离极弥陀来迎。题要集也。故礼□题付废立云六时礼赞。此故。今为显第七观住立佛体。云六时礼赞。是则废立也。最为强者。指来迎也。诸邪业系。无能碍者故云强。是本愿来迎也。

全非比挍事

    妙行者众譬定散也。故选取之。对□行。云全非比挍。又念佛与来迎。对念佛而。云全非比挍矣。

第八三心章
念佛行者必可具足三心之事
本文事

    经文唯慈悲。本疏慈悲。智惠。礼赞唯智惠。引定散。念佛。来迎。显一部肝心。三心者。心智也。是安心也。愿生彼国之愿非三心。即便往生者。三心之德也。即慈。便智。指当体而云即便。非后时也。来迎云即。念佛云便。取证得往生云即便。三心者平生愿。往生信心也。唯今决定临终来迎故云证得也。即便释证得也。觉众譬定散云三心。一者至诚心是定散之机。为经序。二者深心是念佛。为经十三观。三者回向发愿心是来迎也。为经散善义。三心以有十六字为一经耳。

具三心者必生彼国事

    上品中生。第十一门花开。说应时即于。阿耨多罗三藐三菩提。得不退转。是则此文也。其故经得益分。得无生忍。第七观。弥陀应声即现证得往生。无生即往生也。依之今上品中生阿耨多罗。释无生。是阿耨多罗三藐三菩提者三心。即得无生者往生者。明具三心者必生彼国也。上品上生第十一花开者。明序分三福。故有者字。无明字也。有者字者。一者慈心。二者受持。三者发菩提心者也。无明字者。无上上而。有序分。故不明此也。故上上觉三福。娑婆皆为净土废立。是云花开得益。上中花开者。就三心。觉即便往生。云花开得益。十一门者。皆未得往生。就平生为往生安心。明之。故就七日。有五重释。是一经五义也。全非净土废立。是娑婆众生。令悟净土众譬法门也。上上花开得益者来迎。上中花开得益者念佛也。

一者至诚心真实事

    无量义经。说四十余年未显真实者。今至诚心也。何以知之者。真者词诚。是智惠诚也。实者慈悲诚也。此真实。都无诸经自力也。慈悲智惠诚者。就他力也。所显。心功者。显其利生者。弥心浊也。我独想有此验故。慢心发其心。为虚假。故永我心无有真实也。今依佛慈悲他力。凭佛力故。无我心功故。有真实也。是故云清净念佛。云真实定散也。共诸教从智惠而生。从三业而起。故成不清净。成不真实也。

贤善虚假事

    贤善身业也。身每人。欲显贤德也。虚假者意业也。心所想者皆空也。是三业皆舍之意也。其故同蛇蝎之心者。虽起三业之功。皆是可空心功故也。依之以心功。长时虽起行。杂毒心故。嫌此必不可也。

弥陀因行事

    弥陀因行者。舍众生三业。佛力为行。离娑婆生净土。是为因愿。是慈悲超世本愿故也。

真实有二种事

    自利真实者。明上亦须真实心中作。是众生三业愿心也。利他真实者。明上亦皆真实。就机真实念佛。就佛真实来迎也。不释利他者。佛行体故也。

同一切菩萨制舍诸恶我亦如是事

    行菩萨行有二。一贤。二愚也。一切菩萨留即便往生。难行苦行为愚。成三身门之觉故。觉当得往生。难行苦行为贤。悟三身门之。智惠之上。超世慈悲故也。又菩提心与三心。而一体。是一同也。故菩萨。依他力生净土成佛。我等依他力。生净土成佛。菩萨于自力。不生净土不成佛。我等依自力。不生极乐。不成佛何以。菩萨知依自力。而可成佛。云阐提菩萨。依自力。遂不成佛故也。但三身门觉。于娑婆成佛果。是为宗宗自证境。

真实心中口业赞叹彼阿弥陀佛及依正二报已下事

    连身口意事者。来迎。定散。念佛也。今释口身意者。是口者定散也。云口音陈唱。身者来迎。是慈悲也。有利益。意者念佛也。心定散。意念佛。识者来迎。今云口身意者。口身即上下也。其故者。至诚心者。以定散机为体故。口者智惠故。以机摄来迎。念佛也。身口意者来迎。唯慈悲摄定散。念佛也。三业就佛之时。谓身口意摄于来迎为行。三业就机之时。谓口身意。摄于机为愿。是则作愿行二也。今口身意者。至诚心者往生机为体而。作众譬也。以亲缘法门。为至诚心。以近缘为念佛。以增上缘为来迎。故今连口身意者。明亲缘义也。口者两口相合土摄于火也。为火生土是也。不入于土者。土无成王也。今火入于土而。造临终来迎也。火来迎。土娑婆。又提婆者恶体是来迎。阇王者智惠极是念佛也。禁父缘作此义。又阴阳者九品正行也。是平生作证得往生之譬也。但留今生能譬故。成轮回业。明狱火来迎也。父者为子。今生者立家立德。是今生名也。母者为子。造体。后生令成佛。又母者。今生为智惠。父者今生为慈悲。今于今生快乐。无从是之外。而造生体故。以阴阳教证得往生众譬。示后生往生乐。努力。莫留今生譬。此义秘密。不可露显而已。

四事等供养阿弥陀佛事

    饮食是序分也。食有二。一慈悲食。二者智惠食。智惠食者。延今生命。如世间食是也。以王食养韦提希。皆是王地食也。是为世间智惠食。今慈悲食者。养后生菩提食也。延后生命为慈悲食。如韦提养王。是慈悲食也。妻者慈悲。夫智惠也。今剥身皮。破头玉。取浆进王者。是皆以慈悲食养智惠也。净土门。以慈悲食养智惠法门也。今被养念佛三昧□众譬法门。增长往生之信心。云被养慈悲食也。
    衣服是正宗也。食养心。衣养身。养身慈悲衣也。天人天衣。虽着数员。无免轮回生。今他力慈悲衣者。以慈悲智惠。令使经纬织显。妙衣故不侵烦恼恶业之风清净之衣也。卧具是得益也。娑婆居所者非常住处。遂归无常处也。今得益者。极乐安身。永使无漏无生之住处。离生死轮回之恶境。是为卧具。
    汤药是流通也。汤定散。三心也。发三心者。念念极乐近。我心日日弥陀亲。我身。是云身器清净也。药念佛称名也。依念名。障罪渐渐消除。如药眠之除病。般舟三昧经云。佛告跋陀和菩萨。于此念佛三昧中。有四事供养。饮食。衣服。卧具。汤药。助其欢喜。过去诸佛持是念阿弥陀佛三昧。四事助欢喜。皆得成佛。现在十方诸佛。亦持是念佛三昧。四事助欢喜。皆得作佛。未来诸佛。亦持是念佛三昧。四事助欢喜。皆得作佛。佛告跋陀和。是念阿弥陀佛三昧。四事助欢喜。我于是三昧中。说其少。喻比挍念佛功德。譬如人寿百岁。亦生即能行走至老。过于疾风。有人能计其道理以不。跋陀和言。无能计者。佛言。我故语汝及诸菩萨等。若善男子。善女人。取是人行处。着满中珍宝。以用布施。所得功德。不如有人闻是念阿弥陀佛三昧。四事供养助欢喜。功德过上布施者。千万亿倍。亦非比挍（云云）四事助欢喜者。四事者如云先。观经序正得益流通也。助者念佛。欢喜者来迎也。今供养弥陀。皆是往生极乐表事也。助者助业。欢喜者心生欢喜也。应知。

内外明闇事

    内意。外身。明善。闇恶。厌离欣求。唯依他力。舍自力功云至诚心。唯万事俱舍。由如失意聋盲痴人。是为定散机。应知。但是就行所论也。愿有机。昼夜专心须无解也。

二者深心者深信之心也事

    此心者念佛故。不作体也。念佛名故无体也。故名深心。是释深信。是又通善恶故无体也。

亦有二种事

    如至诚心别二种。深心又别二种也。其故三心各作二重。以念佛。来迎明之。一者机。上云虽起三业名为杂毒之善。故以上品上生机。如是云无有出离之缘也。二者来迎行。是出三经。不出寿经在所。无定来迎之行体也。不引经行体不定也。

引观经事

    观经定散。为机行不说之。偏是为弥陀证赞也。三福九品者。三福者散善。九品者定善也。是散善经定散也。定散二善者能请定散也。九品定善者。云又此三心。亦通摄定善之义也。

引三经事

    是为立信引经为证也。

决定依行已下事

    佛舍智惠。佛行慈悲。佛去娑婆。佛教众譬定散。佛意三心。佛愿来迎。真佛弟子往生也。佛舍行取善恶者。云七佛通诫也。

必不误众生事

    是观经也。以慈悲说之。故十即十生。百即百生也。

同无记无利益之语事

    不印可者非众譬。自力定散也。无记者不显来迎。无利者不念佛。无益者不往生定散之机也。

正教正义已下事

    念佛者报身智惠穷故。穷智惠。六重。正教者念佛为正定业。故教西方为正。正义者念佛开一代也。寿经如是作。如是说。如是教云者。如是作。寿经造因位本愿也。如是说观经说众譬定散也。如是教阿弥陀经正教西方也。阿弥陀经念佛经也。念佛教西方也。故一代三段。亘教字。云教起因缘分序。云正教所说分是正宗。依教奉行分是流通。三段亘教者。一代三段。唯有念佛。教西方为义。正行者出离生死往生极乐行也。正解定散上显念佛为解穷。正业三业清净业在念佛。正智报身智穷。念佛。若多慈悲。若少智惠也。

了教不了教事

    了教者。世间出世皆明往生极乐众譬。名了教。不明往生众譬。云不了教。

不相应教事

    留智惠。守机三业之功用利益。名不相应教也。

别解别行已下事

    别解者有相也。别者别智惠也。解无从有之外也。别行者别于慈悲也。穷定行也。异学者花严也。实大乘故。异于智慧也。学者留心外无别法也。是云学。异见者法华也。留因果而见之为至极。异执真言。留凡夫。执佛也。是共大乘论宗。经宗也。故别彼异此也。
    问云。和尚在世不流布。天台真言。然今指此等宗。不可尔乎。答曰。佛法从根至□。七饰悉具足。假使虽不流布其时。佛法道理分然也。岂觉一代佛法。建立一宗人师。见□不知有枝叶乎。此最不足言也。岂留叶。留花。判宗义耶。问云。若觉根茎枝条叶花等饰。建立一宗者。何故天台。真言。法相。三论等诸宗者。或不至叶。不至花。或有留根。或有留枝。然而皆立一宗。是岂为觉七饰乎。答曰是亦非难。人师智慧。差别不同也。谓薯蓣葛等为宗人。从根外知无佛法觉。或令法为宗人。从叶外觉无佛法味。或辛第为宗人。从花外知无佛法觉。无诸宗立□之宗义故。皆留枝叶。觉佛法至极也。今净土立□宗故。作根茎枝条叶花□。接小乘。有无相。花严。天台。真言。以□为净土宗也。故立娑婆外。造三业之外也。

问曰凡夫智浅或障已下事

    是问答者。从智慧问慈悲也。菩萨作不了义故。从智慧绶重问了义替也。

四重难破事

    一凡夫僧难云。引经论。证云不生。修行佛法。求出离。云何离经论。可修行难。既引经论证。佛教外。可依何求出离。然此难。皆有观经。故可别诸经也。说彼经者。诸经也。得此难。殊一代无散善经故。增长往生信心也。处别者。处有二。一娑婆。二国中人天。时别者时有二。一在世好时。二阇王逆害时。对机别者。对机有二。一三乘机。二无有出离之缘也。利益别者。利益有二。一三乘自力利益。二他力来迎利益也。人天菩萨解行者。曾修大乘。旧修业菩萨也。五浊五苦等一切凡夫者。漏番番诸佛利生。烦恼恶业凡夫也。是序分位作难也。序题门位。定善经凡夫致难。答从散善经答之。圣道教。善恶为善得利益。是善恶双许出离。是慈悲智慧替也。
    二地前菩萨罗汉等难。是皆遍满十方。引经论。证云不生者。以何经论。云可生乎。三世诸佛。一代说教。无云生文证。有不生文证。四依弘经菩萨。不论地前地上。皆得一代圣教奥旨。我等以何文。为云生证文乎。是难正宗也。一代经论。不说世间出世。皆是往生众譬。地前罗汉。所引经论。一代非往生众譬。难何可生也。今以广说众譬之文。十六定散中。说纳世间。出世。娑婆。净土。因果。善恶。悲智。渐顿。明极乐往生众譬。此凡无诸教。故弥增长清净信心。留能譬难也。
    三地上菩萨。十地。等觉。遍满十方。异口同音。难释迦说厌离欣求者。是又日来。归敬释迦一代说教大萨埵。至今。难说教妄语者。如此者。日来不可信。若日来说教信之。今又可信。至今其心替。最有疑乎。是亦得益法门也。就释迦三身门。释迦开智慧。教娑婆得道。故云即身成佛。云四土不二。期断惑证理入圣得果之道。菩萨声闻存此义。期四乘果故。曾不觉他力慈悲往生出离。故嫌譬如从生盲。或云自失误他。五千上慢起座是也。日来信释迦说教。今不信起座也。其故。今教厌离欣求之路。偏世间出世。教往生众譬故。一代说教大相违也。今娑婆得道一无也。皆明预佛来迎。往生极乐。是云慈悲教。云发遣教主者。三身门外。上立慈悲。舍三身门智慧也。云意赴有缘。时临法界者。废三身门意也。分别娑婆净土。虽至难。增长上上信心也。往生信心定散。清净信心念佛。上上信心来迎也。
    四报佛化佛。遍满十方。各各耀光。吐舌。遍覆十方。难释迦说教云得生彼净土者。就之一一可明之。

又置此事事

    因位依不及其智。可难三身门智慧上慈悲。故云不了教。果上互觉。共备故。不可有其不审。然今佛与佛为敌对。故云置此事。诸教永不有此事故也。

化佛报佛难事

    若弥陀为应佛者。化身难不可有之。其智等故也。所不知不及来难问也。智慧不等故也。若弥陀为报身者。报身来不可难之。其智等故也。若弥陀为化佛。报身来难之者。行者不起一念疑退之心者。谤恶思不恶。是无本性者也。是亦无其兴者乎。是故。今弥陀独立三身门智慧上慈悲超世故。诸佛三身门。不及弥陀故不知而难之也。

惠心念佛及修余善事

    念佛。余善。共为往生极乐因。今地上。报化。难之也。一代教行。八宗九宗教行。皆所觉娑婆得果之行因。皆取集为往生极乐众譬。无所残一物。是难之也。八万四千波罗蜜门者。随众生根性。为娑婆得道开之。何今无漏一善。皆为众譬法门。为往生极乐业因哉难。其义不可然也。

虚妄事

    地上菩萨。报佛。化佛。吐舌云虚妄。此义者。慈悲佛。吐舌遍满十方。云诚实言。故念佛者。一人无漏。皆往生极乐。又智慧佛。吐舌遍满十方。云他方往生虚妄。今造此差别故者。佛造一佛。土立一土。行极一行之意也。用弥陀立一佛。立超世慈悲本愿。从三身门难之。从道同方。证诚之。选舍九方土。择取西方一土。云四十八愿废定散诸行。立念佛一行。释愿行具足欲立此义者。智慧佛难虚妄依之。知从弥陀之外无佛。从极乐之外无净土。从念佛之外。无往生之行也。若诸教往生净土。双二有之者。地前。地上。报佛。化佛。遍满十方。致此虚妄之难乎。

所有智见解行已下事

    智见来迎。解行念佛。证悟众譬。果位本愿大悲。慈悲也。是难自力他力也。

十善十行事

    十善三福也。言九恶九善者。九品皆善方三福也。就佛云三福正因。故皆九品亘三福。被云善。名九品。十行者九品也。就机云九品。故从机方。皆被用三业功故为恶也。以十善业。为三世诸佛正因故也。

随顺六度义事

    六度者。六波罗蜜也。波罗蜜云到彼岸。往生极乐之行也。菩萨六度万行。皆是为往生极乐也。故释同发菩提心往生安乐国。

证诚重引事

    上就恶时。是来迎。下就时节久近。是念佛方也。释迦。诸佛。互赞叹。是三身门智慧也。诸佛赞叹弥陀。是赞超世慈悲也。

略正杂二行事

    正行。杂行。助行者。五种正行。五种杂行。五番相对也。是皆于教位。不成行体故。废之不载之。应知。三者回向发愿心。是来迎与念佛也。

三者回向发愿一心事

    是三心安心故。为不令有利益。回向与发愿。为一心也。但就之有二义。一者回向摄于发愿。是就佛显来迎。故是结释。二者发愿摄回向。是平生念佛。纳临终来迎也。结释在终是也。初当得往生之意。终即便往生意也。诚心。深心云有二义。回向心不别二义者。名体。回向心来迎故。体不离名故。不别二义也。以结释今显此意也而已。

过去及今生已下事

    过去定散也。依过去修因。成今生果报也。今生念佛也。依今生愿心。遂后生往生。他一切凡圣善根来迎也。来迎者成从外善也。随喜就他善者。随喜者。心生欢喜故就来迎。

真实深心中回向事

    定散者机。念佛者愿也。此机与愿中纳回向。来迎为机三业之行之意也。故回向在上者。来迎纳至诚。深心故。回向在下。来迎纳定散。念佛也。意者来迎欲不为众生行上见佛之意也。

又回向发愿愿生者事

    从是者。平生。念佛。即便往生之意也。上来迎也。从是已下者念佛也。故云真实心中回向。意者。平生定散机。被用来迎云证得往生也。愿作得生想者。念佛也。

由若金刚事

    是说乘金刚台故释之也。三心作证得往生之愿心故。成乘物也。是明乘金刚台。是则譬也。

回顾落道事

    是为他破坏还如故明之也。

问答事

    深心问答者。问答定散与念佛故。答不作体。唯成信心。回向心问答者。问答自力与他力。问自力为能譬。答他力为所譬。二问答中。纳定散念佛。自力他力。此二问答摄万法机不舍也。彼圣道诸教者。论教浅深故。永不尽诤论也。净土教。永舍教诤论。皆作众譬故。只一位而无差别也。

诸佛教行数越尘沙已下事

    是三世诸佛番番说教。皆有世间出世。自力他力二。作能譬所譬利众生。故非今始说教仪则。不可有此问也。

譬如世间人眼可见可信事

    是以世间为智慧。以出世为慈悲。智慧自力也。出世他力也。其世间自力犹他力也。何况出世他力慈悲非可问。皆智慧慈悲共他力也。非可疑也。明序。善恶皆云往生之缘闇为明也。空正。众譬者影也。是众譬摄万法无舍者。地得益。娑婆地如生万法。往生之后净土同之。水流通。念佛善恶凡夫生极乐。火耆阇。来迎厌苦坏。欣求成也。是世间虽无五义法门。智慧者世间出世皆自力。慈悲者世间出世皆他力。故慈悲智慧分别二时。世间成圣道教。出世为净土教也。故五义摄世间于出世也。

我之所爱即是我有缘之行已下事

    是世间出世为智慧。皆自力也。是云汝所爱汝有缘之行。是能譬也。我所爱即我有缘行者。从慈悲者。皆他力。世间出世皆众譬也。是所譬也。

行者当知若欲学解已下事

    学解定散。众譬。从凡至圣。念佛。慈悲智慧。乃至佛果往生也。往生者。佛果极之显化他也。一切无碍皆得学。来迎也。

若欲学行者已下事

    若欲学行者。必藉有缘之法。来迎。少用功劳多得益念佛也。上教位所觉。今教外所悟也。

二河譬事

    序分禁父禁母。是众生贪嗔。正宗日水是贪嗔。上品上生三心三福是贪嗔。今二河是贪嗔也。一经以众生贪嗔作众譬。隔娑婆与净土事者。迷悟之二也。中有贪嗔分迷悟。云中间二河。百千里者十万亿也。

群贼恶兽毒虫事

    群贼者眷属也。贪财也。恶兽者妻子贪其身也。毒虫主君被召仕奢名利也。

释迦已灭后人不见已下事

    是有喻二。一定散。二念佛。共成声也。即喻之如声也者。念佛也。押教云念佛。显从定散故也。

西岸人上有唤事

    是西岸上人者。来迎也。然愿意者。来迎摄于本愿也。二河譬者。定散十六观也。水河者能请定散智水也。火河者散善慈悲之火也。中间白道者。又此经。定散文中。唯标专念名号得生也。是念佛也。东岸者。能譬娑婆也。西岸者所譬极乐净土也。东声者。众生安心之三心也。西岸上人者。来迎弥陀也。一经说广说众譬。今来三心。开显其譬也。故云说一譬喻妨外邪异见难。是二河譬。依观经明之也。问云选择依广说众譬云释之者。有其文证乎。答云。所明十六章段。皆是文证也。就此有七文证。应知。
    一题目选因位念佛。是有废果念佛之意。是则因念佛能譬也。不令文面有利益之意也。舍影故也。能譬也。
    二南无阿弥陀佛者名也。是虽果名。以名者。为智慧。故无利益。是舍影也。即为能譬。
    三往生之业念佛为先者。业者三业之功也。先者期后。故以无利益为能譬。
    四但宗立教。正非今意者。许教利益者。不可云非今意。是诸宗皆有教利益今宗教即能譬而令所譬有利益。故云非今意也。
    五就付属念佛章。结三福而云是则净土宗观无量寿经意也。三福善。虽无余善。一善各得往生者。是为能譬故也。说欲生彼国者当修三福。是明众譬也。
    六同章问答下。云何故定散诸行而不付属。问下一经定散。两宗等。皆为问言。问言是生从非。故非家法门皆是有废意故。一经皆废者能譬故也。
    七明庶几。一经高览之后。埋于壁底。莫遗□前者。上来所释。显皆是能譬影故就利益于所譬。废能譬教之意也。以此七义。云选择明广说众譬。不然者。岂始从题目一部始终文面失利益哉。应知。

经释外释还相回向事

    以十一门花开为往相。故还相回向为三心外也。

又此三心亦通摄定善之义事

    是一经皆开三心故。序为至诚心。定为深心。散为回向心回向心为体。深心为名。至诚心为机而已。

引礼赞事

    定散位为若少一心即不得生也。

私释下

    问至诚心。云虽起三业名为杂毒之善。深心云一者下一心专念。回向心云回向发愿。三心共废三业之功。今云翻外蓄内者。只应备出要翻内播外者。亦可足出要。非取是三业功乎。答曰云不得外现贤善精进略不得。云外现贤善精进。明当体故非至诚心体。其故者。本疏嫌三业功。若取三业功者违本疏。不若违本疏者。又成行也。若成行者。亦违摄一切之宗义。故今不舍三业之功方。明之摄自力智慧也。其故有一切别解行人等。遂被舍今宗义。是皆纳三心皆摄意也。然而书只字播字。非诚心。非真实心。播又非家施故也。深心。回向心。皆不释其体。从本疏之外。别私不释三心体也。其故者。离机三业。明之。离教位显利益。是非吾智慧所知。教外巧善而已。

三心云总别事

    总成佛。通一代教成佛。别教往生。极出离一行故。云同发菩提心。往生安乐国。

第九四修章

念佛行者可行用四修法之事

本文之事

    礼赞四修来迎。要决四修念佛。私明四修者定散也。问曰。十六章段依十六观。第一第二假观。从第三章者。依三经。今三心下。不有三经。加四修有何意也。答云。第九真身观也。是观。以法身表圣来迎接。去时迟疾。故来迎也。为立来迎于教外。离三经作此章也。四修来迎也。安心三心。起行念佛。四修作业来迎也。清净业云作业。言修者就出离。礼赞云四修有三修者。来迎也。四修者序。正。得益。流通也。是定散也。长时修亘三修者念佛也。无间修再有结释者。就得益双依正见。以智慧见。作平生。以慈悲见作临终见。显即便当得往生也。上结释来迎。下结释念佛也。三修者三尊也。就定散。念佛。来迎。有二重之意。一教中作定散。念佛。来迎。谓五种正行。五种杂行。五番相对是也。二作教外。谓来迎舍本愿大悲来临终。念佛我知南无阿弥陀佛事。不学人。不传教。只从生暗知之。众生满十方世界。是皆不依教。暗皆往生机也。散外立之者。立释迦教外意也。今三经外四修。不依三经。别礼赞要决私四修。是教外立之。废释迦教位也。

要决四修事

    念佛位四修也。念佛行者用心。专须如是。

私释下

有其深意事

    是四修。成彼土作花开。是云深意。他力行。皆为花开易成也。念佛利益章云。定有深意是定散为彼土。九品人位定故。皆得往生。上上下下皆生。等往。是则从弥陀。预来迎除目。定往生加阶故也。是非今生自力之智慧功。定云有深意也。
    次止住章云。其有深意欤。是念佛。显慈悲。智慧。欤者不定之词也。念佛为今生安心。成后生往生。深心一者下。一心专念弥陀名号者。今生智慧安心故。在一者无有出离之缘机下。顺彼佛愿故者。指二者来迎定得往生。故念佛成彼土利益也。云欤也。今亦云有其深意。是则于彼土花开。为来迎作他力也慈悲从佛作之故。必成彼土利生。今明四修。菩萨已免生死。所作善法回求佛果。即是自利。教化众生尽未来际。即是利他。然今时众生。悉为烦恼系缚。未免恶道生死等苦。随缘起行。一切善根。具速回愿。往生阿弥陀佛国。到彼国已。更无所畏。如上四修。自然任运自利利他无不具足（云云）是上定散。念佛。来迎。皆为彼土花开。欲令作他力。故以三章。云深意。应知。菩萨免生死。有自利利他。自然任运者。是依他力定散。念佛。来迎也。唯菩萨凡夫。皆一位成自利利他功德事者。明成依他力慈悲也。他力者非娑婆之废立。是净土废立也。四修为三修事。可作问答。然无问答者。来迎者唯慈悲故。非智慧法门也。私四修殷重修者。取三业功故。唯智慧云殷重。恭敬修敬上故。慈悲者释来迎。念佛也。长时修者念佛也。是今释私唯智慧者。初题目一行中。奉念佛定散故。念佛者亘慈悲智慧者。取上取下也。

例如彼精进通于余五度事

    是本论释四修者。菩萨因位行也。是今为花开利益。令明菩萨凡夫一位自利利他故。菩萨六度万行。于智慧自利者。成愿不成行。凡夫为此等行。于智慧自力者。成愿不成行。凡夫他方四修为其行。自然任运自利利他行。皆可成就。菩萨依他力慈悲所修六度行。皆须自然任运成其行也故引六度之例也。精进者慈悲。五度者智慧也依慈悲皆其行成自利利他。应知。

四修配序正等事

    恭敬修序分。序者上。持佛。明还住佛顶。慈悲以上致恭敬也。论云。一切三宝。悉同恭敬同之。显九方西方。十方三宝。皆摄之。三宝法尔而皆有恭敬之仪。故礼弥陀。即归命一切三宝。无余修正宗分。一切佛法。摄定散众譬。无漏者无余也。论云。修一切万行万善。即是众譬法门也。无间修得益分。他力往生相续无退。论云。刹那刹那修无废故者不断之义。长时修流通。时名也。名流通也。论云从初发心。至佛果者。往生极乐。遂期佛果故也。故论明此花开观经。故今云到彼国已更无所畏。如上四修自然任运自利利他无不具足也发三心者。皆花开。皆彼土。皆自然任运也。不发三心者。皆花合。皆娑婆。皆无有出离之缘也。

临终有伎乐紫云事

    义云。佛正觉以音乐成之。故其果体。只今显其本愿。故可有音乐也。但有无者。智慧前所显无定义也。紫云众生障云云。今其障乍有。得往生。故成慈悲之云。故紫云也。
学
四修三修事

    礼赞四修三修。是有真身观。说六十万亿所观之境。智慧极也。念佛众生摄取不舍。慈悲极也。是立观佛念佛两宗。云四修者。观佛三昧一经也。序。正。得益。流通云四修。三修者来迎也。念佛三昧显三尊来迎。云选择本愿念佛集。念佛摄来迎也。序势至。正宗弥陀。得益观音也。此经定散文中。唯标专念名号得生者。标慈悲智慧之二极也。

音空观纯（谨写）

第0章 选择密要决卷第三（终）

第0章 选择密要决卷第四

    西山善峰寺沙门证空记

　　　　　　
　　　　　　
　　　　　　

第十化佛来迎章
弥陀化佛来迎不赞叹闻经之善唯赞叹念佛之行之事

    就此表章。亦举初题。弥陀化佛来迎者。选择本愿念佛也。闻经定散也。念佛南无阿弥陀佛也。其故。第十观音观也。观音体因果不二也。即选择本愿念佛之题是也。本愿念佛纳来迎体故也。表章云念佛之行事有此章。故化佛来迎者。选择本愿故。显行体也。

本文事

    来迎之观。即观音观也。十六观为观音观。其故。观音备因果。以十三定善为智慧。为因以九品散善。为慈悲。为果故。观音之观。亘十六定散也。下辈者作善恶二行故。今下品上生。以双因果。引第十观音观之证文也。净土家智慧为因。慈悲为果。闻十二部经者智慧也。韦提闻佛正说者。定散十六所说。云说此语故。是则闻也。来此下品上生。相对上定散。上下辈恶而作慈悲智慧。令相论一代与观经。以一代。作闻经为智慧。以观经。作观为慈悲。一代闻经而无观。观经见经而无闻。是为慈悲智慧之异。但诸经云观者。此经慈悲。且通诸经。观经云闻。以诸经闻。为观经。是今闻十二部经者。一代大小乘也。十二部之中摄九部也。是皆为智慧法门云闻。观经云观者。为慈悲法门云观。故疏题观经玄义分等者观限此家故也。就之者。亦闻限诸经也。此故云我来迎汝者。来迎观故。观极今观也。为赞大乘十二部经首题名字。以闻如是经名者。指一代大小乘诸经首题者。智慧穷名故也。

私释下

    问云灭罪可付佛故。经明灭罪。然今私释下。引本疏灭罪释。有何意耶。答曰有是深意。即观有三。观经之观就佛。来迎也。示观之观留序分。明定散之机。是诸经观也。正宗之观亘十六。为观音观。是念佛也。故观音观亘十六定散。故备因果。通临终平生也。谓十三观平生智慧也。三辈观临终慈悲也。圣来迎接者平生也。立撮即行者临终也。然今。汝称佛名故诸罪消灭我来迎汝者。就此文。当其身不知灭罪。不见佛来。须为简机。当我身岂仰信乎。依之。私释下引本疏灭罪之释者。私释智慧为因。本疏慈悲为果。是则因摄于果者。显观音因果不二之义是故可就佛。灭罪今付机故者。此诸罪消灭。皆令在十方众生。此我来迎汝之见令有一切众生之意也。然间。先平生只今见法界。观音观为十六观。普摄一切万法。以众譬见圣来迎接也。无灭罪者。法界不可见众譬。不可见圣来迎接故。观音观作智慧见也。次临终见者。第七观住立来迎者。三恶火坑临临欲入。观音自来令乘莲台。经者此观作临终。私释此观作平生成因。显能譬平生令见圣来迎接。成体显所譬。临终自来令乘台也。应知。

灭罪事

    五十亿劫显正宗众譬。五者五义。一经也。十正宗众譬。亿者员圆满也。劫者时分也。虽数罪皆纳亿与劫也。依众譬亘一经。皆序正。得益。流通同觉往生之譬。增长往生信心。云灭罪。五百万劫者得益也。万耆阇会也。得益离娑婆他力往生。耆阇会万也。在世未来皆云未来。是则极乐亲身故。增长往生信心。即灭罪也。一经显二重灭罪。作厌离秽土欣求净土也。

第十一赞叹念佛章

约对杂善赞叹念佛文

    约对杂善赞念佛。即有二义。一废立。二胜劣。一废立者。杂善自力。智慧也。诸教皆用三业之功行之。永不可为出离之行。只是今生一世感果也。期三界中。无出生死。是上上之机云无有出离之缘。是故废杂善立念佛。念佛显佛慈悲。以佛力为行。永离生死。生净土。证菩提。是故下品下生为造罪人说念佛。是他力行体也。二胜劣。杂善为劣。八宗九宗一代说。作三界中。论三业功。念佛以佛力。生净土为胜。以机与佛论之以佛为胜。又娑婆与净土论之。以净土为胜。就一代教中论行者。可云教诤。于娑婆中论宗者。可云宗诤也。然今非一代说教。三身门之上。以超世慈悲教立行。非娑婆中。于无恶趣之净土。立他力来迎之宗。是无宗诤也。故云胜。应知。

本文事

    若念佛者。是指来迎。芬陀利花者。因果二也。芬陀利者梵语。慈悲果。花者因也。来迎备慈悲智慧。云选择本愿念佛。此中有来迎。故备因果作题者。依此今说也。取若念佛。云专念弥陀名。是为来迎乎。但正显念佛三昧功德超绝。实非杂善得为比类者。就此释。云来迎。其故。正显显字者。就有体书此字。云露名表心之时。不可书此字。今若念佛。欲显体故书显也。余大文皆言明。明者观佛三昧也。教位者言明。今若念佛。显来迎故。书显字云来迎也。

芬陀利事

    取梵语慈悲除花。唯慈悲造释故。唯慈悲之前。虽为何赞叹。不可有其不审。但先且配五义法门。可作之。以释五重。好花序分。希有花正宗分。上上花得益。妙好花流通。蔡花耆阇会。是念佛位五义也。故以因分花明之。好者无恶云好。善恶皆为出离生死往生极乐缘故。善恶共善也。希有者。正宗众譬一代不说故也。略人中者。众譬法门者。显净土依正。故不限人中故也。上上者。上生之往生故也。妙好者序分缘法门。即为流通。名号序不云南无阿弥陀佛。流通云念佛。故妙好也。蔡花者。耆阇会者。佛慈悲极有耆阇。圣道相传者。智慧穷智慧也。净土教相传者。慈悲智慧极慈悲也。穷智慧故。大小皆从机三业行显之。极慈悲者。一代摄众譬。从佛力令显利益。故圣道教立十因相传。净土教立十果相传。蔡花者十果相传其一也。龟者陆久居水久居。是慈悲智慧也。蔡者龟经千岁。身轻游莲叶云灵龟。是慈悲智慧极慈悲也。具有曼陀罗注第八卷。亦人中好人序。妙好正宗。上上得益。希有流通。最胜耆阇会。是来迎位五义也。人者来迎作体故名人。先念佛位释迦教。即定善经也。后五义来迎位。即弥陀教是散善经位也。但正宗与流通。二重五义中。造一位之意者。正宗体。流通名也。名体具足也。后五义。蔡花云最胜者。后来迎亦无最胜之体故也。

当坐道场生诸佛家事

    道场诸佛成佛场也。极乐诸佛所成妙果除目处也。从弥陀慈悲成诸佛智慧故。阿弥陀经。西方世界无量寿佛者。所赞弥陀。能赞诸佛三身门。故弥陀呼汉语之时成智慧。言无量寿佛呼梵语之时。曰阿弥陀佛成慈悲也。三身门能赞呼汉语。慈悲呼梵语为所赞。诸佛家者极乐也。极乐者三世诸佛成佛政所也。故云诸佛家。世间有王。如作除目。出世喻之者有弥陀。令诸佛成佛。必至补处之愿是故也。但诸经者。三身门智慧故。简机而不一同。是果上。虽无差别。皆是随机利益也。故法花经者。多宝一佛证明。金光明经者。四方四佛证明。今弥陀功德者。唯慈悲故。以不简机。十方恒沙诸佛。皆共证也。是故。一经者以三段知大纲。然此经者。序分说诸佛如来有异方便令汝得见。正宗者说见此事者即见十方一切诸佛以见诸佛故名念佛三昧。流通说当坐道场生诸佛家。故极乐往生者。一代枢揵。念佛行业者诸佛秘要也。

私释下事

    待恶者序也。诸经序者。以禁父禁母造之故。智慧序者云恶。□恶正宗也。□者恶添色也。诸经正宗者。为机修行。说以心修行之。是恶也。修行成就露验者。我独证而起上慢也。是云□也。下下者。诸经得益者。智慧利益故下也。水者智水。入下也。其智慧引入我心智水而修行得益故。又下也。常有者流通也。诸经流通者。为邻在世之机。流通之故不邻在世。故利益难述。是常也。最劣者。最通善恶而至极云最。从极乐造他力行体。弥陀来娑婆。令来迎众生者。慈悲极显于佛者最胜也。对来迎。自力行不出娑婆之外为最劣耳。

赞叹事

    美称赞叹褒者。赞一切珍事。不过五义利生。故五皆为众生得利益。是故一切利益。摄此五也。

问曰既以念佛名上上者已下事

    此问答者。五种赞叹之中。取上上问之故者。上上人者。对下下人也。上上人来迎。下下人杂善也。随其胜劣者。胜者最胜人。劣者最劣人也。此五种赞叹就念佛。此五种毁谤就杂善也。是则二头法门也。然今此来迎为念佛。此杂善为定散。来迎与定散。而纳念佛一善。今作此间也。其故此十二章者。势至观也。故念佛也。观音者观佛也。故此观念佛一善为体。故念佛观故。邪正结观中。余观结观外也。邪正结观外也。不必为此观极邪正。而通诸观故也。谓以邪者智慧。正者慈悲也。而今于念佛观。邪正结观中者。念佛中纳一切故也。万德所归者是也。其故者。来迎不见娑婆定散者又唯智慧。凡夫方也。此凡夫外。欲显非凡夫之体。且极乐弥陀名号。慈悲佛之名故。虽性空。而慈悲名故。以之作譬也。故此中。极乐依正功德纳此名。娑婆森罗万像纳此名。取定散机方。言往生之业念佛为先。取所譬之方。云选择本愿念佛集。不离镜此影。不离面像此影故。邪正纳观中。以念佛令成能譬所譬也。是以第三章。以十八愿为一部枢楗也。三题亘念佛者此意也。但乍有其体。纳名事者。具足智慧慈悲之意也。故华五义念佛。人五义来迎。一教论五分者。定散五义也。又府藏灵药念佛。醍醐药定散。阿伽陀药者来迎也。各分别五义者释迦教念佛教弥陀教。为作三教也。释迦教者是为权教显教之位。念佛教是慈悲智惠也。实教密教禅门等位也。弥陀教者唯慈悲也。是众譬教。又来迎教也。亦设三药事者。供养弥陀。立四种供养而云汤药。此药子细可寻。然天台。以醍醐为法华。真言夺之为密宗。就此次第。立上宗宗。又次第可夺取之药故。以何药。弥陀独延药供养。是以醍醐为定散药。中道府藏药为念佛。以阿伽陀药为王者。为来迎药故。今作药重也。但取二教论。为今家定散五义。真言许之乎。就之净土家解云。第三法宝者是应身也。以应身说为定散机。净土宗以佛立宗义。今二教论者。以法宝立之故为定散机位。依之五分即定散五义法门也。一素呾缆为序。以经为序。禅定智慧为佛法。二毗奈耶为正宗。以止恶修善为佛正体。三阿毗达磨为得益。以四十一不二。佛法者为证。不舍身而觉之。四般若波罗蜜多为流通。以智慧穷为名。故极乐往生即到彼岸也。五陀罗尼门即为耆阇会。说如上事之中摄王宫会。此会正宗十六观。序分。得益分。流通一切万法。万像。摄之无有漏者言总持故。为定散五义。真言殊以为教至极。今取定散五义。摄一代而为今定散也。不尔。何今选择引此二教论乎。

往生教中已下事

    是上一合杂善与定散故。杂善诸经自力行。定散者众譬教故。分二。定散众譬教之方云往生教也。分别故者。分五义造教重重故也。

问曰若尔者下品上生是十恶轻罪人已下事

    是上念佛摄一切。唯造名号一体。离定散教分。释迦一代之外。立念佛宗义。造出离一行。是赞叹念佛意也。从此问答者。就约对杂善。立四重义。舍释迦教分之方。作弥陀教分也。一独步之义。上化佛来迎章。念佛就行事者无从此表章之外也。其故。从弥陀来迎之外。云无出离之行意也。故化佛来迎而唯赞称佛不赞闻经也。灭轻者。下品上生机。虽罪多灭千劫。不灭五十亿劫也。消一者。但闻佛名二菩萨名除无量劫生死之罪也。消二者何况忆念也。诸教灭一世罪。念佛灭二世罪。治一切病者诸药。治一病者随机也。故今为王者。独步之义也。无比挍。无对扬故。云无对光佛。云最尊第一。最上无物一上无物也二等同之义。但教位。以言教之。喻之故。今生不见其利益。故一位无差别。等上上下下引迦才释也。三胜劣之义。诸经智慧故。被用机三业为劣。念佛慈悲故。离三业功为胜。故其中念佛是胜行。故引芬陀利。以为其譬喻意。应知（云云）
    四取舍之义。舍娑婆取净土。是故有现益当益。有始益终益。现益者嘉誉影护。当益者成佛得果。始益者摄取不舍。终益者常见弥陀也。

第十二付属念佛章

    释尊不付属定散诸行。唯以念佛。付属阿难文。此章付属者。选择本愿念佛之题也。第十六章付属者。南无阿弥陀佛之题也。故云名号付属。今章来迎付属也。来迎云念者。念者机三业。心功也。故是因也。若题选择来迎集者。为众生行上见佛。若题选择见佛集者。为众生行成之利益其故。无众生行。无见佛之义故也。故今以来迎。为众生往生之行。欲众生三业之行。皆显为往生之愿。应知。

本文事

    经说无量寿。释明弥陀者。经观佛。释念佛之意也。此释者。非废定散一向立名号之意也。其故。望字。是欲废定散。立来迎故也。不云事迎故。娑婆无来迎体故。定散外。取名且造所譬也。如辨于上也。

私释下

阿弥陀佛观事

    曼陀罗真身观。经云。无量寿佛。织阿弥陀佛。今又云阿弥陀佛。此意者。云无量寿佛者。智慧简机也。然真身观者。法身也。遍观一切色身。皆是森罗万像。法身体者。以慈悲遍一切。悉成利益。以梵语。为体故。曼陀罗与选择符合而佳。但经明智慧故者。十三观是智慧故也。

是则净土宗观无量寿经意也事

    经明欲生彼国者当修三福故三福共双可往生故。虽无余善。一善皆须往生。故各各许之。非众譬之法门者。不可有此义故云净土宗观无量寿经意也。为此众譬释净土宗观无量寿经。故从上已来众譬。今有付属来迎章。结释一经而已。

问云题密旨异事

    是娑婆为显。净土为密。旨异者。智慧书此旨也。娑婆秽恶为旨。净土常住为旨。娑婆三恶为旨。净土无三恶为旨。娑婆更三恶道为旨。净土不更恶道为旨。真言显密废立者。作娑婆。净土也。为显此义致此问也。全非问真言也。秘者念佛。密来迎也。显此义云真言也。即身成佛。阙无余教者。指净土也真言者能譬教故。以净土教可入眼也。就之有重重。一大日宝冠无上佛上。不可着冠。二大日白色衣色本也。同凡夫。不作佛替。三大日。以相克为其体。四法界智。作娑婆中。五号真言。是词宗而无体。是于真言家者。以之为甚深法。从净土者。是皆净土能譬。立不可极之也应知。

问曰尔前经中何摄法花乎事

    尔前权智慧。法花实慈悲也。权者定散。唯智。实悲智。念佛。偏圆来迎。唯慈悲也。智水。机三业。悲火。佛他力。都不可同一。真实至诚心也。四十余年未显真实是也。如解先法华十如是。净土法界众譬。明十如是。相。性。体。力。作。因。缘。果。报。本。是从日观。至观音观。为法华法门。此上十一。二。三观净土也。法华明观音观。此上不明十一。二。三观。故不说广说众譬也。是故法华。犹同诸经。不离机三业也。法华明至观音观。净土明弥陀法门。应知。

念佛义如常事

    下辈所明念佛之外。云次念佛者。所纳下辈念佛名号。定散外所出念佛来迎也。然明专称弥陀佛名而。云如常者。来迎纳名号。言念佛。释如常也。一部偏取十八愿为体也。例往生要集一部。如为令无偏执。劝自力念佛。遂不显道和尚他力念佛。今又隐来迎。以名号为体。明念佛也。不知口传人皆迷之耳。

问曰何故以定散诸行而不付属事

    此问曰。观经一部皆废而。只以来迎立之。故定散并宗义。皆为问言也。问起从非故。为问言者。皆废之。故为废教。观经一部为问言也。就中有二者。一来迎。二念佛也。中水火二河。火来迎。水念佛也。废观经定散。不废双卷经四十八愿者。观经教位故。为释迦教分。废之。四十八愿者。来迎故。为弥陀教分。令止住百岁也。

指十八愿事

    有定散本愿。众生本愿。国土本愿等。今以来迎一行。选择故。还第三章。云十八愿。偏取临终来迎为本愿也。选择唯废立之。

问曰若尔者何故直不说本愿念佛事

    是说定散诸善。显念佛胜也。故引例证。如法华秀三说上。已说者定散。今说者念佛。当说者来迎也。既以法华。从净土家会之。先引二教论。以五分。为定散五义。以真言。纳净土。今以三说。作定散。念佛。来迎三重。此外以法华。为选择本愿念佛。以法华纳净土也。以天台真言等不会通者。不立净土废立也。

今定散为废而已下事

    观经定散。本誓愿定散也。又要门定散。开三心即便往生。然今废之其心甚难测乎。就之废观经定散。有五意。
    一废立。以观经五义。纳一代诸经。废之者。一代皆废之。故废教而取净土来迎。期临终往生。废教立来迎。
    二众譬。观经说我今为汝广说众譬。其众譬。正宗定散十六观也。是则。世间。出世。善恶。因果。皆摄此中。皆为显弥陀来迎为能譬教。显所譬来迎。
    三他力。八宗九宗。皆护三业功。作修行故。于今未离生死。今就佛力来迎故。生死皆离之无烦也。
    四出离。韦提。化前教前。虽修行。不知出离。光台现十方净土之时。觉出离。请极乐。出离之路无二故也。
    五教外。从旷劫无数劫已来。随佛教。娑婆想净土。我身想佛身。修之修行而。自他同流转。今觉教外。早有成佛得果正道。不知于今流转。觉之菩提开掌。即疾也。有此五意。废观佛教而。立来迎行也。

凡定善者夫依正之观悬镜而照临事

    问曰。定散者为所废。重显利益。况前释定散。云大概如此。有其意乎。答曰。释迦教。定善经定散。经道灭尽故废之。今弥陀教。散善经定散者。止住百岁故。举功能。明利生也。
    问曰。释迦教定散。与定善经定散。有同异乎。答曰大异。其故。释迦教定散。造定散机。故诸经定散位也。是云非本愿定散也。定善教定散。弥陀本誓愿定散故。云要门定散。是念佛位定散也。散善经定散来迎位也。但释迦教。与定善经。如序题门。共智慧者。定散机与念佛一合也应知。
    悬镜而照临者。如执明镜自见而像也。镜者定散之机。发三心者云明镜。自力修行者。随有灵验。弥增慢心。故阴也。三心觉佛他力故明镜也。镜影者念佛也。名性空者影也。众生称佛名。十万百万。是云影。写镜之影者。众生称名也。面像者弥陀来迎也。面为来迎佛体事者。具足五大者。凡圣俱成体也。面者具足五大。为佛体也。为佛体故。我目不见我面故。我目迷凡夫眼也。此眼不见面者。隔迷悟故。我迷曰。悟佛体而。此面不见也。我目不见方者。悟境界者佛也。以五大造体。面已具足五大者体也。我面为佛体。地者口也。水者耳也。火者舌也。风者鼻也。空者目也。故面一所。备五大为体也。不见目故云佛体。次镜者众生者。有明无心乎。是净土机也。是云无有出离之缘。云失意聋盲痴人。虽我意有往生愿。愿者有无唯一也。如有如无。利益依行即成也。然其行就佛。以来迎行成往生故。行就佛成往生。愿有机。无其要。故愿行共就佛成往生。故机云失意聋盲痴人。故以目为行。以意为愿。愿行俱就佛。故面有目意见镜影也。就之面目有迷悟二。目就机不见面。是为肉眼面即佛者。目即佛来迎之行也。此时目备五眼。其故见镜影见众譬也。镜者法界体。影者法界之名也。娑婆法界．皆见具名体。是为众譬见。镜见机。影见念佛。法界万法皆是者。觉具名体。云众譬之见。见众譬者。不具足五眼者。不可有此见。依正之观者。依光台极乐。正第七观也。照临者。指来迎也。指掌者。如观掌中也。掌中。作入十六观。从手外。无世间出世之法。委细有曼陀罗缘起经。往生之愿三心也。速疾者指即便往生。今所明定散之功能。释定善经定散也。故面面显功能也。具忆者。即真身观。不可具说之具也。但当忆想忆也。依心眼者。说不说。明不明。皆显眼前也。

诸行非机失时事

    韦提。期入圣得果之益而。为自力修行。空漏无利益者。非机也。时者行也。不知他力不愿往生。失时也。

当机得时事

    待临终来迎者。当机也。得时者。修念佛行。昼夜无懈。

感应岂唐捐哉事

    自力修行者。月阴心浊也。三身门简机故也。自力修行杂毒故也。他力修行者。月澄心清也。从佛方造行。机方有愿故也。

随他之前暂虽开定散门已下事

    开者止住百岁。闭者经道灭尽。随他一代化前序教。随自自开众譬法门也。闭定散门者。智慧法门者。必生灭也。众譬法门者。慈悲故。不生不灭而。止住百岁者。永不闭也。一代分二。开闭者定善经。永不闭者散善经也。

遐代事

    观经云汝好持是语之流通。依双卷经者。寄众譬者。永不闭故。止住百岁也。是云汝好持是语。若依智慧。有开闭故。必可经道灭尽也。

第十三念佛多善章
以念佛为多善根以杂善为小善根之事

    从十三章者。寄阿弥陀经。以无量寿经。为定散机。以观经为念佛之愿。以阿弥陀经为来迎行。以三经作机愿行也。但十三章定善也。以观经。释之。从十四章。作三辈。可引阿弥陀经。然从杂想取阿弥陀经故者。杂想是能请定善结观也。但韦提。于第七观。请佛菩萨求往生。尽普观自往生也。杂想是别有告命。韦提请之外也。是可为佛自开也。何以知之者。第七观住立来迎佛者。非韦提请。请所观境。故序分思惟正受之中正报。于第七观请之也。故佛答请第八。九。十。十一。十二。皆依韦提请为定善所观之境。不请住立来迎之佛体。是明也。但今选择。于第十三章。引阿弥陀经。是来迎位也。第十三定善。非九品来迎。从十四章。可引弥陀经。次曼陀罗。于十三观。织立佛三尊。是第七观住立三尊也。不织第七观而。来此三尊织。选择与曼陀罗其意是一也。先选择者。杂想即自开也。韦提请外有此观。是则第七观住立来迎。自开故韦提不请之故。释尊于能请重。欲显来迎佛故。开此观云杂想。佛智有杂想。自开慈悲。能请智慧。纳此观。佛果觉悟。因位修业。纳此观。置中通上下。其故。欲令从他力超世之慈悲。生世间出世一切万法也。是以智慧终。慈悲始。在自开来迎而。从慈悲皆造显万法也。曼陀罗又此意也。第七观不织者。韦提似请此佛故。不织也。织结观者。通上下。欲此来迎为一经之体也。若此来迎取散善者。不通定善故。当定散各别。若依韦提请者。留定善而。不可通散善。故请外者通九品。在定善。欲摄定善之意。故经有二重意。说如先所说无量寿佛。是智慧。说阿弥陀佛神通如意于十方国变现自在者。慈悲也。以梵汉异。通上下也。

大多胜事

    大小定散。多少念佛。胜劣来迎也。表章书大小之小者。此章者。来迎始故。纳定散。念佛。来迎也。故少善根者定散一日七日名号者念佛。临终阿弥陀佛与诸圣众现在其前者来迎也。因缘者六缘也。

善男子善女人事

    上章上上人。下下人。同之故。此善男子释造罪人也。云九品之机意也。选择本愿念佛之题者。专有此经也。其故。余经者有诸善。有本愿。此经云不可以少善根。废立在从念佛之外。大善是本愿念佛也。此经说念佛与来迎。不云本愿者。念佛。来迎。即本愿故也。得此意往生要集。来迎就本愿也选择亦如是。一心不乱者三心也。心不颠倒者临终正念也。

长时起行倍皆然事

    若一日若七日者。若字不定故。此若者。通若百若千万。及一生者。云长时起行倍皆然也。七日纳慈悲者。智慧全不可限于七日也。

私释下

    大小者定散也。今就少善根。作大小也。少者念佛。善根者定散也。有二。故取少作小也。大善根者。众譬定散也。小善根者自力定散也。守我三业许故云小。多者一日七日名号。具足慈悲。智慧故。多念佛也。自力念佛慈悲阙故。少念佛也。佛来迎。离机。离教故。胜来迎也。平生证得圣来迎接者。劣来迎也。以智慧。从机方作之。小少劣也。以慈悲从佛方作之大多胜也。故摩诃义。不可有诸教也。若诸教通而有此义者。唯慈悲来迎。不可释之。是故。以念佛开一代故云清净。云真实。云秘密。云摩诃。皆是就他力明之。自力者永不可有此义也。上章虽云恶。□恶。下下。常有。最劣。未云对杂善。今对阿弥陀经来迎之时。放言云小少劣。是则嫌自力三业机方也。

龙舒净土文事

    此二十一字。无流布经故者。欲不说摩诃义也。其故诸教摩诃。皆欲显为阿弥陀经之意也。一代圣教。悉是小少劣也。依智慧。依众生根性故也。净土教独。为大多胜。寄佛本愿。出娑婆故也。

其义应知事

    问曰诸教名小少劣。念佛名大多胜事。依慈悲以他力。义诚可成。但当文。无此文云何。答曰。释家无文。何有此义哉。经云。若有善男子等。执持名号。若一日。二日（云云）此下长时起行故。若一年。若百年等也。是行多少浅深不定也。亦明行利益而。经云一心不乱其人临命终时阿弥陀佛与诸圣众现在其前是人终时心不颠倒即得往生阿弥陀佛极乐国土（云云）以若言。行有一日并百年。利益者唯不论行多少浅深。明一心不乱而预弥陀来迎。往生极乐。此事无一代圣教。不谈八宗九宗。其故者。行少浅者。利生又可少浅。行多深者。利生又可大多。是故。欲被利生多者。令从一日者十日修之。从一年者百年励之。致行功。若不论行多少而利生令等者。有励行者。然今他力来迎行。所不及余行者。不论行多少浅深而。等被利生。不漏往生故。嫌余行。云小少劣者。利生不定也。修行定设。有无难知。迟速无期。是云下下最劣。今念佛行者。不舍一念。不舍一称。临终之时。皆遂往生。是云大多胜。其义应知者。是也而已。

第十四念佛证诚章

    六方恒沙诸佛不证诚余行唯证诚念佛之文。
    六方恒沙诸佛证诚者。自开来迎也。故当上辈。引证诚。佛有三身证果之觉。是为智慧。亦有超世慈悲之悟。二觉。诸佛俱证无阙。譬如车二轮。如鸟二羽。如人二手足。如世间水火。以此二理。即成一体。依之。佛觉此悲智二法故。为果上尊。然为显此二觉替。造二佛。诸佛用三身智慧。弥陀由超世慈悲。为能赞所赞。然智慧。以数作之慈悲以一作之也。故有二名智慧。分别善恶黑白云智慧故也。慈悲唯一体也。超世慈悲极一显德也。天为日。国为王。是以诸佛弥陀虽为一体觉。慈悲有数不显德故。用弥陀为所赞。诸佛智慧有数。显智。故用三身觉。为能赞。诸佛俱证诚弥陀。令知二觉为一体也。

六方恒河沙佛证诚事

    智慧极六故云六方。十方悲智圆满也。今从三身门智慧造证诚故。六方摄十方也。恒河沙又数穷也。以智慧作之。从六方之外无方。从恒沙之外无员也。但于彼彼土说弥陀超世慈悲。令知十方众生故。非如多宝佛证诚法华也。是恒河沙佛。皆有秽土证诚之。今释迦赞诸佛之时。舌相覆三千。但于身上者。释迦不言我舌相覆三千。诸佛者皆又释迦赞如此也。释迦虽不言我身舌相。说我见是利故说此言。是则舌相之意也。

本文事

    证诚引六文者。配先六观为智慧穷也。证诚可为慈悲极耶。诸佛成恒河沙。令知十方众生故。佛智穷者。极证诚故。智慧穷兹尽也。从证诚念佛上。不可有佛智慧也。故配先六观也。

自然坏烂事

    问曰。此释前。称弥陀愿极乐之人。不可漏一人。然百千万人中。若一人不生者。十方诸佛舌。皆可坏烂。此义云何。答云。是等文。净土家秘事也。以凡夫智。不可商量。往生要集。都不引和尚家肝心。乍见残之者。此他力法门者。为难信。秘密故。秘和尚己证。一向劝自力。欲教入和尚家释也。今此释。和尚能悟慈悲所明也。慈悲者。但云有事也。曰日朝可出。夕可入。夏可暖冬可寒。水可冷火可睹。皆是慈悲也。故佛。言我见是利故说此言。随机根性。言无事。是云智慧。言随他是也。世间日出明时云黑白。云有无。皆有体。不空也。故释慈悲者为日观。

证诚护念一事

    证诚者。证诚往生。是后生。佛来迎火体也。护念今生利益。是无其护念体者水。此为后生往生。有今生护念故。水火一体者。水说纳地。真假一同法门也。

十地愿行自然彰事

    韦提。请第三地。云思惟正受。思惟者定善。正受念佛也。即云定散文中唯标专念名号得生。此思惟正受。为十地愿行。从日观。至观音观。说菩萨十地也。初地无生者。入正宗。解众譬。得往生者云初地。无生者。于第七观。见住立佛。悟他力。得往生。云七地无生。是思惟正受者。思惟成愿。正受成行。云愿行。菩萨十地。觉经百劫修行。可得万行。只今。一念觉之云自然彰也。故至西方者。第三宝地也。

深信释重引事

    诸佛证诚者言念佛。往生极乐。千万人皆可生。若一人有漏者。诸佛舌。悉可坏烂。又言报佛。化佛。若一。若多。遍满十方。吐舌。耀光。往生极乐。是虚妄。就诸佛有此二证诚而。深信无体故。通慈悲智慧证诚。就慈悲。证诚一人不漏。就智慧。证诚一人不往生也。故深信无体。故一向不取念佛。今释不证诚余行。唯证诚念佛。重引深信释者。无体故。深信取智慧证诚。今重释之。为念佛证诚之意也。故为造三身门。明化佛。报佛。吐舌。耀光。从三身门智慧。期娑婆得道。不许他方往生。从慈悲。期他方往生而。不许娑婆得果也。是造二。显慈悲智慧之替也。但配宝树观故。证诚从智慧。无他方往生者。不知果故也。证诚从慈悲。无娑婆得果。以他方往生。为佛法至极之利生者。知有果。觉他力故也。

百宝莲华应时见事

    百者得益。千流通万耆阇会也。故百者往生也。宝者往生不退也。莲来迎。华念佛。名故极因也。莲者因果俱时者。为十方众生。成正觉。故彼此三业不相舍离而。众生不离佛。佛不离众生。心心念佛众生忆念佛者。即亦佛忆念众生。佛心而相合。三业专心念佛者。亦得往生。是为宝池味也。厌苦缘坐百宝莲华此意也。佛与众生。因果不离故。念佛预来迎也。华念佛也。坐佛来迎也。因果不二故。觉预来迎而得往生。为宝池味。中辈百宝华此意也。中辈小乘。得此觉笼三心花也。

不但本师金口说十方诸佛共传灯事

    三世诸佛智慧穷者。证诚弥陀慈悲也。故云想观。引诸师释者。诸师。诸佛。一代皆集其智慧所极者。唯证超世慈悲一也。一切无其外智。应知。

私释下

    初问唯慈悲。答本愿也。问答来迎也。本愿他力。非三业自力。难信法故。有诸佛证诚也。次问答者。念佛慈悲智慧解二也。证诚不有定散也。娑婆中自力三业修行。不可有证诚也。

第0章 选择密要决卷第四（终）

第0章 选择密要决卷第五

      西山善峰寺沙门证空记

　　　　　　　
　　　　　　　
　　　　　　　

第十五念佛护念章

六方诸佛护念念佛行者之事

    中辈智慧。护念今生利益也。尤护念可就念佛也。来迎念佛者教外利益者。不依经文也。第一第二假观境者不依教文。四修来迎者不依经文此十四十五。又不依经文者。有造教外之意也。

本文意

亦无横病横死横有厄难事

    横者除往生障也。假依先业。虽入水可死者。今生入水而死为往生之障者。不可入水而死。是云横也。然则行于行。学于解。为障碍。为魔事缘者。速去。远退。永勿顾今生得利。

除不至心事

    不发心者。不觉众譬。不觉众譬者。不知护念也。发得三心。不知护念也。故本文。先举此文也。有其意。应知。

今既有斯增上誓愿事

    定散机也。定散上念佛增。念佛上来迎上而共离机三业之功。一切同有此护念耳。

私释下

    护念有三。一者六方恒河沙诸佛。阿弥陀佛无数化佛。二者观音势至无数化佛。观世音大势至。二十五菩萨。三者一切诸天。四天大王。龙神八部。一者佛护念。夫护者云万法体有法界。念者云随身不离。佛护念者。世间万法。皆成从他力而成利益也。护念者。扶身。养心。拂难。满愿也。衣食二事。身心诸具。我不励而扶。自不营养心。有娑婆满法界。昼夜利益养我等。是云佛护念。皆从依为他力利益也。是为慈悲利益。二者菩萨护念。是智慧利益也。随众生心满其所愿。付衣。付味。随所愿。如心。如思。成念数。袈裟。成弓箭。甲胄。皆是智慧利益也。三者四天利益。行四方。随身不离其具。成笠。成履。成乘物。成宿屋。随我身。昼夜不离。是云诸天四天利益。说诸佛如来。是法界身。入一切众生。心想中。阿弥陀如来。成法界体。利益一切众生。以成现生利益。以之为众譬。教后生往生。故此护念。不觉众譬。难得故。云除不至心。应知。譬如王在国。民悉安乐。依成弥陀法界。以说诸佛如来。是法界身。入一切众生心想中。我等今生安乐者。偏是三宝诸天护故。得安稳。以之教喻往生。云众譬也。是净土秘事。努勿妄。说矣。

即遣二十五菩萨拥护行者已下事

    行安稳。坐安稳。昼安稳。夜安稳。一切时。一切所安稳。不不恶鬼神得其便也。

遣无数化佛菩萨事

    是娑婆法界。有慈悲智慧。万法皆只今为我成利益者。佛菩萨此来护念也。

百重千重围绕事

    百重者。一切物显体。千重者。一切物彰名随身为利益也。行品来迎。护念品念佛也。是为现当护念也。

延年转寿

    是观念法门。护念增上缘释也。但此下。云长命安乐。今略此句乎。观念法门者。明护念增上缘故。可有今生之利益。选择者。造临终来迎故。不祈长命安乐也。延寿转年者。造至临终故。现生尽之也。其故者。私释下。一文无私释。偏引本疏文。然私释智慧。本疏文慈悲也。智慧皆成慈悲者。皆成后生往生而今生智慧。皆只今成临终来迎也。是故护念者为往生护念也。往生胜负者极护念故也。

第十六名号付属章
释迦如来以弥陀名号殷勤付属舍利弗等之事

    从上第三章。至第十五章。以念佛表章。是来迎也。至第十六章。云名号付属。是南无阿弥陀佛也。故题选择本愿念佛者。皆表章念佛。题南无佛。今表章名号付属。表章往生之业念佛为先。是举善导观经疏者西方指南行者目足。然今题本愿念佛。是云来迎证据者。中品下生。说法藏比丘。四十八愿而不说来迎。余品。九品皆有来迎。中品下生不说者。四十八愿。即来迎者。四十八愿之外。不明来迎也。是故四十八愿证据也。云念佛。是复云来迎者。如先明。下品下生。第四大文。云从如此愚人。取至生死之罪。释闻法念佛得蒙现益。是则灭罪。今生利益者。云得蒙现益。取至生死之罪。明现益者。偏现生也。然此下。分十句小文。其九十小文者。大文外也。九明临终正念。即有金华来应者。来迎也。即上品下生。就说阿弥陀佛。及观世音。大势至。与诸眷属。持金莲华化作五百化佛。来迎此人。释之云弥陀与诸圣众。持金华来应。故来应者。释来迎也。是下品下生经文。云命终之时。见金莲华犹如日轮。住其人前。是来迎也。金华者第七观来迎也。犹如日轮者初日观也。下品下生者。十六观结观也。以一部之始中终。为显念佛摄来迎之意也。十明去时迟疾。直到所归之国。是往生也。此九十小文。密纳念佛。云现益。九来迎。十往生也。来迎。往生者。当得往生也。得蒙现益者即便往生也。此即便往生。摄彼后生当得往生。现益之念佛摄九十当得。题选择本愿念佛也。是秘事也。念佛现益者。至生死之罪称念佛。然不摄九十当得者。非念佛。非现益故。九十当得。摄取便念佛。号证得往生也。是故就名号。造八种选择者。题选择本愿念佛名号纳来迎也。

本文事

    阿弥陀经本文。非阿弥陀经。是一代圣教。法会结愿之文也。其故。无量寿经者。一代始。唯智慧者。灭后为体。云我闻如是。观无量寿经者。一代中也。说定散二法。阿弥陀经者。一代终也。题在二佛。俱梵语也。是显唯慈悲。结佛智方便。

世尊说法时将了事

    一代教说。以弥陀经为终。故同涅槃经也。就之有数义。一涅槃经说法仪式。专如极乐。二法事赞。明双树林下往生乐。既有八段。表八本至第八观。三双树林决断之时。于净土法门。永无决疑故。以弥陀为涅槃会。临终往生之法门故也。

见有修行起嗔毒事

    法华时。五千上慢。起坐者。此故也。自力修行。入圣得果之前。净土往生。众譬法门者。最难信故。舍之也。十如是法门。是众譬法门也。种种因缘者。即序分六缘也。种种譬喻者。正宗众譬也。令离诸着。娑婆云净土。我身云佛。是云着也。智见者念佛。波罗蜜来迎也。皆己具足本愿念佛也。

未可得离三涂身事

    自力修行。永无出离生死。唯以往生极乐。为出离一事。不信之者。又永不可离三途也。

私释下

    三经者。先以三经造一代。第一章明一代废立。经引阿弥陀经结文。为一代结愿。次明十六章造三经。次造八种选择。选念佛一法。次三经克体。选择本愿念佛也。今造八种选择意者。题目云选择本愿。就之者。一向选择极因愿。故似果体嫌。故今释八种选择。极佛果。表此总题也。八宗九宗一代圣教。悉是因宗。偏以法宝立之。取三业之功。凝观道皆法僧宗也。从净土宗之外。无佛宗。造此土得道。法僧宗者论三业之功。是故以法僧二。为八宗九宗。然今立娑婆之外佛宗。舍三业之功。弥陀宗也。故诸教永无此八种选择。应知。三经念佛。有何所不足。犹引般舟经。是三经之外造来迎。以弥陀我名。欲为教外之意也。

称名必得生依佛本愿故事

    称名必得生者。题目南无阿弥陀佛也。是名故。注往生之业念佛为先。失利益之意也。依佛本愿故者。题目选择本愿念佛集是也。设二题目之意者。名体造因果。令有德失。显具足互二也。体本愿。因也。称名果是名也。下辈念佛。以九十小文。故是今作得生。许出离也。圣道自力者。付机作愿行故不出离。今分佛与机。佛体故成行。众生成名故作愿也。应知。

问曰华严天台真言禅门三论法相已下事

    诸宗释。皆为摄净土。造三个问也。

且由之事

    上造三个。连诸宗故。皆八宗九宗。领我家故。无偏而云且。

况师资之释其相违甚多故不用之事

    师和尚一向他力。弟子怀感专自力故。云相违。问曰。怀感何以为自力。以殊胜别愿专劝他力念佛乎。答云。是三昧发得人也。导和尚。诚不可违欤。但其相违甚多者。嫌自力言也。一部问答。皆以违和尚释之意。其中。一造三身门位。犹不出诸佛觉中。虽有殊胜别愿。佛不出三身门者。其别愿可假。昔延喜御宇。以菅相丞。且虽造王位。非刹利种者。震旦相者。嫌王位非舍之。是亦复如是。虽剑殊胜别愿。三身门佛者。正本位时依报身觉。可离殊胜别愿。同诸佛位也。今意赴有缘。时临法界。三身门上。立超世慈悲。造弥陀故。永异诸佛智慧。故地前。地上。化佛。报佛难之。往生净土。云虚妄。是三身门智慧。不及超世慈悲故。致难破也。为三身门佛者。智慧同故。不可有其难也。二土娑婆外。不立之。依修因感净秽。是又今别东岸西岸。造九方西方。以悲智分净秽。以通别为诸佛弥陀。凡夫乱想恐难生者。秽土论众生三业之功。净土舍三业之功。以序题门说人门。造定善经。散善经。一代别二。分诸佛弥陀。感师所不觉也。三众譬事。感师偏依机三业。不觉众譬法门。引诸经要文。劝往生要行。一部问答。唯有之。今一代八宗。九宗。世间。出世。无舍一尘。皆为往生极乐之众譬。四感师者。造五逆重罪者。具足十念。即往生。若不满十念。不可往生。今作抑止摄取。除不造摄造。是为他力。永离自力分。五感师。即劝闇室念佛。云行者所知。今劝三心。舍三业之功。立无疑无虑信心。一切善恶凡夫。乘佛愿力。皆得往生。如是一都疑。论相违。而皆非也。问曰。三昧发得上。有如是相违乎。答云。于三昧发得智慧。有三种异别。一者定散位智慧。留心。守机功。不离定心。息虑疑心为体。二者念佛之位智慧。舍诸佛归念佛。厌秽土欣净土。阁自力期来迎。三者来迎位智慧。娑婆外立净土。舍定散行。劝念佛行。造众譬法门。舍机三业。三身门觉上。立超世慈悲佛。以极乐一土。教出离生死。依弥陀来迎。别秽土恶难。以此智慧。为修惠极。导和尚者。证此智慧。独劝他力念佛。怀感者定散智慧位故。云不用之。应知。

道绰念佛得往生否事

    师为弟子位事者。净土宗义。子禁父居王位。故作众譬也。父智。子悲。师智慧。弟子慈悲也。师者哀弟子故也。净土门禁智慧。生慈悲故。今弟子居师位。智慧摄于慈悲也。

七日不萎事

    莲华者念佛也。七日慈悲。智惠也。阿弥陀经法门也。故不可萎也。

三罪事

    一罪者。我等凡夫。并出家辈。皆有此障罪。出家僧。怪出世。重世间。不敬三宝。归敬檀那。永不恐冥照览。无惮之。唯惭人见是为第一罪。二罪者。盗常住僧物者。取寺供料。供米。庄□。田^7□等。养妻子眷属也。是为第二罪。三罪者。为趋世间。悲民烦人。唯贪一身得分。不知他人难也。不恐冥三宝者。不知来迎也。盗佛物者。不称佛名也。贪世间烦人。悲民者。不知定散机也。是为第三罪。不知此定散。念佛。来迎者。有此罪。每人堕地狱也。

引证定分事

    问曰。今引证定分。为选择。有何要乎。答曰。有五义引此文。一者立佛智废因位智。二者立弥陀废诸佛。三者智慧中摄果得。四者止住百岁显教益。五者此疏是同经法。
    一者立佛智废因位智者。导和尚观经疏者。非三身门智慧。是以佛智为果。以三身门智为因故。今证定分云。明某今欲出此观经要义。楷定古今。若称三世诸佛。释迦佛。阿弥陀佛等。大悲愿意者。愿梦中。得见如上所愿。一切境界诸相。此意废一代智慧。欲显果位佛知。故无诸教而为佛智。若同三身门智慧者。岂今始可赞求灵验耶。
    二者立弥陀废诸佛者。即证定分云。自此已后。每夜梦中。常有一僧。来指授玄义科文。既了更不复见。后时脱本竟。后更至心要期七日。日别诵阿弥陀经十遍。念阿弥陀佛三万遍（云云）今一僧者即弥陀佛也。诵经念佛偏有弥陀。是一向依弥陀废诸佛也。三者智慧中摄果德者。证定分云。上来所有灵相者。本心为物。不为己身。既蒙此相。不敢隐藏。谨以申呈义后。被闻于末代。愿使含灵闻之。生信。有识□者西归。以此功德。回施众生。发菩提心。慈心相向。佛眼相看。菩提看属。作真善知识。同归净国。共成佛道（云云）就之今私释智慧也。然私释重引证定分。是果德摄于因。以佛果功德摄凡夫之意也。不而何今私释位引本疏之文耶。四者止住百岁显教益者。三世诸佛慈悲以。摄弥陀故。此慈悲永止住而利益众生。故经云。纵有大火。充满三千大千世界。要当过此闻是经法。受持读诵。其有众生。值此经者。皆可得度。是则一代中。诸经者虽值多漏者。佛果慈悲。摄万机无舍者。若分火中虽得闻。千万人中。一人不往生者。佛慈悲不可有。此说空。众生烧杀大火。为佛有何利生哉。是则弥陀超世慈悲故也。
    五者此疏是同佛经法者。人师释。可有不必称佛智。然今述怀言。此义已请证定竟。一字一句不可加减。欲写者一如经法。此一字。有可一异经之意。全分此疏。如经敬之也。就之。慈悲法门者。为后世利益故。有无决定。其教无疑。谓临终来迎。后生往生。其言正定也。故今以慈悲。开之教故。其释决定。智慧法门者。今生故。有无不决定。是超世慈悲宗故。云如经法也。为显此五义。引证定分。应知。

第一夜事

    是定散也宝山者。慈悲云山。海水充满人当漂。然山高人安乐也。故极为慈悲。故云山。娑婆智慧为海。故云生死大海。百重得益千重流通也。慈悲有四十九重。或坐智。或立慈。语散。默定。动身手来迎。住不动念佛。

三具硙轮已下事

    三具定散。念佛。来迎也。硙者众譬也。上为慈悲为来迎。下为智慧为念佛。中入谷为众生。成米者往生也。道者往生安心也。边者横十方众生也。独者三心者。一人发得一人生也。以三心发。为我往生。转者凡身忽转生净土也。定散教教来迎。有一人乘白骆驼。定散之行最劣下下故云骆。白善色也。决定往生者定散。教三心安心也。三心云毕命为期者。以我往生要期。云毕命为期。不敢生于懈慢之心。净土嫌懈怠与上慢也。

第二夜事

    是念佛也。在者通慈悲智慧。七宝树念佛。绶重故也。莲华念佛。因果具足故也。下智。上慈悲也。十僧者智慧圆满也。即念佛也。天衣者来迎也。身业饰也。

第三夜事

    来迎也。幡者来迎也。敌对烦恼之饰也。五色者念佛也。

静以善导观经疏者已下事

    善导和尚观经疏四帖。法事赞二卷上下。观念法门一卷。往生礼赞一卷。又云六时礼赞。般舟赞一卷。是云御疏九帖。往生要集三卷。各分本末。六帖。选择本愿念佛集一卷。分本末二卷。已上八卷。是云净土本疏。三部经。无量寿经二卷上下。观无量寿经一卷。又云无量寿观经。阿弥陀经一卷。是云净土三部经。为本经。已上四卷。本论一卷。天亲菩萨作。无量寿经优婆提舍愿生偈一卷云净土论。又云往生论一卷。亦当麻曼陀罗一铺。是净土家灌顶秘事也。以之已上净土宗为本书。行学俱有是。为一宗建立而已。

西方指南事

    南者修行方也。西者菩提方也。修行者无从西方往生之外。西方往生者为成菩提也。今为显行果。言西方指南。行者目足。目者三心。足念佛也。

西方行人必须珍敬事

    就珍敬有二义。下云今日云水月。三光之中。日譬来迎。月喻念佛星喻定散机。定散之机方。为本疏法门。选择体。以念佛。来迎为本。一者珍敬者来迎也。是日为来迎。净土法门者。造五大。五行。五色。譬定散。来迎。念佛。序始禁父。禁母。日水。贪嗔也。为水火。正宗始日水。是贪嗔。为水火。散善始有二河譬。是为五行。下品下生云见金莲华。犹如日轮。莲华水。日火。是贪嗔也。一经始末。皆是以贪嗔为体。水火开此贪嗔也。唯世间出世。为利此众生贪嗔。佛慈悲开一经开一代造万法也。其贪嗔利益至极者。今此选择显念佛来迎二利益。以之利益一切众生而已。今选择终造此义。西方西。指南南。目东。足北。就中之中土。是五行也。西金。南火。东木。北水。中土也。故珍敬者是来迎也。日是火体也。选择本愿念佛者日也。下至于今日即是也。日每人见出之共珍敬也。
    二者珍敬者念佛也。是月也。下云水月是。有升降者。月德也。上十五日。月升作暮下十五日。月降作晓。待得出于山。是又珍敬故。以水火譬念佛来迎。以五行。作相成。教往生。即得月者。如念佛以破夜闇。晴轮回之闇。得日者来迎。生死闇即明也。故云珍敬。以世间举动。喻出世往生。令成无疑无虑之信心也。

传说直说事

    传说者。娑婆与净土。分别之而作东岸西岸是也。直说者。娑婆与净土。无二而作一如是也。圣道教永无传说法门。直说法门为圣道至极。今第八观者直说法门。真身观传说法门也。是为教位。又水观真假说合。是圣道教至极。是直说也。分别假观真观。是传说法门。有重重。应知。

相传事

    有一果相传。如曼陀罗注。慈悲。智慧极慈悲。为净土相传。智慧。慈悲穷智慧相传者。圣道教废立也。

梦中有僧指授玄义事

    梦中分别慈悲。智慧也。苦乐虽受身心。唯有心苦乐。无身苦乐也。身慈悲。心智慧也。今生为智慧。万法无始终。须臾生灭故也。智慧性空而如幻。后生为慈悲。其体往生极乐。具三十二相。成金刚体。是故以梦境。为今生之苦乐。梦中苦乐。虽有苦乐。唯有心为智慧。如注先。依劝今生安心。即显智慧于梦中。所授也。
    一僧为弥陀应现者。导和尚既为弥陀垂迹。是是三身门上超世慈悲也。此上何以可应现一僧。就之有二意。一者三身门智慧。弥陀乍同诸佛。而意赴有缘。时临法界（云云）虽证三身化益。是平等也。是为发遣释迦之重。今和尚者此位也。二者超世慈悲弥陀。是三身门智慧上超世弥陀者。光中如日无对物。本愿超诸佛故。他力来迎之前。所不及诸佛悲智也。故今为导师。成知识。教示出离也。是为第七观住立佛。梦中圣僧者此位也。是有三重。能破三身者唯三身位。是定散重也。发遣三身者念佛重也。是为证诚诸佛。和尚此重也。超世本愿者来迎重也。梦中是也。故和尚。智慧之上非弥陀慈悲者为谁。是以一僧者弥陀。应知。授玄义者。废释迦一代说教。此玄义。立弥陀超世之慈悲故。全非智慧法门。明其相违。一释同发菩提心。往生安乐国。是全非娑婆得道。不所期四土不二也。二序为题。摄佛法克体。正宗立净土为取住立佛体也。三云虽言两会正说。总成期一。故名一卷。然调卷不同。不必以所以而分卷数。尔今此经之一卷。若有所以者。一代五千。七千。皆可立其所以。是则以诸经。为智慧卷数。以此经为慈悲卷数之意也。一代与观经分悲智者。显定善经。散善经也。如是相违。七门是多而已。
　　仰讨本地者四十八愿之法王也十劫正觉之唱有凭于念佛俯访垂迹者专修念佛之导师也三昧正受之语无疑于往生事。
    是文先师之述怀也。所记选择一部肝心。唯有此文。外人永非所知。先师或时语言。此文导和尚梦中所示给文也。我六七年已来。秘密心中。得往生证（云云）先就此文。作不审。显义意。讨本地者因也。仰者果也。慈悲也。书仰者向果可明也。归因位是一难。法王者。是又向果可言佛王。弥陀言法王者。同三身门佛。上引二教论。特真言立第三法宝。欲令觉净土显为佛宗而真言所不及。然今弥陀云法王者。唯同诸佛。又来迎譬阿伽陀药之时。云王三昧。不云法王。是二难。正觉之唱者。此唱字者。就定散之教。云口音陈唱。是定散说也。又第三章。就念佛。分定散。念佛。来迎之义之时。观经来迎。大集经念佛。怀感释定散之位也。其定散之位云唱也。今可云十劫正觉之果。又归因定散之位事。是三难。三昧正受之语。是又今为弥陀垂迹事云最肝心也。三昧正受之语者。三国诸师。皆三昧发得。岂是皆可除我往生之疑耶。语者不证三昧有其语者。是可除我往生疑也。是四难。有此四难故。无凭于念佛。有疑于往生也。依之。上已来。念佛。来迎。只同诸佛位。同诸经位。选择义有何差别耶。就此文。委细不明此义。今言仰者。慈悲上故仰也。净土法门者。造虚空也。先还住佛顶国土。是显慈悲。次住立空中佛。是慈悲体。次上品上生往生。是慈悲他力。次足步虚空行体。离机三业也。是云仰。是他力行体也。讨本地者。佛果来迎纳于因。摄于机云本地。是选择本愿念佛之意也。地者智。天慈悲也。本者本愿智慧也。云五劫思惟本愿。四十八愿者。有总别二。一总者。法藏比丘之昔。未成正觉。因分同诸佛别愿。不取正觉。二别者。说应时普地。六种震动。天雨妙华。以散其上。自然音乐。空中赞言。决定必定。无上正觉者。即因愿成就而超世慈悲。忽显成觉体。是三身门上佛也。今就别愿方。云四十八愿。法王者。法者定散二法也。王者。众譬定散者。为王被胜机三业者。为下下。成众譬定散者为上上。故为王。此文意者。以念佛纳定散教。教面当时无利益故。依他力之教。以三心作安心。立念佛信心故。佛摄定散教位云法王也。诸教佛者。以法为佛。故以法华经。觉出世本怀。重五大。作大日体。今则弥陀云法王此意也。从极乐弥陀来迎。只今就无。教念佛者。何以得念佛信心。所欲可增长愿往生之志。经开三心显佛意。故此教为佛。题言南无阿弥陀佛西国正音也。此是经则南无阿弥陀佛。此名则纳来迎佛体。云选择本愿。故经则佛者言法王也。十劫正觉唱者。就正觉。论弥陀觉成有二。一十劫是慈悲。始觉指方立相而说从是西方。明于十劫令成就凡夫往生。二本觉佛。是智慧觉体也。云已成穷理圣。真有遍空威。或三世诸佛成从弥陀而正觉。或说过去现在未来。三世诸佛。净业正因。总一切诸佛有此始觉本觉二。是则慈悲。智慧也。以弥陀慈悲智慧觉为诸佛故。智慧性空故云无始无终。法华本门即弥陀智慧也。故以念佛名云无始无终。今明慈悲故云十劫正觉也。唱者定散也。弥陀摄定散教。以三心觉知弥陀本愿者。舍机三业。偏依佛来迎得往生故。云有凭于念佛也。然则就教。序念佛觉往生缘。正宗念佛觉往生众譬。得益念佛觉因果不离。流通念佛觉名号不离体。耆阇会在世未来皆觉未来是言有凭于念佛。俯者智慧因故付地也。访垂迹者。非唯指导和尚。显极乐教净土者。皆是弥陀之垂迹也。诸佛。菩萨。声闻圣众。草木。国土。法界万像。皆皆劝极乐。教念佛云垂迹也。迹者名也。教南无阿弥陀佛。皆是迹也。垂者上圣被下垂也。故教往生云垂。访者失其德云访。譬喻之义也。假令水以冷为己德。火以烧为己德。今为众譬故。火己德灸。成往生众誓。故非己德而是烧失。即为厌离秽土。水生德非己德。是为欣求净土也。故失己德云访也。专修念佛之导师者。是又非指和尚一人。之言万法皆专修念佛导师也。其故者。依一人智慧立往生信心者。为行义。成简机也。有情非情。圣人。凡人。一味同心教往生。劝念佛。是云众譬法门也。专修念佛者。具足三心云专修。是则来迎也。善导和尚所劝专修念佛。一切皆同知劝之。云三心具足。无差别智慧云三心也。念佛者一切皆穷名结也。成名者无常也。成无常者道心也。成道心者成往生也。发往生心者必愿极乐也。愿极乐者。其穷名者。遂必成南无阿弥陀佛也。故一切教念佛也。上者凭于念佛。与今专修念佛。同异如何。是异也。上念佛者就教。云又此经。定散文中。唯标专念名号。得生。今明法界皆弥陀之垂迹者。穷名教无常。导师者。导往生。师来迎。导师即云预来迎往生极乐。限出离生死云导师也。故以佛为导师。依之法界悉觉往生众譬之时者。即见之。皆一切三角之体也。上细下广。木体三角也。叶体三角也。是火体也。是表显来迎之体。其体三角而指空生上也。人又皆以上为所期。是偏教住立空中来迎体也。是云导师。三昧正受者。三昧者定也。是为智慧也。智慧成慈悲云三昧。法界万像。为应万机根性。现万差体者智慧也。但成众譬。显往生事。是三昧也。故定呼慈悲梵语也。正受者定善智。必成慈悲。其慈悲为念佛故。正受者念佛也。法界观境者。以见众譬云修慧智也。正慈悲。受念佛。无私从佛受之也。法界为众譬。授往生信心故。受念佛也。语者法界说众譬佛语也。三昧正受者是佛。明诸佛如来是法界身。入一切众生心想中。故说是语者。佛说法界皆往生众譬之语也。是今云语无疑于往生者。念佛今生愿故。就定散之教显之。往生利益故。就法界。今生以有利益。是作众譬。教来迎。云无疑于往生也。佛摄经。作三心。教念佛。来迎作法界。以有今生利生。教往生也。本地者佛。垂迹和尚。是佛成经。为念佛。和尚垂迹者。法界一切万像垂迹者。作众譬教来迎故。皆念佛。往生。悬镜。指掌。有凭。无疑也。不造如是者。阿弥陀在极乐。虽称名。佛决定。知闻有疑。和尚三昧证。只今往生利生不见目者。来迎无凭者乎。就此释。决定往生信心也。

本迹虽异化道一也事

    本弥陀。等一切众生而显念佛也。经言定散者一切众生也。显念佛者。众生与佛因果不二也。佛念佛众生。此三永不可离也。佛者不取正觉者。众生不念佛者。不可成佛。今十劫正觉者。必众生念佛。又十方众生不念者。此念佛不可有其体。依众生称念。彰念佛体。故无众生称念者。念佛不止住。故众生念之留念佛。又众生者。众者众譬之众也。生者往生之生也。不愿往生者。不可名众生。不称念佛者。不可名众生。故云众生者念佛名也。故云有凭也。迹者就法界体。以众譬利益教往生。今生法界体无利益者。不可被知往生利益。故就垂迹教来迎。今本者佛果慈悲。是火。念佛是智慧。水。迹娑婆。水。往生者来迎。是火也。体名不离。名体不离。法界为众生感得。经定散为众生体。佛与众生。念佛与来迎。永不舍离。暂不远离。昼夜亲近。卫护。是云化道是一也。

披阅兹典事

    导和尚观经疏四卷者。未到和朝。淳和御宇。智证大师将来。先师不知此疏由来。日来送年月。今遇此疏。始觉他力往生。

粗识素意事

    上人深求凡夫出离。虽探见八宗九宗内法。外法之深奥。遂不得其意而披见一代圣教而一遍。出离有极乐往生。又一遍披见。出离见乱。又一遍。其度称念弥陀。当往生极乐慥观定了矣。然而以经。立此义而劝人有其惮。故寻震旦人师释。就之为劝念佛。虽权又求三国。委开演念佛安心。无论释。故虽为我朝先德。专心往生要集。云念佛行仪委细明之。镇所开见。往生阶位之下云。观经善导禅师玄义分。以大小乘。方便以前凡夫别九品位。不许诸师所判深高。又经论多依之判义。今经所说上三品业。何必执为深位行耶。披见之念。许往生有阶位。今此下掌观经。人师最要须也。言求之。被寻本朝。从□城寺经藏。观经疏四卷得之。其后阁往生要集。偏昼夜拜此疏。感泪难禁文上垂落。上人云。我全寿今逢此文。若先死不见此他力往生。可堕地狱。逢此文故。今不可堕恶道。至于今持寿遇之。生生世世宿缘。日来所求。今既觉之。不遇此文故。流转于今生死。不离秽土也弟子拜谒月轮殿之时仰云。吾上人拜大势至菩萨。无梦觉仰而已。但今选择识字。私无从此识素意之外。是一部以此识故被作故也。以心为圣道宗。以识为净土宗。但识重重。不可执一片应知。

立舍余行云归念佛事

    从此已下言念佛。有六重。是就念佛尽先六观。平生安心具此六重念佛。是题南无阿弥陀佛。念佛报身智慧极。显慈悲来迎故也。
    立者慈悲也。闇为自力。不知方角故也。明为他力觉东西。愿往生故也。如遇日舍闇。今舍自力杂行。归他力来迎。舍字有不舍之方。故书声字也。今日者。初举日观舍自力之意也。

自行化他縡念佛事

    津者水宿也。水观者水宿也。生死大海附本愿舟。有水观。见此水动不动之相。觉自身境现不现。明闇之相。不嫌此众生心水动不动波间。镇寄本愿船。众生运极乐彼岸也。

适寻行者诲以念佛别行事

  地观开思惟正受之行也。别行者念佛也。是云别所求别行。向极乐别所求之土者。以念佛别行为正行。无从此之外。故第三地。四十八愿感成故。以念佛为别行也。

当知净土之教叩时机而当行运已下事

    是就宝树观。舍根智慧。以选择方。从茎至□造重。净土之教者茎也。叩时机者。树也。通条者时也。智慧通茎者慈悲机也。为板正。叩户者智。开户者悲也。向土修行如叩。依行往生土者如开。圣道教因法门故。净土门闭之。净土法门者□宗故。广开净土门也。当行运者条也。运行者。年年月月日日念念积之。畜之如条也。念佛之行者叶也。草木者先以叶知其体也。今以第四重念佛。觉他力出离生死。往生极乐之行。故舍余行舍自力也。水月者花也。有色。有□。以水为色。以月为□。就芬陀利华为花方。云上上花等。是今水也。有地而水因也。上上人等者。人者果也。月有空而果也。此念佛纳众生三业方水也。摄佛来迎方月也。体一而通上者。此念佛为月通下。纳众生三业为水。故华有水月义。三心之心水净澄。来迎满月浮影也。得升降者□也。□者成就上上。升也。后落下有利生者降也。念佛娑婆外。教外。机外者。通住立空中。故升也。来迎自来令成佛者下化众生者降也。

不图蒙仰事

    是众譬也。一僧指授者不图也。从上慈悲云显之意也。

慭集念佛要文事

    是宝池味也。慭者极乐宝池水。不改其体而来娑婆。就利益。乍号净土水有娑婆。损人。敬人事。是多。为净土水。可作唯慈悲之利益。来娑婆而有苦乐二受。故云慭也。念佛要文者。名号即来迎云要文。上来所集经释之文者。即选择者集要文也。净土法门者。往生为味。故集来迎者。皆往生色色味也。饮时调适者。不论时处所缘者。行易故也。饮已无患者。预来迎而一念往生故。其味善也。是言要文。即来迎味也。以此文理。云集味也。

剩述念佛要义事

    是宝楼观重也。剩者十六观中。释家于余观者。经名外无别异名。至第六观。经云总观。是智慧之名也。释云宝楼观。是别名者慈悲名也。智慧穷六者。总观最善。何以剩付别观名。不可然也。就之今选择本愿念佛者。智慧纳慈悲故。为智慧名。一者欲令觉不知念佛中。摄来迎慈悲故。作别名通第七观。要义有八重之义。一宗行同异。二本愿废立。三佛教住灭。四摄取有无。五因果差别。六往生不同。七念佛多胜。八智慧德失也。
    一宗行同异者。从众譬者。圣道。净土。杂行。正行。诲往生成与指故。不可有差别。皆一同而教往生也。十六观中。摄万法明广说众譬故也。从选择者。净土建立大违圣道故。正行异杂行。净土异圣道。
    二本愿废立者。诸佛别愿简机故废之。弥陀本愿令摄万机。故立之。论三业之功故废之。舍三业之功故立之也。
    三佛教住灭者。念佛有利益。故止住百藏利益遐代。诸教无往生利益故。经道灭尽。
    四摄取有无者。具足三心。摄取不断不具足三心。佛光永无照摄也。三心舍机三业行摄取。依不退愿往生之信心。临终预来迎生极乐也。
    五因果差别者。果摄于因佛来迎。因摄于果佛不来迎。圣道教。佛法依造依机。无出离生死之益。净土教佛法依造从佛故。皆往生极乐。
    六往生不同者。杂善作娑婆中。依机功故难往生。念佛出娑婆外。依佛力故皆得往生。
    七念佛多胜者。选择本愿念佛云胜。摄于来迎故。南无阿弥陀佛云多。为愿往生之信心故。机愿与佛行无离。故言多胜也。诸佛证诚偏有此来迎。断无诸教者。兼明余行也。
    八智慧德失者。智慧者名号者。共性空体。无利益为失。此名摄九十小文。通来迎有往生利益为德。下辈方。名位而不可有利益。故现益面者。大文取生死之罪。舍九十小文。是下辈方也。然释家九十小文不取大文者。盗出九十小文。密就念佛也。遂此九十小文不取大文。密意之意也。除苦恼法中。为摄住立佛体。下造七小文。纳住立佛。故是言密意此意也。故十八愿为体。以下辈念佛。言名号。纳八种选择者。作九十小文。摄上辈来迎。云现益。以今生益。令觉后生往生也。譬如铸钟造形显钟体。无形无钟体。又破形显钟体。念佛亦复如是。形为念佛。钟为来迎。显钟体为形德。但名性空现体。名必付体也。
    问曰。念佛取九十文段纳之显名体不离故。其理可然。但密取经文。为小文。不造大文。有何意乎。答曰。定散二法。一切众生也。是云除苦恼法。即法界万像。皆摄除苦恼法中。故有情。非情。皆有神力悉作神变。或从小至大。从若至老。或出没。或生灭。或现青黄赤白之色。造长短方圆之形。或知其时节不改变。或无替其形。即生长。是皆佛神通。变化之威力也。岂唯自业无作之假体耶。即诸佛如来。是法界身。入一切众生心想中故。弥陀独变作而为饮食。为衣服。为众味。为身具。三世不转变。一切普利益也。是密为来迎往生利益。诲今生快乐之众譬。故念佛者除苦恼法也。九十小文者。住立来迎之佛体也。则影临东域。使为郢匠者是也。弥陀显娑婆。成日月星宿。成草木水火。显为诲来迎之后生益。密为今生众譬之用。是云要义。今述六重念佛。精平生安心。期临终为迎。初念佛舍自力归他力。次念佛成乱想动念之心。次向别所求之土修念佛别行。次众行上念佛为胜行。次念佛□来迎之味。次念佛觉出离易行之体。应知。

唯愿命旨不顾不敏事

    是譬也。命旨佛力上加故。依他力成出离者。不敏者。我机不顾愚钝下智之心也。作无有出离之缘故也。

是即无惭无愧之甚也事

    是惭天。愧人者。畏上之意也。今三身门智慧上觉超世之慈悲。悟佛故。报身智。已以拉手掌。何况畏天。恐人乎。故诸天。世人。莫不致敬。故天乘本意。可敬我。人为觉出离。可我敬也。是云甚也。

一经高览之后埋于壁底莫遗□前事

    问曰。净土法门者。须传持成业利益遐代。然今云一经高览。埋于壁底。莫遗□前之诫。有何意乎。答曰如述先。舍教之意也。题选择本愿念佛者。就因显题。为舍教也。其故者。我等至于今日。不离生死。流转六道者。留其教。守我心故也。舍教舍心者。速可离生死。或以此教。学出世本怀。或留我心。劝发菩提心。或赏此心。谈即身成佛。或觉本有常住。皆是留心。留教。迷心。恼意。故今为遮此情。舍教为唾也。但又止住百岁之方。昔秦始皇烧书之时。孝经埋壁底。后日取出之。人有为行路之资。今又同之。为破法之类埋之。归依人前止之。以此先踪。今日埋壁底矣。

破法之人事

    是本文。引法事赞超过大地微尘劫之文。结此文也。和尚于地观。引清净觉经文者。此净土者。不生有罪者。此极乐生无罪者。故破法有罪者。信者无罪者也。即经云。若有人。闻说净土法门。闻如不闻。见如不见。当知。此等始从三恶道来。罪障未尽。为此无信向耳。佛言。我说此人。未可得解脱也。又云。若人闻说净土法门。闻即悲喜交流。身毛为竖者。当知。此人过去。已曾修习此法。今得重闻。即生欢喜。正念修行。必得生也。然则法华之时。五千人上慢立座者。闻十如是法门。从地狱来。不尽罪障。闻之立座也。知无罪障而可往生人事者。闻净土法门生信也。灭八十亿劫罪者。从日观至第八观闻之。次第增长信心也。五十亿劫者。闻五义法门。次第成亲极乐也。日日年年增长信心者。次第灭罪也。

堕于恶道也事

    问曰。经释者至流通显一部肝要。若明慈悲。结善言。若明智慧。以结恶言。今云堕于恶道。不合选择来迎之义哉。答曰。是有深意。诚题选择来迎者。如所责。但题在唯因者。以恶为体。其故。以第十八愿。为文体。故偏有念佛。此念佛。以下三品恶人。专开之。今选择。即同观经下辈也。法华经乍因果不二。莲者华中有□。故因为上。云因果不二。故智慧为体。故以恶为结言。般若心经者。为到彼岸。故慈悲者。以陀罗尼为结言。今选择为净土宗故。不见不知。净土谈之。偏是胸忆法门也。然间一向造唯因。作着娑婆恶。众生真假一同。立直说法门。为显是为水想名第二观之意也。云仰讨本地者。释意者是也。都选择。私释下不明来迎义。其故但以名号。于众生。为显彼此三业不相舍离也。
　　嘉永二年酉仲冬写之。
　　英空全雄。
　　维时嘉永第六丑初秋七日此五卷笔功写毕于皇坤友冈顿顿中山南□下。
　　广溪寓学张阳善觉音空观纯。

第0章 选择密要决卷第五（终）

