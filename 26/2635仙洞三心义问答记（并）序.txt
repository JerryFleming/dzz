No. 2635 仙洞三心义问答记（并）序

        沙门显意奉□录



    伏惟佛法深广。巨豁非喻。至道高大。圆盖岂覆。渐顿之教。空有之旨。各随机宜。互竞权实。出彼八万之门表。有此唯一之直路。佛智为宗本。愿力作功夫。发信解于真心。运行业于专修。一念既正念。得生即无生。故说。观经三心者。盖是顿极一乘。真宗之安心。常乐本家。直往之正因。释尊随机显益之意密。弥陀超世大愿之至要。寔夫度苦海常没之舟航也。抑非济火宅群迷之几案乎。经曰。三世诸佛皆因念弥陀三昧。四事助欢喜。成等正觉。斯言诚有由哉。嘻乎若彼斯笒大王坐金轮之位。而求兹法。梵摩太子事珍宝之师。而获其证者。宗之最尊。仰而可信。故吾禅定法皇。脱履万乘兮。驾此真乘。专一睿念兮。应彼佛念。显密诸教宗说两通。虽究尽于深奥。难易二道观念三昧。靡不鉴于赊切。是以俾去春之仙游。游于射山之下扇宗风。今冬之嘉会。会汾水之上解疑水。贫道虽是不屑。以学传正流。忝应□唤。恭述师说。而间。先者入道相公羽林执末流之新义。疑西山之本旨。今者彼师沙门渐空更乘厥吹举。妄加众非难。于是小子励微弱之力。扶祖承之宗。动致反诘。立屈异见。睿感之趣不辄载之。方今奉后日之□。献前事之记。庶几备历圣览。重下□裁。时也永仁三年岁在乙未。仲冬中旬日次丁亥。沙门显意谨叙云尔。
    右两会御谈义。彼是七个日之内。先度龟山殿一会。首尾五个日也。而其第三日以后。虽有御前之记录及追进之状。初两日之仪未及其沙汰。今须录之以叙本末矣。即准前修之文交和字而已。
    显意初参之日。所述申之西山本义者。先依文前玄义。以南无之一念。为三心之法体也。释文曰。南无者即是归命。亦是发愿回向之义（云云）此释者。南无梵语。正翻归命也。是即闻本愿名号。至心信乐。正念归依时。心念口唱。南无称故。此一念心中。即至诚深心具足。又归命意为往生故。即回向发愿之心也。故曰亦是发愿回向之义也。爰知。三心总体但是信佛一心云事。得此玄旨。入文料简文义始末更异辙。故经曰。若有众生愿生彼国者。发三种心即便往生（文）释义科曰。总举有缘之类（文）有缘类者。佛光所摄念佛众生也。故上真身观释曰。观身别相光益有缘（文）明知。此三心即彼专心念佛他力安心也。又细释云。若有众生能信之人。发三种心发心多少（取意）三心。发者能信人名。能信一念三心辨立事。其理显然也故高祖鸾师释。本论一心归命受三种信心相应一心云注又经曰。何等为三。一者至诚心等。科释曰。辨定三心。以为正因。即有其二。一明世尊随机显益意密难知。非佛自问自征。无由得解。二明如来还自答前三心之数（云云）文意。今此三心正是释尊定散机根随往生益显意深要也。非佛自说者众生辄难解。故佛自征三心数答也。然其意密云。下文云。上来虽说定散两门之益。望佛本愿意在众生一向专称弥陀佛名云甚深意义也。以此文证。三心法体但是一向专念安心云事。其义弥明镜也。既达此意义。得文大旨。别释文内入。元由无昧。然初至诚心即是示观教门依弘愿别意解。顿随缘杂善自力安心舍。直专修念佛他力真门归信佛初分也。此心真实佛愿相应罪恶生死凡夫。定得往生谓有。信心更决定第二深心说。二心既具安心专正。自他诸善回。往生求愿杂缘乱动失无。回顾落道错无第三心说也。故至诚心释初。真实以至诚训意。此心正是他力真宗安心也显为也。次文欲明一切众生身口意业所修解行必须真实心中作云。此释意总意别也。一切解行言总诸教万行通似。释义别意正一向专念真心。在故也。选择集中。此三心者总而言之通诸行法。别而言之在往生行云。即此意也。然则不得外现贤善精进已下释。正随缘杂善自力安心简也。序分义中示观缘烦恼贼害文释云。凡夫障重。妄爱迷深。不谓三恶火坑闇在人之足下。随缘起行拟作进道资粮。何其六贼知闻竞来侵夺。今既失此法财。何得无忧苦也（文）今释外现贤善精进之相云。苦励身心急走急作等云。彼不谓三恶火坑闇在足下随缘起行拟作进道云自力行相也。内怀虚假云彼失此法财义也。贪嗔邪伪恶性难侵众名杂毒之善等云。彼烦恼贼害六贼侵夺义也。又彼文说清净业句释云。依下观门专心念佛注想西方念念罪除故清净也（文）此今释真实劝虚假诫。其由释正由彼阿弥陀佛因中行真实等云意当。故法事赞云。虽得见闻希有法。□心懈怠益无功。纵使连年放脚走趁得。贪嗔满内胸。贪嗔即是身三业。何开净土里真空。寄语同生善知识。念佛慈悲入圣聚（文）此文□心懈怠云自力心三业。外贤善精进相现。内愚恶懈怠性怀简也。纵使连年放脚走。即今纵使苦励身心急走急作义也。趁得贪嗔满内胸。内怀虚假安心起行杂毒失难离意也。贪嗔即是身三业何开净土里真空。回斯杂毒之行求生彼佛净土者。此必不可斥意也。寄语同生善知识念佛慈悲入圣聚。正由彼阿弥陀佛已下释义意也。西山本义如是。五部九卷释义明一乘真宗安心得。他门不然。仅一文株守永宗义兔失。
    先度立义大略如斯。就之入道相公羽林有重重问。具在御前证文等。故不载之。今度河鳍殿一会前后两日也。
    渐空初参之时。显意申御谈义式可为何样哉。两义是非互可令对决欤。将亦各述一义不可及论谈欤。吉田前黄门已下问答决疑可宜之由。一同被定申。显意又申。尔者。于所存一义者。先日令言上毕。今日者渐空先可申述所存欤。
    渐空申。三心之中。至诚心义异见兰菊也。或云猛利之心。或云殷勤之心。或云舍自力归他力之心。皆违释义。今一义者只任释文。如释文但是离虚伪。真实心也。至诚训云真实。释义意在斯（此前虽有前黄门之问。略之）然者。其虚假心者。不过三种。一者胜他。二者名闻。三者利养也。住此三意乐。起三业解行。贤善精进相现人目饰心内怀虚假云也。然者离彼三种之过。真实求出心。住起三业解行。名至诚心也（云云此问虽有人人问答。略之）。
    显意申。此者本他门之一义也。西山本义者。此义不及处见释义玄旨入建立一义也。先至诚心真实心简虚假心之条释义显然。诸流共许。勿论可谓。此义一同云。真实义解至异见相分。何今共许名目取己一义可称申乎（此难都无陈答）次虚实行相显。胜他名闻利养三意乐约。真实虚假分别事。今释全不见。何任释义存。此义可申乎。其上此义大经释违先经文。愿生彼国者。发三种心云。愿生道念机就三心发不发。可论见。何但胜他名利意乐住。求出心无者。虚假心名可云乎（此难亦不咎）次释文一切众生三业所修解行必须真实心中作劝。虚假心中修不得诫。凡言解者信解也。即是安心名也。若胜他名利意乐何信解云足乎（此难亦不通之）又礼赞中。诸方道俗解行不同专杂有异云。是即面面各各己能解能行谓中。专修解行真实杂修解行杂毒分别当。若但胜他名利心住。三业行起。只是意乐损害人也。何解行不同云足哉（此难亦不会之）又下文曰。回斯杂毒之行。求生彼佛土者。此必不可也（文）但为胜他等。何可云回向求生乎（此难亦不通之）故西山本义。凡夫妄爱迷心不看自机之不堪。己身恃他力轻。随缘起行。自贤善精进也谓。贪嗔恶性在内。烦恼贼害失此法财杂毒虚假简也。真实心行相翻之可知。示观缘释引次第校合事如先（云云）
    渐空申。所来难势亦是一义意也。但经文愿生彼国云。只是有猿。至诚深心决定回向发愿时。安心治定故。彼有猿愿位若胜他名利相应。虚假诫。真实愿劝也。次示观缘文引校合今释之条。甚不可然。彼文今深心中机法二种信心当。烦恼贼害即罪恶生死机姿也。专心念佛即一心专念愿力法也。至诚心释全专心念佛言无。何彼文引此心可合乎。
    显意申。此义未闻珍事也。两义是非大概令露显了（云云）
    凡渐空所申云难云义。一一不当文理。其中两条极难一。已卷舌了。一陈答不当理。即于当座虽可拆破。初座问答存稳便期后日之处。彼称风气翌日早出期日次第。延引之后。今月三日虽遂参会。问答之间言矫乱。枝叶特多太。所载取要节耳。
    渐空申。论义决择之仪非隐遁之本意。今日者只披释文。取科段委可述所存一义欤。
    显义申。此条不可然。先日显意以两样言上子细之时。问答决择可宜之由被定下矣已及多重难答了。今何以私意乐可改申其边乎。而先日问答。诠句两条之内。示观缘以前至诚心之立处者其理已令屈欤。然而却有所存者今日追可立申乎。
    渐空申。示观以前至诚心之立处非可定申。先日料简彼烦恼贼害释文等引。今释至诚心。被校合之间。彼文深心可合。至诚心不可合难申之处。其难一口不答申。还至诚心立处令问之条存外也。
    渐空申。此条惊奉。先日相论之由虽承及候。今日参会全非为□明彼两义。次于誓言段者自他不可有其诠。年来传习之义相互执正义也。今更不可改宗。纵虽立誓言。又不可负更可有何诠表乎。
    显意申。此条无谓。外道邪执尚有归正之期。况为佛子求正见之辈。临决择之座。何终无辨邪正之领解乎。仍天性愚昧不及领解事者置不论之。若万一于令领解者奉出承伏之语。可舍邪归正之旨欲立誓言。何不令同心哉（如是虽及再三。终不同心。禅门亦不请之）
    □定曰。此论不可事行。虽不及誓言。两方所存无残申述者。问答之是非不可有隐。只可申法意也。
    显意申。畏奉。诚可被下□裁者最所仰也。今日问答依无证义邪正难决之间。浮云欲覆扶桑。之条难堪之由难申计也。尔者渐空早受前反问。可定申至诚心立处乎。若不能定申者。又理屈之由可令承伏欤。
    渐空申。本自所答申。于至诚心之立处者。不可定申。所立申者。只以示观缘两段之文。校合深心中二种信心计也。必以六缘不欲配三心之上。至诚心之立处不可及反问。又不可定申也。
    显意申。此条甚自由也。自欲校合之时。以示观缘文乍合深心。欲遁反诘之时。六缘不配三心之由拒申。问答决疑之道仪岂可尔乎。不可说之作法也（云云）□定云。至诚心之立处难定之由既令申之上。不及重责哉。
    显意申。畏奉□裁之上彼义已屈了。彼新义既不立者。西山本义早极成毕。依示观教文归弘愿之一行。专心念佛一念心中可具三心之条文理显然。更不可残异见。虽然两义之是非为究渊底。今又举第二之难委可决择。如先日答申者。本愿至心信乐但是深心也。欲生我国。观经愿生彼国可合闻。其理未显。有何深由乎。
    渐空申。先日所立申全以不尔。今所牒申大参差。先日者至心至诚心合。信乐深心合。欲生我国回向发愿心合义有。今所存申。至心信乐深心。欲生我国愿生彼国也辨申也。
    显意申。此何事。配三心之一义本自非所存申置不论之。于所存一义者所牒申无相违。更有何参差乎。而就此义有二难。一者至心文言顺至诚心深心判属义。其由未显。只是自由妄说也。二者欲生我国。愿生彼国合义。前后相违失招。何者。前愿生彼国有猿愿也。至诚深心决定后回向发愿。治定愿为由乍立申。今至心信乐安心决定后。欲生我国句未决定愿生彼国可合诤申故也。此难最重。如何可辨申哉。
    其词繁重不越先先之执难。仍略之毕。禅门口入之词等同不载之。又总别料简约正因正行之义虽有之。当座不述申间。不能载。凡彼集者。上人因月轮禅定太合之请所选集。而其草本者。源空上人自不染笔。证空真观内谈评议。而真观执笔所记也。仍清书本进禅合之日。证空因上人吹举持参之。即举大纲令披讲之间。禅合大悦。师弟契约不浅。上人没后为二代檀越。被传习宗义事。世以无隐。而今他流末学存异义之条者。不足遗恨。渐空乍号证空上人之余流。西山本义违选择之由构申之条。遇迷之至不恐不孝之罪欤。又彼所存观镜之一义也（云云）此条最不审也。观镜者是西山上足。名誉之学生也。岂可骨张如此无理之一义乎。测知。只是末学之谬传也。
    所诠先段所□明之两端问答之是非。两义之邪正。令露显也。凡至诚心他力之宗义。本书文理显然之上。上人署判状等所见非一人。以为口实矣。定法寺法师消息状等。世间流布往往有之。
　　渐空申。其中有真伪。所可用舍也。
    其后人人各有谈话。非文释料简故不能载之。又禅门自以奉公之喻被述成新义。其义还成本义了。亦不及记之。
    渐空申。抑至诚心之立处欲定申者。非无其义。约韦提而言之者。欣净缘我今乐生阿弥陀佛所之文是也。夫人发得三心事。在此文故也。散善义初文者。约未来机而说之。显行示观缘亦为未来说之。而示观领解还光台之时云。人人各谈声声喧杂之间。不毕其词默止了。

仙洞三心义问答记（终）

    永仁三年十一月六日奉□门。十七日奏闻之。高三位重经卿奉行。而奉行物治之间属左马头为忠朝臣申入之。二十一日持参直进览了。以直御使被召之间无别奏者。
    永仁四年六月十二日。于灵山胜寿院草庵。以彼上人自笔正本书写毕。


