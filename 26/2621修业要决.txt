No. 2621 修业要决

        西山善峰寺沙门证空记

　　　　　　　　
　　　　　　　　
　　　　　　　　

题目事
转经行道往生净土法事赞卷上

    释曰。转经行道者。转赞阿弥陀经。即行出离道也。愿往生净土者。净土无二。唯究极乐一土。往生限西方偏在弥陀本愿。法事赞者。有佛事。法事。僧事。今讲经故云法事矣赞者称扬也。以伽陀赞叹佛法僧。法事赞一夜行法。礼赞长日行法。般舟赞一夏九十日行法也。卷上者。分悲智为二卷。

    奉请四天王  直入道场中事

    是念佛三昧也。南无阿弥陀佛言四天王也。四天王者。有名不见体故念佛。四者序。正。得益。流通也。天者慈悲也。王者智惠。王念佛三昧也。穷弥陀名号为智惠穷。故念佛为智惠王。依之为譬念佛守护佛法。所护念经成四天王。为佛法守护大将也。故四天王者为佛法。随逐行者。冥加念而不离也。直入道场中者。念佛者亲我等。不离行者故。云直入道场中。

    奉请师子王  师子亦难逢事

    是来迎也。来迎譬师子也。师子具足悲智。为兽方者恶体。无怖畏方者善体也。云花坐智也来迎者悲也。其体在天竺者。譬西方弥陀。我国闻名譬念佛师子。亦难逢者。来迎佛今生不可见故云难逢。

    奋迅身毛衣  众魔退散去事

    踊左右云奋迅。身毛衣者饰降伏之形也。诸邪业系无能碍者之意也。故云众魔退散去。王者慈悲。王者来迎也。超世之上。无佛法慈悲者云王。

    回头请法师  直取涅槃城事

    是定散机方也。头者唯智惠也。回者智惠回慈悲也。请法师者请定散机也。唯智惠定散。形者以剃头为体故。请念佛。来迎。定散。行一座大法会耳。中高请表三尊也。直取涅槃城者。三世诸佛。皆道同成此法会。故极乐不云一佛一土。言十方诸佛大悲之净土之意也。直者。娑婆为弥陀本国。故以无天上人间之中。比量云直取涅槃城。

序曰
召请

    般舟三昧乐。初二者智惠。慈悲。终三者定散。念佛。来迎。智惠。慈悲者就佛。定散。念佛。来迎者就机。以此二法式。修一座行法也。就住立来迎佛。修此行法故。先曰般舟三昧乐。愿往生厌离秽土。无量乐欣求净土。句句下皆有此意。难思议下往生述怀也。上召请佛菩萨而今述其本意也。问曰圣道行法有召请三宝。然来不来可仰信。今行法召请。来不来又同可仰信耶。答曰。圣道净土行法。召请义是异圣道者因致精诚勇猛之功必来。若心不净者。不可来也。净土者。行法皆是造往生众譬。能譬体者。皆三宝有目前。故上念佛成四天王请之。来迎成师子王请之。定散成法师请之。慈悲。智惠。唯慈悲。唯智惠之中。摄万法而皆召入道场。依之弥陀法身为定散机。遍观一切色身。是因果。凡圣。森罗万像也。次弥陀报身为念佛。名而体不见故。天神。地祇。冥众。护法。皆摄此中。是则念佛为报身智穷。名故无其体也。其名不离体。故教后生众譬。而皆属体今生有利益。以弥陀应身。为来迎。师子王者除苦恼法智惠也。住立来迎方譬无怖畏。又除苦恼法者。三世诸佛。修多罗藏。即定散法也。如是弥陀三身摄一切。请入道场。法界皆弥陀本国者为道场。万法皆依在眼前。不可来从外。故云请者。成其正体恭敬言也。难思议者定散机也。往生极乐者来迎也。无量乐者定散也。散华乐者念佛也。难思议者机智惠。难及他力往生故也。双树林下者念佛也。观音授记经。就弥陀作入不入之义。其入方。今释尊示之。性空即涅槃是也。念佛具足慈悲智惠故。入不入永不可离。枕树四本。花开□成。是慈悲也。是为不入。迹树四本枯萎。是为智惠。示入义也。以此迹枕树云双树也。林下者。就树□。上者来迎林下者念佛也。林者木林掌于人。故指十方众生念佛也。故入方。显之性空即涅槃也。是为生灭。而作经道灭尽。不入义。弥陀呈而为无生无灭之义。无诳相涅槃是也。是作止住百岁也。就言双树林下。于念佛。明慈悲智惠具足而云有入不入之义。故此义永不可离也。三乘浅智不知之者。此众譬入不入法门也。八本者能譬八重也。皆是诸佛境界而已。难思者来迎也。他力行体从机方难思也。

三礼

    里相者。里者意业。相身口也。至心三心也。常住者诸佛如来是法界身也。

敬白道场众等已下事

    敛心者舍心之意也。嫌智惠也。以心于今流转故也。弹指者。合大指头指而弹之也。头指为流通。大指为耆阇会。共是流通也。共流通故合之。在世灭后为分别悲智。放之言弹指。放之故者。合方诸经之意。放方净土家之意也。诸经流通者。在世灭后皆一位而简机也。此经流通者。在世灭后。皆为灭后慈悲。而分别之者。在世灭后。依佛愿力皆往生。在世灭后不依佛愿力皆不往生。故不依悲智胜劣。依佛力故。悲智合于一位云合掌。叩头者智惠穷也。于我身头为上上。故留此智惠。以心为本。于今不离生死也。然今逢诸佛如来是法界身众譬。见道场者。此道场于天上人间无此量。故唯以佛慈悲。建立之而一分非机心所见。故日来留智惠而悲于今流转。故叩头者舍心智惠也。

引贤愚经事

    经说于五浊恶世。得阿耨多罗三藐三菩提。故明诸佛因行也。观经即贤愚经也。立两宗说智惠慈悲故。以智惠为愚。留能譬娑婆。不知所譬净土故也。以慈悲为贤。舍此秽身证识。作厌欣故也。高座地赞一段者。释佛字。明唯慈悲故也。

愿往生事

    上愿往生者即便往生。下愿往生者当得往生也。此二往生。一机始终故。就机就佛举之也。

重白道场大众等已下事

    此段者释经题说字。题云说阿弥陀。今举八万四千修多罗藏等者。说有二。一者故名为说。二又如来对机说法。今举八万四千教序题门。释迦一代说教也。是则又如来对机说法也。但举菩萨叹德者释本意。又如来对机说法者。除苦恼法定散说也。今段释说字是也。此下者一代法僧故。皆摄此中。以观音赞结之者。一代法僧者。极观音也。观音又不离体。而名者势至摄观音也。故除苦恼法。摄于观音势至。为礼拜。十六观之观者观音之观故。一代皆摄于观音之意也。法纳于僧故者。分别慈悲智惠之时。以僧为智惠究。故法者纳于智惠。佛者纳于慈悲也。

请观音赞曰

    初一行二句者题目。次从二行至六行。从日观至宝楼总观。次一行二句者破题。次一行二句者本文。次一行二句者述怀也。观者来迎。世者念佛。音者定散也。除苦恼法一代结观音也。在阳唐韵（矣）智惠显声故在韵。去姓也。散花乐者念佛也。散散善。花因也。念佛也。乐往生也。

重白道场众等已下事

    此段者释阿弥陀也。为诸佛如来是法界身。故弥陀成万像。而请之。谓十方法界。人天。凡圣。水陆虚空。一切香花。光宝云也。万法皆摄此中。无有漏物。此段阿弥陀成住立空中阿弥陀。为慈悲礼之也。初佛字无礼拜者。果慈悲皆三身门成弥陀。今来阿弥陀纳此弥陀果慈悲礼之也。先万法智惠成观音势至礼之。今万法慈悲成弥陀果慈悲礼之。慈悲智惠唯极弥陀三尊。为一夜行法。此三宝皆在眼前。故非可来从外。

行道赞梵偈云已下事

    行道者。往生西方行法也。梵偈者平等慈悲也。智惠皆纳观音礼之。法观音。赞慈悲。皆纳弥陀礼诸佛。教除苦恼法。智惠者纳观音。住立空中慈悲者纳弥陀。礼诸佛云梵偈。

道场庄严极清净已下事

    此七文者。从第七观至杂想观赞之也。先赞先六观智惠穷。今赞正报者慈悲极。上卷尽十三观之智惠。至下卷赞散善九品也。

道场众等尔许多人历劫已下事

    先赞后结观音。一代智惠。以观音结之。今梵偈后作地赞者。从慈悲显智惠也。

敬白道场众等已下事

    是释经字也。作二段。初忏悔。后发愿。定善经为忏悔。散善经为发愿。但二段共明地狱无异故。今见道场庄严。天上人间无比量。偏是娑婆之外净土庄严也。依之行法偏以厌离秽土欣求净土为其体。然间经下释二段。虽分定善经散善经。教面皆作智惠。为作厌离。共举苦体而教外为下卷。作净土欲为欣求净土也。是故经字释二段者。定善经散善经之意。共举地狱者。上卷为娑婆作厌离。下卷为娑婆造欣求净土之意也。是对上下卷。作定善经散善经也。

愿在弥陀佛前立已下事

    佛前立者慈悲。会中座者智惠。作慈悲智惠。不放能譬所譬而修一夜行法也。

西方净土法事赞卷上事

    从极乐之外无净土故。念佛限极乐净土。故举此题也。应知。

安乐行道转经愿生净土法事赞卷下事

    法事赞有三题。上卷初题定散机。终题念佛。下卷题来迎也。故云安乐是极乐也。依佛得往生故不云往。唯云生也。今生利益者法僧。后生出离者佛也。今云法事者。依讲经有现生利益。故云法事。

高座入文事

    高者住立空中。座者还住佛顶也。入往生。文安心也。

下接高赞云等事

    下接高赞者。智惠接于慈悲。高接下赞者。慈悲接于智惠。是地赞有可诵一遍二遍三遍之意也。诵一遍者来迎之意。诵二遍者念佛之意。诵三遍者定散之意也。段段皆有此三意。故初云下接高赞。是诵一遍之意也。中云高接下赞。是诵二遍之意也。终云下接高赞等是可诵三遍之意者。是则上下卷。段段以定散念佛来迎之三意。可致赞叹故。作此法则也。

高座待下座声尽即为大众总忏悔云事

    问云。上卷就忏悔发愿致忏悔而亦今致十罪忏悔。其义有何意耶。答曰。是试心差别也。从心方以智惠致忏悔者。洗衣垢令清净。是心身清净而人位定须往生。是为上忏悔。今就试方。从慈悲致忏悔者。如洗色显文。从佛慈悲。众罪消灭而必可往生。曰称名得生依佛本愿。故称名必得生为上忏悔。依佛本愿者今忏悔也。无佛本愿者。不可虽称名而生也。问曰佛乘戒曰不淫今何云邪淫乎。答曰此十罪忏悔。摄诸戒。皆致忏悔曰十罪忏悔十戒也。是具足戒也。摄诸戒无漏戒也。有八段者八戒也。曰邪淫者五戒也。具诸戒故云邪淫。非偏摄十戒也。

高座唱赞已下事

    此赞智惠。纳上观音赞。奉请冥众。皆奉送之。后赞慈悲。上梵偈所奉请佛陀奉送之。以智惠送之者。别相三宝还归。面面彼彼土以慈悲送之者。诸佛如来是法界身故。森罗万像之体。还十方无尽之法界也。

叹佛□愿事

    以慈悲智惠。虽奉送三宝冥众。十方法界。皆本国道场者。常住三宝。皆此住在。故述叹佛□愿之述怀。致归命渴仰诸宗密行。秘法者。皆就弥陀本地垂迹。修之。勤之。其故者。一切三宝冥众者。唯极弥陀三尊而无有从此外。内外典秘佛秘法。秘僧。秘天。秘神。故以法事赞行法为佛法秘密行。妄不净不法而勿作此行法。以不善心勤修之行者。必可有现罚也。慈悲亦极弥陀三尊故。即曰。从今已去天神影卫。万善扶持。福命休强。离诸忧恼。六方诸佛护念信心。净土弥陀。慈心以摄受。又观音圣众。骆驿往来。念念无遗遥加普备。春秋冬夏。四大常安。罪灭福成。现生虽修何秘法。利生不可过此利益。又曰回生净土。又愿临终无病。正念坚强圣众来迎。花台普集。弥陀光照。菩萨扶身。化佛齐心。同声等赞乘台一念即至西方。见佛尊颜。悟无生忍。又祈天长地久宝祚延长。又祈天曹地府法味□受。又回畜生修罗灭除罪障。又回地狱饿鬼俱时得解凡竖通三界。横括九居。等出娑婆。同归净土甚深广大秘法。最有此行利益无边。专应归信而已。

下座七礼敬事

    已上归命劝请。结七礼入眼也。七礼从日观至第七观。一座行法唯极此意。为自利利他行法也。

随意事

    送经云随意故者。此经者。为十方众生成日日转读。依之虽送三处。送十方众生许作日日夜夜读诵也。故不嫌有缘无缘。回一切众生。令日日读诵之。曰随意。今云摩尼宝殿者。为定散机。诸佛定散说教皆被付弥勒菩萨。故为定散之机也。龙宫大藏者为念佛。雷者有声无体故为念佛名。西方石窟宝函者来迎也。指频婆罗窟为西方净土。依为宝国。常住而如金石。大法会也。世间出世但呈自此三而成就一会法事。应知。

观念阿弥陀佛相海三昧功德法门一卷事

    法事赞者读诵正行。此观念法门者观察正行也。菩提心论云妙观察智是也。观与念分别两部而依观经与般舟经故者。分题目观念也。是分二义。一者观念一位义。题目在观念弥陀佛。是就来迎之体。名体共在本愿。释上来虽说定散两文之益。望佛本愿。意在众生。一向专称弥陀佛名是也。题选择本愿念佛集是也。二者观念分别义。释依观经明观佛三昧一。依般舟经明念佛三昧法二。是观佛者来迎。就佛念者称名就机也。此时者。本愿者在观佛。无念佛。往生要集对治懈怠下。来迎就本愿。不就念佛。又云弥陀如来以本愿故。与诸菩萨百千比丘众。放大光明。皓然在目前。以来迎为本愿其义也（矣）入道场念佛三昧法者。修行相貌也。道场内忏发愿法者。灭罪用期也。相海三昧者。相海者就佛相。其众相皆圆满故云海。三昧者。行者常观念之勿懈也。功德法门者。明五增上缘是云功德。往生出离要门也。是云法门一卷者极于慈悲故云一卷。

立一念信此法随所闻念其分已下事

    是为显念相。舍心了识。故如失意聋盲痴人之形也。为作之教一百余制禁。是造他力念相。

依教明五种增上缘义事

    增上者他力也。定散上念佛。念佛之上来迎故云增上也。缘者是皆往生安心也。故显来迎之行体即缘也。六部者智穷六故云六部。是指释迦一代说教也。一代者皆云智惠之意也。

灭罪增上缘事

    以观经一卷。作灭罪。故依众譬法门。证得往生也。世间出世一切万法。皆一位譬显往生。故出离信心成一行。不散余方。故往生信心无二意。期西方往生。曰灭罪。说众譬偏有观经故也。

护念增上缘事

    现生护念者。一期我身。依衣食二事。扶身心云护念。深信三宝畏冥见故。佛神加护而拂横难不祥也。

三归五戒受持斋戒等护念事

    戒法门者弥陀功德也。定慧二法者智惠。诸佛三身门功德也。戒者慈悲。弥陀独有此德。具在秘决集也。故延寿转年长命安乐无病横死。一期除其患。一生得其乐。偏在弥陀念称行者。应知。

见佛增上缘事

    上灭罪护念者。今生利益也。弥陀释迦护念。观音势至护念。诸佛诸天拥护。为令成就临终正念。一期守护。依此护念。恶次第去。罪次第灭也。次见佛增上缘者。通现当今生见弥陀。依灭罪护念。临终见弥陀。摄生护念故也。

夫人见佛求哀忏悔唯愿如来教我观于清净业已下事

    为显利益。请通去行也。非直夫人心至见佛者。从识显见佛义也。

三念愿力事

    一者大誓愿力。是本愿独为超世。故见佛也。二者三昧定力。是十六观众譬法门也。三者本功德力念佛也。以来迎。定散。念佛力见佛也。

又此义者甚深广大事

    今就见佛增上缘。问甚深广大。就之有四不思议。第一韦提希夫人逢生身释迦佛。饱见佛闻法为大国王身。供养佛三宝亦无量无边也。梵行作善其功若干。然漏化前教。被闭宫内。因缘断绝。无见佛闻法之义。偏患死路而无一分利益。此义最不思议也。第二于欣净缘。报身顶上令双九方西方十方佛土依正。住之而令见韦提而为序分。故又不得一分利益。虽呈智上慈悲。犹无利益。是又不思议也。第三于花座观。住立来迎佛。住立虚空者。不及报身智。不及众生三业心力而佛力也。然如经文者。韦提不明见此佛得忍。即此佛纳花座。虽请未来见佛。韦提无一分利益。是大不思议也。问曰虽得忍。不明经文。既释更益心开悟忍。以释见之有其利益乎。答曰云从释而经有利益者。以下得益决之。若有者。何以经不说得忍耶。明知依为花座观。正宗不说得益也。释决有得益者。是第七观见佛下于得益分。就利益也。全于花座观。不可有此得忍也。第九真身观。问备修众行但能回向。皆得往生。是指九品上六品来迎往生。此往生者。虽见来迎佛得往生。就佛来迎守修行功。有无数千五之不同。佛来又述本所修之业。令得于往生。是全非他力往生。偏为自力三业往生也。然摄取不舍者。偏在念佛。故云普照唯摄念佛者。就之来迎者。有摄取。明为增上缘。而者先六品来迎见佛非所凭。往生亦难决定。是亦不思议也。是佛皆无其功欤。以此四义。皆难思。故问甚深广大也。是则欲显见佛有重重故也。

又如文殊般若经云已下事

    观念法门者。就引合经文。欲言义之法门也。故见经文上下可料简也。今见佛增上缘结文。引此经之意者。见佛者不同于定善唯依称名号见佛故。定善为方便。为知我身有障。修定善。若不见者。知有障。须称名号。若又见所观境者。知无障弥可称名号。见佛偏在称名。故定善者。为称名成方便也。是故。上来见佛增上缘在称名。故今结以此文也。文殊者以三世诸佛之智。为文殊。其知唯在称名。故引此文结之也。问曰因定善见佛者。佛法通谈也。而今依称名见佛而定善为方便。其义有证据乎。答曰依称名而见义。上来见其文证。立七证据。一灭在增上缘引观经。是见佛经也。以下辈称名为灭罪手本。因有罪不见佛。无罪见佛灭罪亲佛故见佛也。二真身观舍定善观成以先六品。问备修众行但能回向皆得往生何以普照唯摄念佛者。称名念佛为体故也。依之废定善云全非比挍。三流通废定善见佛。云一向专念弥陀佛名。四于厌苦缘。韦提见释尊非定善功。为乱想凡夫。自来成见佛义。五三身门佛。因定善能观心。显所观之境而见佛。然而因智慧位。不知出离益。此故化前序。韦提漏利益（矣）六虽遇超世本愿。不众生称念者。无来迎见佛之义。依称念灭多劫罪故。弥陀来迎令见行者也。七礼赞云。急劝专称彼佛名。化佛菩萨寻声到。佛来迎而赞称佛名。故我来迎汝。故见佛增上缘者。唯明来迎见佛。教出离也。依有此七义废定善而立称名见佛义。应知。

摄生增上缘事

    是就佛明摄取不舍利益也。故先引十八愿也。故以三部经。明摄取义。

又如下愿云设我得佛十方世界其女人已下事

    弥陀别愿超诸佛故者以此愿为体也。故云不因弥陀名愿力者。千劫万劫恒河沙等劫。终不可得转女身。问曰。诸佛别愿。有转女身愿。何以弥陀独云超世别愿乎。答曰。出离生死一代说教。宗宗已证明之。争之。虽然皆诸经取极乐往生利益。为面面已证。从弥陀之外。无出离生死之路。就之亦有十证据。一法华修行发愿。明弥陀安乐国往生而行必依愿成之。今既愿极乐往生。示出离路。法华者出世本怀也。出离既以弥陀为导师乎。二阿弥陀经。十方恒河沙诸佛。举皆劝西方往生。同心证诚者。出离唯极乐往生故也。三观经定散摄一代故。以阇王逆害时。说一代而废此定散。云一向专称弥陀佛名。亦云又此经定散文中。唯标专念名号得生。故一代出离。唯有极乐往生。四报身智顶上。呈诸佛弥陀慈悲。还住佛顶。然韦提舍诸佛慈悲。选取弥陀慈悲。请生极乐之时。释尊微笑。是独弥陀极出离故也。五韦提漏释尊教被笼宫内。因缘断绝。彼此情乖。时世尊。入其宫。开众譬法门。韦提依之得忍。三身门佛。不觉众譬法门。故难虚妄也。六地前地上。引一切经论。难往生而言虚妄。明知。一代不明出离之路。若经论有说出离路者。岂引一代教。出离破文乎。七玄义序题门。取一代教者娑婆教而无出离生死故。摄序题也。说人门取一代。摄观经自说者。一代说教。以极乐往生。独教出离故也。八弥陀超世别愿。以来迎引接为体。然生死之大海者。以众生三业行功。是非可超越之路。必依他力可出离生死。是故弥陀独。发临终来迎愿。十方众生离生死。偏寄此愿。诸佛无此愿。故云超世大愿也。九圣道一代教。八宗诸师利生以娑婆得道。证四乘果。曾诸宗无出离生死之路。适谈出离路者为方便。非真实。然劝难易二道。立发遣来迎。唯弥陀一佛也。是无诸佛利生也。十声闻菩萨。开导凡夫者。如生盲为导师（云云）又执菩萨论。以不可为指南。若依此执者。即是自失误他也。然四依弘经菩萨。一代经大将也。是向出离生死路。嫌生盲。依有自失误他之过也。故诸经明娑婆得果之路。不明出离生死之道。是则娑婆之外立极乐。独称净土。唯净土一家废立也。是以誓诸佛别愿为女人者。依弥陀利之。何以知之者。药师既明有八菩萨乘神通来示其道。依之诸经出离者。皆以劝入弥陀。为秘要而已。

证生增上缘事

    是就机明证得往生也。摄生者往生。证生者众生也。

善住人恶性人事

    善性人者慈悲。发三心念佛行者。善性人也。恶性人者智慧。不发三心。皆留智慧也。故曰恶性。不劫尽花不开故。

又如弥陀经曰六方各有恒河沙等诸佛已下事

    是引三部经也。以阿弥陀经结之意者。取自然坏烂。立证得义也。问曰。云众生不往生者。诸佛舌相皆可坏烂。然从诸佛方。三声一声。皆可往生。但若不称佛愿。众生可有漏。其不及佛力故。不可往生。何以于其机。佛舌相可坏烂乎。答曰。是非从机方云可坏烂。以佛愿方造此释也。誓十方众生念者。不生者不取正觉。此佛成正觉。故依闻名梵行之愿。造此释也。譬如夏一切草木生长地上。依弥陀正觉夏气。极乐大地一切众生草木皆须往生。以此义。为令知弥陀本愿强缘坚。曰诸佛舌相坏。从诸佛方言有事者。舒此舌相。一切不可我舌有子细也。然则以女人转成。立摄取不舍义。以诸佛舌相。同证得往生义也。

又问若佛灭后一切善恶凡夫发菩提心愿生弥陀佛国者已下事

    问曰。就此问答。无曰字。有何意乎。答曰。人师释在曰字。造体之时书之也。今后生慈悲。教往生故。造体云曰。现生智慧名故。依无体不在曰字也。此问答者。为今生作目前利益。不在曰字也。今生利益。皆智慧法门故无体。一切性空也。如梦幻也。

快问斯义

    是明善哉韦提希快问此事也。不识宿因者。韦提希思今生苦恼。故问我宿我罪。此问即可为今生大乐。故佛宣快问此事事者。广说众譬。是今成义也。

即是闭绝六道生死之因行

    是厌离秽土也。横超断四流故。六道因行皆绝之。

开常乐净土之要门

    是欣求净土也。要门者来迎。他力出离门者极乐也。

非真弥陀称愿

　　是来迎也。今生思定他力来迎之往生。期临终即为快乐。今生快乐无过之。是今生不见故为智慧。今生厌欣。就万法缘而发故。是无体。来迎无体。是皆证得云今生乐。

亦乃诸佛普皆同庆

    是念佛也。六方诸佛证诚在此念佛。诸佛功德。偏为念佛故云皆同庆。我身无障。今生心开念佛。是大乐也。娑婆乐成厌离秽土。欣求净土之缘。思定临终来迎。静向本尊弥陀念佛。是第一娑婆乐也。

四事供养

    三世诸佛。皆依念佛三昧成佛。我等亦依此念佛三昧。当成佛。以此义。今引合现生利益也。往生极乐成佛。是未来世利益也。说现世安稳后生善处是也。

佛言若人百里千里四千里欲闻是念佛三昧必往求之已下事

    百里得益。指临终来迎。千里念佛。流通也。称弥陀名号必往生闻之生信也。四千里序。正。得益。流通。闻教生信也。说教皆为未来者。云四千里也。里者行也。何况近而不求学者来迎也。教外此来迎者。面像与影者不相舍离也。

本□经因缘事

    忏悔灭罪因缘。唯在念佛。故引合一心专念弥陀名号。行住坐卧。不问时节久近。念念不舍者。是名正定之业之义也。三日不食者。定散。念佛。来迎。以慈悲食。舍智慧食之意也。

观念阿弥陀佛相海三昧功德法门经一卷事

    此题分二也。观阿弥陀佛。相海三昧者。上举四篇明之。念功德法门经一卷者。五种增上缘已下也。故释二法门。故题目分别二而影略互显也。终在经字者。五种增上皆引经文。私释也。上观佛者智慧。下念佛三昧者慈悲。故皆引经文无释义。圣道教者观佛为智慧（矣）故观佛念佛有二重。观佛为智慧。念佛为慈悲。观显六十万亿恒河沙身量。见之者智慧穷也。摄取十方世界。念佛众生慈悲也。故明以无缘慈摄诸众生。亦观佛念佛。以念佛为智慧。以观佛为慈悲极。念佛名故。佛无体为智慧。观佛者显见。就体故见来迎体。名观佛故。为慈悲极也。

题目事

往生礼赞偈一卷

劝一切众生愿生西方极乐世界阿弥陀佛国六时礼赞偈

    此礼赞。设二题目。是智慧慈悲也。以智慧为总。是曰往生礼赞。是同九方西方。令无差别也。以慈悲之题为别。是曰六时礼赞。是别于西方作废立也。礼赞立二题者。韦提于花座观。见无量寿佛。接足作礼。就此礼拜。名花座方者为智慧。是则除苦恼法也。是三身门佛也。三恶火坑临临欲入方者。救众生苦弥陀也。是为超世别愿之佛。是能譬所譬也。此故。韦提见闻此除苦恼法与住立三尊。接足作礼故。礼作二也。此礼赞者。释礼拜正行。一切经中。集诸经礼赞。入此礼赞。故无私释义。念佛行者。长日修此六时礼赞而须勿懈怠也。此礼赞声名者。为皇嘉门女院之御追善。先师上人。被修如法念佛之时。始以住莲安乐等六人众。作甲乙修之。是则欲令具足慈悲。智慧。定散。念佛。来迎。作甲乙者。慈悲智慧也。初立居礼拜者念佛慈悲智慧。所居作坐者。智慧定散。终称念佛行道者来迎也。为调此义。作此声名也。此行既兴一天四海。可知十方众生。依此行法。皆可往生矣。

安心起行作业事

    安心者观经三心。是定散机方。起行者天亲净土论五念门。是念佛方。五念者五念佛门也。是一经五义。皆为念佛。一礼拜。序为佛作礼也。二赞叹。正宗。言释迦佛。说此观经三福九品。定散二善。证赞彼佛是也。三观察。得益。见来迎佛是也。四作愿。流通。称念佛作往生愿也。五回向。耆阇会。皆为在世未来。回于往生也。四修者来迎。不明在所者。来迎在教外立之意也。修者出离行云四修。四者序分。正宗。得益。流通也。是一经者。定散机方也。有三修者来迎方。恭敬修者观音为慈悲。故一切恭敬。又在定散机。恭敬之意也。无余修者。弥陀超世愿独立也。又有来迎意。无间修者势至。不交余故。曰一向专称。又是念佛也。结释二度者。念佛慈悲智慧之意也。通长时修者念佛也。是四修者。欲令纳上定散念佛而来迎之位成四修故。今曰四修者。定散。是上观经三心也。有三种者来迎。今四修也。通长时修者念佛。天亲五念也。但念佛者就佛慈悲。长时修以三修结之。就机方智慧。无间二结释也。应知。问曰。就定散。念佛。来迎。皆摄于来迎重。其义如何。答曰。一定散纳于来迎之位者。佛说发三种心即便往生。故非三心可发平生。即往生故。临终之时可发此心也。而于平生。临终来迎证得。无疑无虑。是曰即便往生。圣道修行者。其行成就者。于目前显其验德。净土往生者。用来迎于临终。平生必定其来迎往生。曰证得往生。是定散纳于来迎。二念佛纳来迎者。释曰无量寿者。此地汉音。南无阿弥陀佛者西国正音也。是无量寿者法也。法者定散二法也。一者定二者散。然今无量寿。即释南无阿弥陀佛故。成众生名也。一切万物者具足名体二故。众生者体曰无量寿。名曰南无阿弥陀佛。此名欲言佛名。下三品释恶位。曰五逆重罪凡夫人。故众生名也。又无量寿者佛名也。以众生体为佛名。曰无量寿佛。阿弥陀如来者上品上生临终来故佛体也。以佛体纳南无为众生名。曰南无阿弥陀佛。是则以众生体。为佛名。曰无量寿佛。以佛体为众生名。曰南无阿弥陀佛。具足南无者成名也。此意者。念佛不离佛体。来迎不离于众生。众生不离于佛体而临终往生。为呈此义。明此密义。圣道教即身成佛者。就此义谈能譬方。而不觉所譬也。三来迎位摄于来迎者。选择释四修之时。礼赞四修。西方要决四修之外。亦私释四修。言有其深意。是则私四修为定散。西方要决四修为念佛。礼赞四修为来迎。是为亘来迎于定散念佛来迎也。其故者。定散摄于来迎者。即便往生。念佛摄于来迎当得往生。来迎摄于来迎即得往生也。今来迎位之来迎者。上品上生。以生极乐而悟无生之利益。为序分三福。何以知之者。说序分三福于一位。令无浅深差别而明欲生彼国。当修三福。世间出世令一位者为果也。此故正宗上品等。先六品佛来迎。往生果也。慈悲也。作无数千五之不同。述本所修善根等者因也。智慧也。又序分三福。等一者孝养父母而曰一者孝养父母即有其四者。不希求出离。世善斋戒行者。三福不往生之意也。是因也。智慧皆不可成往生行。亦是三福曰即有其四。不出离。今又曰欲生彼国。皆三世诸佛。以此正因而往生者果也。慈悲也。以此义。上品上生华开。等序分三福也。此因备此果。故三世诸佛。十方众生皆往生。故曰三世诸佛往生成佛正因。譬如年中书明年历设之。三光行度。四季盛衰。不违今年所书之历。明年世间法界。皆纳今年历也。今年所书序分三福因也。智慧也。明年不违此历者果也。慈悲也。依之释但能依此经深心行者。必不误众生。是上品上生来迎果。摄于三福因。等序分。曰来迎摄于来迎耳。

又如文殊般若曰已下事

    一行三昧者来迎也。指慈悲极。今文殊智穷故。佛教慈悲也。故明不观相貌专称名号。一代说智慧故。偏开定善也。今极慈悲故。教一行三昧焉。

问曰何故不令作观直遣专称名字已下事

    此问者。一宗肝心。一代意密也。八宗九宗。一代圣教者。以观法为真宗以散善为方便。然今导和尚。就此礼赞。始废定善观法而以散心称名。为佛法出离体是则废除苦恼法。立住立来迎佛故。明舍本愿舍大悲。

众生障重已下事

    境心。识神者。一经序。正。得益。流通也。序善恶诸境。皆教厌欣二。然其诸境悉留善恶。偏依皆今生忧喜。无为厌欣。正宗明世间出世。皆是往生众譬。然此心留月留花。不知出离之道。得益教离娑婆苦界。往生极乐净土。然此识不了知娑婆与净土。不了别凡夫与佛。不了别愿与行。不了别心与识而一期解不二。解一如。流转生死。沉沦苦海。流通废诸善杂行。专称弥陀佛。一向期临终来迎。此神不称。求通力。想飞行自在神通方便。但縡此称名者。一切神通皆悉得之。无有从出离生死。往生极乐之外而通力。专称佛名往生安乐净土。为飞行自在通力。应知。

一要二略三广事

    要者来迎也。世间出世要极者。出离生死也。教来迎云要。略者念佛也。略来迎体而称名故也。又广者定散机也。十方一切众生。摄此中。忏悔罪障也。

千中无一事

    以我私所造之历。永不可称三光行度故。不发三心而愿往生。亦复如是。故曰千中无一。然上许一二三五。其义如何。是许智慧利益也。上诸佛女人转成愿者。如纳利益于弥陀。今慈悲利益许智慧也。

日没

    日没光为本。故依十二光。以日没表西方净土。初定散。次念佛。后来迎。先以日没初三礼。显定散。念佛。来迎。

哀愍覆护我已下事

    此偈胜鬘夫人。拜释尊而请加护文也。以其文。今亘六时请弥陀护念。有五义。引此文。第一例证。第二同体。第三教益。第四见佛。第五大悲也第一例证者。胜鬘夫人。虽生佛在世。无见佛闻法之义。是故立使者。请见佛闻法。释尊发遣而入宫说法。今亦韦提夫人。于化前序。恣虽见佛闻法。皆是三身门利生故。无其利益。胜鬘夫人。同无见佛闻法之义。佛入宫而现之时。胜鬘夫人始见佛。日来不起利益者。位述如来妙色身。是非施三身门利益。慈悲极故。夫人述此赞叹。又为韦提希夫人。不起入宫见佛。述我宿何罪。生此恶子。世尊复有何等因缘。与提婆达多。共为眷属。是同如来妙色身赞叹然则入此宫。既说弥陀超世本愿。于彼宫定可明此密法。故同其义故。引此加护第二同体者。胜鬘韦提共夫人也。共女人也。共有五障。共有三从。其说无异。其证益是一也。胜鬘经者释尊再说之。观经者阿难再说之。彼得一乘益。是得一乘益。彼入王宫对夫人一人。是入王宫为韦提而说之。此故说法利生。对机因缘。彼此等同。故引此护念第三教益者。韦提闻法教益者。临终得忍。出离生死。往生极乐也。教益无从此之外此故胜鬘夫人。所得一乘之益。是韦提得忍故。引此加护。第四见佛者。见佛是观法成就而身器清净故。必可加而加。有见佛义。不成观法而见佛。所不许佛法也而今韦提于厌苦缘。不加致请。无左右见佛。自绝璎珞举身投地。是不请。又无机功。忽见佛。为乱想凡夫。佛愿亲众生而见佛。胜鬘夫人同此见佛故。以呈弥陀。引此加备护念。第五大悲者。诸佛大悲无二。但以弥陀超世之大悲。三世诸佛为大悲。其慈悲者。度女人。成佛果为体。女人慈悲体也。弥陀大悲独度之。故今释尊独入不请之宫。利益五障秽身。是慈悲极故。故表临终来迎之义。独入宫者。呈弥陀慈悲。故同观经。慈悲极。依之。今为长日六时之行法。引对生身佛而加备护念。应知。

初夜

弥陀智愿海事

    其佛本愿力。闻名欲往生。皆悉到彼国。自致不退转。如来智慧海。深广无涯底。二乘非所测。唯佛独明了。以此二文意造初礼也。此意者。本愿不取机功故。为呈他力往生曰闻名欲往生者。五乘皆一位往生成佛故也。

于此世界中已下事

    是赞下卷初三辈也。从第二礼。至第四礼赞上辈中辈。是十四佛国。菩萨往生者。上辈中辈也。下从其有得闻彼。至万年三宝灭三礼者。念佛赞下辈也。

中夜

    龙树菩萨。以真言为宗致。然专赞极乐。归弥陀。可知。真言者教净土要门也。故以菩提心论。为净土法门。发阿耨多罗三藐三菩提心。论者是三心论也。故曰无量寿观经。是念佛三昧也。行愿者是定散。胜义者念佛。三摩地者来迎也。又独弥陀一佛表三智。妙观察智来迎。莲花智念佛。转法轮智定散也。论大纲皆是净土弥陀法门也。故净土以所譬实曰真言。能譬为真言。依之法身即真身也。今生利益无从真言之外。应知。

后夜

    论世尊我一心。归命尽十方。无碍光如来。愿生安乐国之中。造即便。当得。即得往生。为安心故。今生证得往生者。以极于是。次行曰我依修多罗。真实功德相。说愿偈总持与佛教相应。和尚者于十四行偈。造观经安心故。至偈终。曰我依菩萨藏。然今与佛教相应下。赞观彼世界相者。为彼土庄严。赞弥陀也。是则无碍光如来之中。尽观经安心之意也。十四行偈世尊我一心之下。释三身者。观经安心极之故也。

晨朝

    于晨朝之时有三意。晨朝平旦。旦起也。以日没为临终。以晨朝为来迎。以日出譬中有来迎。圣道教者不逢此日而遂性空。不知出离也。晨朝偈。不言无常者。是往生者。乐荣常住故也。以晨朝为念佛。慈悲。智慧。明。不明也。以平旦为来迎。日已出。以旦起为定散。未明而暗。是性空智慧也。家有鸡狗。鸟来迎。说弥陀变作。狗势至念佛也。鸟晓鸣者。告明者。以日出告来迎也。初鸟为定散。暗。以中鸟为念佛。明不明。以数鸟为来迎。既日出也。晨朝时赋。序分并十六观。慈悲。智慧也。初一礼序分。从第二礼至十七礼。从日观赋十六观。以观音赋慈悲。以势至赋智慧也。在韵去性之意者。作智慧穷赞慈悲也。朝者慈悲极也。

日中

    言午时者。定六时摄一时。长日勤之也。智慧法门者。以六重为穷。以昼六十拜夜六十拜。昼夜礼西方弥陀。礼初皆南无阿弥陀佛也。慈悲六十拜。智慧六十拜。以百二十遍念佛。为一日一夜行法。此中纳十万遍百万遍也。至心归命礼西方者。三心也。释南无之中也。

依观经等明般舟三昧行道往生赞一卷事

    私曰。以一宗旨趣。是之造题目。异余法门。今料简曰依观经等者。依十六观定散所说。纳世间出世万法。造众譬不留一。一切皆教往生之意也。明般舟三昧行道往生者。法界体。皆三角而有教来迎之意。故曰般舟三昧。赞者是赞叹供养正行也。一卷者。极唯慈悲。得广说众譬三昧也。

遇木永无缘事

    经曰。我等无数百千劫。修四无量三解脱。今见大圣牟尼尊。犹如盲龟值浮木（云云）但曰遇木永无缘者。是有二义。一者。木者具足花叶□。有此三饰曰木。依之今为执三饰曰遇木也。叶为众譬定散。花为念佛。□为来迎。从旷劫已来不遇此木饰。而流转于生死也。二者木者五浊凡夫也。木必生火。无木而无火体。弥陀超世慈悲之火。遇浊世凡夫显无生体也。火必生土。地上生长万物。善恶凡夫皆生极乐土。土必生金。凡夫生净土得金刚身。金必生水。于净土开悟。得慈悲。智慧二水。水必生木。还娑婆于息所智识济度之有二义。曰遇木矣。

亦须知入净土之缘起出离娑婆之本末事

    缘起者六缘也。法花经。说五从成佛已来。种种因缘。无从六缘之外而出离生死因缘也。本者智慧。指娑婆。末慈悲。指极乐净土。以此观经因缘本末。为出离生死之要门。

般舟三昧愿往生已下事

    句句上皆有般舟三昧。故不在定般舟三昧乐也。愿往生厌离秽土。无量乐者欣求净土。句句之下皆有此意。依之万法皆得往生众譬三昧。临终愿见住立来迎佛。造次颠沛思忧喜。见善恶。偏可致厌离欣求之念也。

后序

    空性者智慧。是为众生。心识者慈悲即人身也。我等备智慧。慈悲二也。今言性空者。为共因业也。故同木石。水火虽杀人。无堕水火之地狱。慈悲者共因业。智慧者留因业也。今为造他力唯慈悲。皆失因业。以佛力。离生死。为净土家法门。圣道宗。依为智慧立宗义。皆依因业。谓以小乘者取智慧留言。法相宗者。取慈悲废智慧。三论宗者。执智慧废慈悲。花严宗者。留即便往生。不知当得往生。法华宗者。留法不知佛。故谈草木成佛。是不造佛体故也真言宗者。留因不知果故。谈此身即佛。因业秽身。全不可为佛。禅宗者废心而不知识。故无造体。无体而不可出离。今净土宗者。娑婆之外立净土。造生死出离道故。留心留教取慈悲。取智慧。取即便往生。取当得往生。取法。取佛。取因。取果。取心。取识。一物无舍事。此上学舍心。舍教。舍迷。舍因。舍娑婆。舍秽身。依佛愿。离生死也。若佛在世。若佛灭后。一切造罪凡夫者。齐木石故。失罪业因果生死。流转生皆成无生故也。以日出为弥陀。以月为念佛。以星为诸佛。智慧有于因。而无慈悲之果故。不造体。留名故也。依之夜为智慧。当闇夜无物体故也。以日出。有物体。以弥陀造体也。佛应韦提请。初说日观者。明弥陀也。为造出离生死之道也。圣道教不谈此日观故。不知弥陀慈悲者。不造出离生死之路体。留机三业。守智慧因业也。今木石无因业。是为慈悲。悟识者。永同木石故。离因业而五逆重罪。谤法。无信障出离。业障永不招苦果。是则悟识者。悦流转因业。故曰人中上上人。人中最胜人。人中妙好人。人中希有人。离流转者。因因果故也。是云同木石。木慈悲。石智慧。木石者。有利生无流转。齐佛果体曰木石。应知。

于时文化六己巳岁六月十三日洛西广见寺而写之
西山末学沙门尾州照空显义
于时文化九（壬申）春弥生三日洛西沓挂金轮寺写之
西山流广谷末学尾张然空教粲
于时文政（癸未）杪月十四日洛西东梅津志趣庵写之
西山流广谷末学沙门尾张智空海诚
洛西长冈三尊寺
西山流广谷末学沙门尾张正空觉道求之
于时嘉永六丑晚秋晦日于皇坤友冈□顿中山北□下钦写得之
广溪寓黉张阳沙门音空观纯

修业要决（终）

