No. 2386 金记净地记


　　　　　
　　　　　
　　　　　

    净地印。莲华合掌十度竖合。是莲华合掌也。关锁偈云。最初二契芙蓉合。玄法云。净地印与法界生印同。两手各别作拳。侧竖二头指指端相□即是也（云云）
    次净身真言印。是亦莲华合掌也。有云。净三业了不改三业印三唱吽字。两手心里安置吽字。是身业也。舌心里安吽字。是口业也。心中安吽字。是意业也。吽字是金色也。
    次观佛印。师云。金刚合掌右仰见空。是其印也。言右仰见空者。谓垂覆头面右侧以目见上空也。但此仪轨有观佛真言。无惊觉真言。玄法云。观佛印是大日尊印（即五□印）真言曰。欠□日啰（云云）^8□（引（□（二合）偈云。金刚合掌观诸佛（今谓。二说总别之异也）
    次惊觉印。檀慧相钩竖进力二度相□名起印。谓先二羽金刚拳。金刚拳者谓拳五指屈母指爪入中指下。屈于头指□母指上节是也。二拳共仰而二小指相钩。二头指舒相□。即以印三度上下即其印也。其真言曰。唵□日噜（二合）底瑟吒（二合）吽（引）偈云。起诸佛已次礼四佛。印是金刚掌。初金刚掌舒臂全身委地礼。次全身以额礼。金刚掌于心。次全身以口礼。金刚掌于顶。次全身以顶礼。当心金刚掌。如次礼四方佛也。□如文。此礼四佛印结印礼诸佛礼拜以后散印也。委地额礼口礼顶礼。如文作之。真言在文。^5□吽字黄色想在心上。言心上者不是虑知心上五□杵亦是金色也。^5□怛洛字是青黑色也。言金刚宝者是珠。其样。是也。青黑色也。^2□纥哩字是赤色。其字变为八叶莲华也。^5□恶字是白色。即业金刚。其样是也。四佛标帜道具。具在九会曼荼罗图。又文云为金刚萨埵等者。即东方菩萨。余方亦准知之。
    次金刚持大印。即普礼印。二手相背右押左禅慧檀智相叉。右膝着地置印顶上。一一想礼如来足。舒指从顶如垂带。从心施转如舞势。金刚合掌置顶上。言舞势者。谓定慧两分从顶如垂带。便至心上舒指两腕相交旋转。从心上左右旋转。若左右旋转时。指掌向外。若左转时。左手在右手前。若右转时。右手在左手前。最后心上一转金刚合掌置顶上也。真言如文。然此真言或本作二段。初真言名为金刚持大。后段以真言印名为金刚持。今检六卷经于后段真言亦作金刚持大印也。偈云。起诸佛已申五礼。次归命等偈如文。
    次速成胜悉地印。是金刚合掌。偈云。悉地印亦金刚掌。有云。如辟除成结界印（此说未详）
    次辟除成结界印。么吒于两目应观为日月。二手金刚拳各安于腰侧。遍观空中佛。诸佛皆欢喜。所有香华等及余供养具因此目瞻□去垢成清净辟除成结界也。言为日月者。左目为日右眼为月。而头不回转。但回眼观物也。真言如文。有云。么是日也。吒是月也。右日左月。应□从两目出五□金刚杵。六卷经云。右眸有么字。左眸有吒字也。么变为月。吒变为日。是为正义偈云。么吒目住于慢仪。
    次金刚掌真言契。福智二羽合。十度初分交。名为金刚掌。一切印之首。真言如文。偈云。金刚合掌。
    次金刚缚真言契。即彼金刚掌十度结为拳名为金刚缚。能解结使缚。真言如文。偈云。金刚缚。
    次开心殿门真言契。即以金刚缚能净第八识亦除杂染种。怛啰（二合）吒二字想安于两乳。二羽金刚缚掣开如户枢。真言如文。言二字安两乳者。怛啰字在右乳也。吒字在左乳也。同前金刚缚使稍开缚掌当胸。三度来去掣开。有云。怛啰是右乳吒是左乳。偈云。开心。
    次召无漏智入藏识中真言契。即以金刚缚禅智屈入掌檀慧戒方间。想召无漏智入于藏识中。真言如文。经云。既开心智门已。想其门内有大殿堂。复想面前有一婀字。字者圆点。谛观字上遍有光明耀赫照曜为欲发生菩提故。即结金刚召入三摩地契。摄彼婀字入心殿中诵陀罗尼。有云。入于藏识中。此是入智字印。以前缚印竖二大捐屈招三遍。然后屈入掌中。掌中当观有恶字。恶字者是须梵字^5□。然后连作封心门印即以入印舒二头指三遍招。然始□二大指背上。此是封心门印也。是即彼阖心门印。不是。此段意六卷经中具明如是事。更不具记之。今唯记录师说也。偈云。入智。
    次坚固阖心门真言契。即以前印相进力□禅智以附于心门。无漏智坚固。真言如文。意云。如前印相但屈进力□禅智。偈云。还密封。
    次普贤三昧真言契。二羽金刚缚忍愿竖如针。才诵真言已。自身成普贤坐于月轮上。身前观普贤。真言在文。
    次欢喜三昧真言契。文云。行者次应结大誓真实契。二羽金刚缚檀慧禅智竖。忍愿交入掌。指面令相合。以二度刺心名为大悲箭。以射厌离心。极喜三昧耶惊觉本誓愿。真言如文。言二度刺心者即忍愿二度即三遍刺心也。有云。极喜印二大母指为弓形二中指为箭形也。偈云次二三昧耶。
    次降三世真言契。行者次应结降三世大印。二羽忿怒拳檀慧皆钩结。进力二皆竖。身想成忿怒王。三目八臂而四面。笑怒恐怖形四牙炽盛身。右足^2□左足直踏大天及后。励声诵真言。真言如文。意谓。二羽金刚拳以右押左也。檀慧皆钩结。进力二皆竖。左转成辟除右旋成结界。有传法阿阇梨云。成二拳已然后念真言。至第一吽字处先生左拳。至第二吽字处先右拳押左腕上。至第三吽字处以二小指相钩。第四至斛字处然竖二头指微屈似牙形。然后便旋转也。左右转以后印身四处。谓心额喉顶也。六卷经云。先应三称吽字结之。雷震激怒声称一陀罗尼。最后着吽字（乃至）以此契置于头上。右旋三匝。若有诸魔作障碍者。见此契已皆得自摧伏。若欲净诸供具。即以此契触诸香华饮食等一一称吽字皆得清净。偈云次二三昧降三世。
    次莲华三昧耶真言契。次结金刚莲。二羽金刚缚。檀慧禅智竖。莲华三昧耶得成莲华部转轮之主宰。经云。结金刚莲华三摩地契。置于口上诵陀罗尼。有本云当口诵真言者即此意也。偈云。莲誓印。
    次法轮真言契。阿赖耶识中。违背菩提种。次结法轮印摧彼厌离轮。即前莲华印檀慧而交竖摧掣于自心。即灭二乘种。真言如文。意谓。即前莲华印檀慧而交竖即稍开掌以印成。横当于心上三度回转。偈云。莲誓印已轮吒枳。
    次大欲真言契。即结大欲印。二羽金刚缚。禅入智虎口。随诵而出入。真言在文。禅入智虎口者。谓稍屈右母指押左母指。便以母指端而入于进智二度中间孔里而随诵三遍动之出入即成。
    次大安乐真言契。大乐不空身印。契同于上。普愿诸有情速证如是地。具如文说。真言亦在文也。大乐不空印契同于上。但以不动母指为异也。偈云。大欲大乐同密契。
    次召罪真言契。二羽金刚缚。忍愿申如针。进力屈如钩。起大悲愍心。来去而观想。召诸有情罪自身三恶趣众罪召于掌。黑色如云雾。众多诸鬼形。真言在文。
    次摧罪真言契。八度内相叉。忍愿如前竖。应观独钴杵。当观自身相变成降三世。励声诵真言。内心起慈愍忍愿应三拍。摧诸有情罪三恶皆辟除。真言在文。此印如文。但忍愿三拍。有云。摧罪印每念真言。中二指上下相摩。然后至吽怛啰（二合）吒处三拍。谓吽字处一拍。怛啰（二合）字处一拍。吒字处一拍。是为三拍也。偈云。召罪于掌次当摧。
    次净业障真言契。二羽金刚掌。进力屈二节。禅智厌二度。结此业障除右耳。
    次菩提心戒真言契。次成菩提心自他令圆满印。如莲华契安于顶之左。谓前莲华三昧契是也。真言在文。
    次等持以下五道真言同用一契。
    初等持真言契。亦名定中礼佛。二羽金刚缚。仰安于脐下。端身勿动摇。舌□于上齶。止息令微细。谛观诸法性。具如文说。更不能记。其真言末句云满那南（引）迦噜（引）弭是也。
    次彻心真言契。手印图名为惊觉真言印契。然此名目甚失旨趣。后人知之。其真言末句云吠邓迦噜（引）弭是也。其中观法在文分明（一）
    次无染真言契。亦名菩提心也。观法如文。真言末句云母怛跛（二合）娜野弭是也（二）
    次坚固真言契。谓菩提心坚固。亦名观金刚莲华真言契。其明末句云□日啰（二合）□那么（二合）是也（三）
    次即为金刚界真言契。亦名金刚莲华界也。真言末句云□那么（二合）怛么（二合）句（引）含是也（四）
    观金刚莲华后念舒展莲华（云云）即今文金刚莲华界真言也。念此金刚莲华界后念敛莲华（云云）然后念自身为莲华真言。此是五相成身也。亦云五转成身也。然后诸如来加持。次第又加持灌顶系鬘等也。此是预示后文意耳。
    次自身为莲华真言契。二羽金刚缚二中指竖。以二头指稍屈竖之□二中指上节。但二母指直竖之即顶上捧之。言观身为本尊者谓大日尊也。玄法云。然此印作剑印。谓二手金刚缚竖二中指。而切屈指端以头指加其中指背是也。前说依手印图后说依文。何者有本云结毗卢剑印也。此印亦不可书着。诸有见者慎之。又有本中自身为莲华偈上安置成金刚身真言之辞。其偈后安置佛身圆备真言之言。玄法云。成金刚身与佛身圆备此两个言同成一义。只为迷人两处安置也（更栓）真言如文（五）
    次诸如来加持契。既成本尊身诸如来加持。不改前印相应诵此真言。真言如文。谓次毗卢加持印。不改前印相即二母指相叉。以右母指押左母指安印心上也。若依后说此印亦剑印也（是似正）是故玄法云。不改前印相者谓前剑印是也。偈云。坐定印中礼诸佛。彻菩提心初三昧。观华印用莲五钴。华界圆成如契同。
    次结四如来三昧耶印契。各以本真言而用加持身。不动佛于心。宝生尊于额。无量寿于喉。不空成就于顶。谓四佛加持印。初阿□印。二羽金刚缚。二中指竖之。次宝生印。二中指屈如三角也。次无量寿印。二中指屈如莲叶也。次不空印。二羽金刚缚。二小指二母指直竖之。心额喉顶如次安置也。经云。凡加持契各随本部置其处已。即于顶上解散。其印真言如文。偈云。四佛三昧印加四处。
    次五佛灌顶印。既已加持身。次应授灌顶。五如来印契各如三昧耶。遍照灌于顶。不动佛于额。宝生尊顶右。无量寿顶后。不空成就佛应在顶之左。谓五佛灌顶印。印相如前。但顶额顶右顶后顶左如次安之。最初是毗卢印也。真言如文。偈云。五佛三昧五灌顶。
    次四佛鬘。文云。次于灌顶后应结如来鬘。四方诸如来皆三昧耶契。额前二羽分。三结于顶后向前如垂带。先从檀慧开。谓四佛系鬘印。印相如前。但如次作四佛印额前分二羽。作金刚拳先额前回转三度。次顶后回转三结。如是各三度而后向前如垂带。先从檀慧开拳散印。是即其印也。真言在文。偈云。前四佛三昧印四鬘。
    次如来甲胄印。于诸有情当兴大悲心无尽生死中恒被大誓甲。为净佛土故降伏诸天魔。成最正觉故被如来甲胄。二羽金刚拳当心。舒进力二度相萦绕心背。次两膝脐腰至两肩喉顶额。又须各各三旋绕徐徐前印垂先从檀慧散。即能护一切天魔不能坏。悉如文说。真言亦在文。经云。止观二羽结金刚拳申力度头想唵字。进度头想砧字。于其心上以进力三相绕之。余如今文。
    次金刚拍印。次应金刚拍手掌而三拍。由此印威力缚解。解者缚便成坚固甲。圣众皆欢喜。获得金刚体。如金刚萨埵。文旨分明。真言亦在教法之中。偈云。被甲胄已拍生悦。
    次结现智身。二羽金刚缚。禅智入于掌。身前想月轮。于中观本尊。谛观于相好遍入金刚。已大印如义则。身前当应结思惟大萨埵。谓二羽金刚缚禅智入于掌即念前八字明。八字明者向前唵缚日啰吠舍恶是也。念此明即动二大母指三遍招召入于掌。然后结大萨埵印。二手为缚直立二中指是也。即诵念大萨埵真言。唵缚日啰萨怛□恶是也。是即金刚萨埵真言。念了即顶散印也。
    次结见智身印。契如前相。见彼智萨埵。应观于自身钩召引入缚令喜作成就。谓见智身印如前印相。但二母指相叉。右指押左指。此是人语依文亦好。真言在文。偈云。现身见身三契同。
    次结四字明。召引入自身。印如降三世。屈进如钩形。次进力互交。仍屈头相□。次互相钩结。次腕合而振。由此明四印召引缚令喜。谓四字明印如降三世右押左二羽相背。檀慧交钩初进如钩（一）次进力互交仍屈头相跓（二）次应互相钩（三）次腕合而振（四）屈进初如钩。即三遍唱弱。次进力互交。仍屈头相□。即三遍念吽。次互相钩结后即三遍诵鍐。然此时二腕稍开。次腕合而振即三度唱斛。然其二腕迫近合也。真言在文。偈云。四明引尊入自体。然手印图开为四真言。初金刚钩真言。唵（引一）□日罗（二合）矩舍弱。
    次金刚索真言。唵（引一）缚日罗（二合）跛舍吽。
    次金刚锁真言。唵（引一）□日罗（二合）娑普（二合）吒鍐。
    次金刚铃真言。唵（引一）□日罗（二合）吠舍恶。
    次陈三昧耶。当结金刚□。忍愿莲叶形。成本尊瑜伽。称诵三昧耶萨埵鍐（二合）明已。背后遍入于月轮。彼□捺罗（二合）中等观萨埵体我三昧耶萨埵。真言曰。三摩喻唅摩诃三摩喻唅。意谓。结三昧耶印了即三遍诵三昧耶萨埵鍐。然后遍观于月轮彼中等观萨埵体。左拳在腰右拳在心上。此萨埵与我无二无别。分明观了即诵三摩喻唅摩诃喻唅。然文中言背后者与然后之言一般未详。有云。称诵三昧耶萨埵鍐了者自身背后遍入于月轮彼中等观萨埵体如前所说我成三昧耶萨但鍐（二合）分明观了诵唵三摩喻唅真言。此真言印同前萨埵印。此说亦好也。或本称诵三昧耶萨埵鍐明已。次结莲华三昧耶诵本真言七遍已。即诵莲华百字明或一或三或至七。诵此百字明了以后。背后遍入于月轮等。然今此本及至加持珠鬘时结莲华三昧并念莲华百字明。然彼本及至加持珠鬘时不用莲华三昧耶等。回后安前回前在后事在时宜。又两本互显。初后俱用而有何失。偈云。三昧喻大成身。
    次应想大海八功德之水。于上想金龟。七金山围绕。想山间有河皆八德水成。想种子并诵欠唅鍐与□罗。真言曰。唵尾摩嚧娜地吽素剑。今引经明此意。经云。尔时佛言。观三世等同虚空已。于下方中想有^h□琰字为持地风轮界彼尽皆黑色（义决云。想琰字。黑光流布。变为风轮。风轮大力也。持于地轮。轮皆黑色。是名风地种也）复想剑字为世界轮围山。其山杂宝庄严。复想^8□字于虚空中。想为毗卢遮那佛。香水普注。慈悲乳满轮围山成甘露海。于其海复想^h□般啰字。变为龟形如金色。其身广大无量由旬。于龟背上复想^h□奚哩字。其变为黄色金殊妙莲华赤好光。其华三层有八叶。台蕊圆熟（已上经文）今明印者十度仰内。相叉于身前下垂右三转。然此本中索剑两字安置真言末句。此是种子字。理须安置上句。是故有本云欠唅鍐□啰速剑唵尾摩卢（引）娜地吽（引）余文云。^h□憾字。其字如深玄色成大风轮。^h□鍐字白色变为水轮。^h□□啰字金色成一金龟。^h□素字变为妙高山。^h□剑字变成金山七重。次想须弥卢皆以四宝成。真言曰。唵阿者□吽（已上是议轨文）又次彼经文云。又于台上想^h□般罗^h□吽^h□^8□此三梵字为须弥山。其山众宝所成而有八面（已上经文）今明印者。十度内相叉而作拳即是也。偈云。大海印已。
    次须弥。次观曼荼罗真言契云。上想宝楼阁则结金刚轮。由此印威力则成诸轮坛。二羽金刚拳进力檀慧钩。于中应观想轮坛。如本教即于宝阁中而观曼荼罗。真言曰。唵□日罗斫迦啰吽（引）有本此真言末增加惹（入）吽（引）鍐（引）斛。
    次又彼经云。于其顶上复想^h□^8□^h□吽^h□怛啰^h□奚哩^h□婀。此等五字。其字便成大殿。其殿四方正等具足四门。其门左右有吉祥幢。轩楯周环。四重阶道。于其殿上有五楼阁。悬杂缯彩珠网华鬘交结庄饰。又于殿外四角之上及诸门角以金刚宝间错庄严。殿外轩陛复以种种宝铃磬铎环佩交映。微风摇拂。清向和鸣。宝幢璎珞弥满空中。微妙香华种种严饰。复于其外有无量劫彼树绮错行列。诸天妙乐竞奏歌咏。诸阿修罗摩喉罗伽等王竞奏妙歌舞。于彼殿内有曼荼罗。八金刚柱以为庄饰。尔时佛言。于如来部胜妙轮中想有三种字。中央皆有□三梵字。^h□罧字此字左右皆有^h□阿字。即以三字变成大师子座。四面方等微妙庄严。饰好第一。金刚部中三种梵字。中央想有^h□伽虐字。左右皆有^h□吽字。以此三字变为象座。四面庄严。饰好第一。于宝部中□三种梵字。中央有^h□婆字左右皆有^h□怛啰字。以此三字变成马座。四面七宝庄严。微妙第一。于莲华部中□有三梵字。中央有^h□摩含字。左右皆有^h□奚哩字。以此三字变为孔雀座。四面皆以金刚莲华宝庄严。微妙第一。于羯磨部中并有三梵字。中央有^h□剑字左右皆有^h□婀字。以此三字变为迦楼啰座。四面纯以杂宝庄严。微妙第一。尔时佛言。既想如上五种如来座已。次想诸部一切如来及十六大菩萨四波罗蜜施设。四种内供养。四种外供养。及四摄四菩萨等。皆以本三摩地各各想。彼差别记契。广如下说。此等事相皆从毗卢遮那如来身心中出现。又想五部座上各有月轮。于月轮中有妙莲华台蕊圆具。又想四面毗卢遮那佛以诸如来所持之身坐。彼师子座上。又想阿□鞞如来坐金方象座上。又想宝生如来坐宝方马座上。又想阿弥陀如来坐华方孔雀座上。又想不空成就如来坐业方杂宝迦楼罗座上。是诸如来坐此座已。未久之间成等正觉悉得一切如来普贤之心。复用一切如来虚空所成大摩尼宝以灌其顶获得一切如来观自在法智。究竟波罗蜜功用已毕。所求圆满获一切如来无碍事业巧方便智成就（已上经文）
    然此金刚轮印二羽金刚拳俱仰进力。檀慧相钩作钩。以此印进身。先印身。次舒印佛像。次印坛也。复捧印上空印于虚空。有云。先印身次印地后印本尊。若船行时印水即成水曼荼罗。若印虚空便成虚空曼荼罗。而令一切众生皆得密受灌顶也。偈云。阁中轮契观成坛。
    次应诵启请。不改前印相想白诸圣尊降此曼荼罗。启请在文。意谓。诵启请印相同前轮坛印也。偈云。不改前印诵启请。
    次结开门契想开大坛门。二羽金刚拳檀慧应相钩。进力竖侧合。每门诵真言应吽而擘口从东而右施。每方面向门。若方所小狭即应观想中运心如本教。真言如文。印相分明。然每门应吽以进力二指三度离开。意在开坛门。偈云。次用起印开四门。
    次结启请印启白于圣尊。二羽金刚缚忍愿应竖合。进力屈如钩。中后而不着。称名而启请。三唱此伽陀。伽陀如文也。印相文中云中后而不著者谓进力之钩不着中指后也。称名而启请者谓唱自名。应唱言比丘（某甲）阿演都等。偈云。白印三唱梵伽陀次观佛海会诸圣普云集。交臂作弹指。指声遍法界。真言在文。言交臂者右押左。谓先以右手在胸左臂边。后以左手押右手在右臂边。二腕侧左胸前。然后以二手作金刚拳。竖进力屈如钩形便三遍弹指。三遍念真言。曰。唵□日啰（二合）三么惹（子夜反）溺。弹指如鼓声。^8□字是钩。作此印及诵真言十方诸佛皆来赴会也。偈云。即结佛海云集印。
    次诸如来集会皆在虚空。诵百八名赞礼曼荼罗众。赞叹在文。印契同前。又金刚合掌也。言百八名赞者即十六大菩萨赞也。偈云。结初三昧诵赞王。
    次结四明印。印如降三世。钩屈进度招。索进力如环。锁开腕相□。铃合腕以振。各诵本真言。真言在文。然结四明印同前。四明各随诵真言各结其印。各三遍诵真言。顶散了旋舞。然后便金刚合掌三拍念金刚拍真言（在后）
    次应金刚拍令圣众欢喜。真言如文。事相如前。散拍掌了。便捧阏伽水（在后）偈云。赞讫四明事生悦。
    次入平等智捧阏伽香水。想浴诸圣身当得观顶地。真言在文。言平等智者观一切诸佛同等一佛之智也。然此印契十度稍屈捧舒也。捧阏伽了。便结振铃印（在后）偈云。次捧遏伽净无垢。
    次结振铃印。右杵左振铃。念入声解脱观照般若理。真言如文。右抱杵从膝边至心前。右转三匝当心且住也。左抱铃在腰侧。从心前捧铃面上便振之。如是三度上下振之。是其印相也。若无铃者观想振之。此是一说。更别有振铃抱杵之法更不具记也。偈云。振铃已观心月中（观心月者指后文意）
    次结羯磨印。于心而修习谛观心月轮而有羯磨杵。应结金刚拳等引而两分。右羽金刚拳以握力之端（大日）左拳安于脐右羽垂触地（东）左拳如前相右羽为旋愿（南）二羽仰相叉。进力竖相背。禅智横其端（西）左拳复安胸右羽施无畏（北）是五如来印。然此中阿□佛印中云右羽垂触地者谓右指掌覆舒垂触地也。南方佛印云右羽为施愿者谓捧右掌仰舒五指也。北方印云右羽施无畏者谓举右手掌外向。直舒五指竖立也。六卷经云。想毗卢遮那结触地契者一切圣众品。尔时世尊告修行者。应以想毗卢遮那如来入三摩地。想金刚萨埵即结菩提最上契。作二金刚拳已竖进度。以观羽执之。由此契故能得诸佛授上菩提记。结此契故已应想毗卢遮那。在坛场中结跏跌坐。相好圆满。具大威德。色相鲜白如净满月。一切明□以为其身。宝冠庄严发辫拂肩。被服天衣轻妙缯彩。以身语意三金刚轮遍生死界现作神变。行者作思惟一切羯磨皆能成就。真言如今文。又云。次应以素黄莲华黑色等想诸部如来已。即想己心中有十字跋折啰已。次第安立本契。阿□毗契名触地。宝生契名授所愿幢。阿弥陀契名胜上三摩地。不空悉地契名施无畏。彼彼真言皆如今文。然此本说五佛真言已。更有五个真言。谓唵唧多□啰（二合）底微邓迦噜弭（乃至）第五云唵也他萨□怛也（引）^8□多萨怛他（引）唅。检大兴善寺藏经本此等五真言以为五佛真言。后人见彼藏经本更重安置此本中若有见者请知此趣也。青龙两卷仪轨亦不安此等真言。
    次当结羯磨四波罗蜜契各如本佛印而诵于真言。彼彼真言在文。印契亦同本佛。更不记之。偈云。五佛业印四波同。
    次结十六尊羯磨契之仪是二句总表十六尊契也。左拳安腰侧。右羽抽掷杵是二句金刚萨埵契也。言右羽抽掷杵者。谓右手执□日罗之势从右膝边至膝上。作转弄□日罗掷上空中之势。如是三度而后心前反掌也。有云。左拳如文。右拳从膝边至于心前转腕。然后心前反掌也。经云。行者应现威武相结二金刚拳等。二拳交抱胸。进力钩以招二句是金刚王契。言二拳交抱胸等者。谓右拳近触左拳在后而抱胸前进力钩招即是也。二拳如射法此一句是金刚爱契。言如射法者谓如满弓放箭势如是三返即是也。当心作弹指。此一句是金刚善哉契。谓二拳当心相对竖合而作弹指即是也（已上东四）进力如宝形。此一句是金刚宝契。谓二拳对合进力如宝形。宝形者谓竖二指相合而切屈二指上节即是也。经云。又用置于额上而为灌顶。于心旋日轮此一句是金刚光契。谓不改前印当心三度平转也。然经云置于心上如转日轮也。右肘住左拳此一句是金刚幢契。谓右拳肘住左拳肘腕上。然其左拳侧之。经云。竖右肘于左拳上为幢想是亦好也。二拳口仰散。此一句是金刚笑契。谓二拳当口上而仰散上二契于两颊笑想（已上南四）左莲右开势。此一句是金刚法契。谓左拳横安心上。以右拳头指开擗于左拳五指。初开小指终至母指作开华之想。然其开擗华之头指向外引之。有云。直竖左拳而开擗之此亦好也。经云想止羽如拘勿头华。以观羽擘华势也。左心想持华右手如把剑此二句。是金刚利契。谓左拳侧近胸。右拳侧安膝上如持物势也。经云。又用左置于心如烦恼障。以右为剑想以杀之。覆拳进力□于脐而平转此二句是金刚轮因契。谓覆二拳进力二节相跓当于脐三度平转即是也。经云。又用二申臂当前转之。如轮相也。□至口仰散先从禅智舒。此二句是金刚无言契。有云。□至口仰散。此一句是无言契。此亦最好。今且依一说。谓用二拳□至口从禅智舒指也。经云。又用二从口引出语言（已上西四）旋舞心两颊金刚掌于顶。此二句是金刚业契。玄法云。先从禅智舒以下三句是业契。此说亦好。今依一说。谓十度舒之。以二母指各押二中指甲旋舞。谓先心。次先左方。后右方。又左舞也。更当先左颊。次右颊。又左颊旋舞而后金刚掌于顶。谓金刚掌安于顶也。经云。又用二解已两手相绕两乳两颊置于顶上也。二拳被甲胄此一句是金刚护契。谓二拳头指节相至当于心上一度萦绕。次当于额萦绕。次至顶后萦绕渐垂下也（未）经云。又用以胸前绕腰后如被甲想也。进力檀慧牙。此一句是金刚药叉契。谓二拳竖迫合。进力檀慧竖指屈之即是也。经云。又用二展檀慧度进力等置口两边如药叉牙想也。二拳而相合此二句是金刚拳契。谓右拳覆之左拳仰之。二拳相合即是也。经云。又用二相合捧（已上北四）次句云十六大士印者是总结也。
    次云内外八供养并及于四护印相今当说者是总表后十二印相今当说也。二拳各腰侧向左小低头此二句是金刚嬉戏契。如文可知。经云。又用二小低头申敬也。二拳以系鬘从额顶后垂。此二句是金刚鬘契。谓以二拳额前萦绕。然后顶后萦绕。向前渐下垂也。经云。又用二于额上如系鬘相也。二拳侧相合从脐至口散。此二句是金刚歌契。如文应知。经云。又用二置于心上。至口引下申臂也。二拳生舞仪旋转掌于顶。此二句是金刚舞契。谓先左舞。次右舞。后更左舞也。然后合掌顶散。生谓作也。有云。舞印二手各以母指押无名指甲上而作舞。是莲华部也。通用也。若佛部用中指。金刚部用小指。此是人说。应检诚文。若依手印图俱舒十度而作舞印。经云。又用二如作舞已置于顶上（已上内四供）次金刚拳仪烧香等四印。以降三世印钩索等四摄。此一偈总明外供四摄。初一偈中以金刚二句总明外四供养也。以降三世二句总明四护也。□拳下一偈别明外四供也。进屈下一偈别明四护。悉如后明也。□拳向下散此一句是金刚烧香契。如文应知。经云。又用二覆手开掌向下按之也。仰散如奉献此一句是金刚散华契。谓十度仰散舒。如戏物之势也。经云。又用二仰而开向上举散之也。禅智竖如针。此一句是金刚灯契。谓二拳近对合二母指□竖而三遍回转即是也。经云。又用二相合持之为灯也。开掌涂于胸此一句是金刚涂香契。谓各开五指着胸。各左右引指。如是三度即是也。经云。又用二相摩其胸前为涂香想（已上外四供）次别明四摄。谓降三世四明印思之。是句初进屈如钩形此一句是金刚钩契。经云。又用二相背檀慧度相钩。竖进度如针曲力度为钩也。进力曲相捻此一句是金刚索契。经云。又用二如上相背钩。交进力度相□为索也。二度便相钩此一句是金刚锁契。经云。又用二进力度相钩为连锁也。合胸微摇动。此一句是金刚铃契。经云。又用二相背檀慧度相钩。进力度初分相交为声（已上四摄）偈云。十六羯磨供摄终。如上诸佛菩萨等真言皆在文中。更不具记之。看文应知。
    右心左按地绕轮坛四面各一称真言安立贤劫位。真言曰。吽（引）吽（引）言右心左按地等者。谓右拳安心上左拳垂下安置地上。安立贤劫及二十天等位也。今具明之。谓以二手金刚拳右拳在心上仰。左拳垂印地。先从东北隅起首印印至东南四遍印是东面。又从东南隅印起首印印至西南隅四遍印是南面。西面北面安准同东面南面印之。然后安立二十天亦如前作。先从东北隅起首每面印五遍。印者唯改右拳印地。左拳置于心上仰之。然后顶上散印。此是安立贤劫位及二十天位也。言每面四遍印及五遍印者不是印一处。谓从此隅起首至于彼隅。于其中间遍行印之。应知。又文有两个吽。是安立贤劫及二十天位之真言也。印及真言一时行之。此旨可知。又青龙本云贤劫千佛位十六大菩萨者十六大菩萨是贤劫千佛之数也。偈云。举示贤劫二十天。经云。次作阿□鞞四部契。又作波罗蜜等四契。次第用之。于坛外仰止羽拳触地运心。想念安置诸菩萨等。
    次结三昧耶于舌观金刚。先合金刚掌便成金刚缚者。谓为明诸尊三昧耶印契先明观想及示总印也。前羯磨契先于自心上观月轮。轮中有羯磨杵。今此三昧耶契先于自舌上观五股金刚杵。谓若作此等印先应作此观也。经云。自想己心有一切如来五股金刚。结三摩地印品。尔时世尊说一切如来三摩地等契法。结此诸三摩地契时。先应谛观己心之中有一切如来三摩地所生大殊妙五股跋折罗。作此观已即合二羽。初分相叉观羽押左。此名金刚合掌。极诸度互相握合。此名金刚缚契。凡诸三摩地契皆从此无上金刚缚生也。忍愿如剑形进力附于背此二句是毗卢遮那契。谓二手金刚缚忍愿如剑形。进力附于忍愿背也。剑形者二中指上节切屈而下节直竖是也。经云。作金刚缚已申忍愿度。屈其初分相□为刀。进力度曲于刀旁。此是毗卢遮那金刚界自在契（此后三昧耶四佛真言与今不同）忍愿竖如针此一句是阿□契。谓先作金刚缚忍愿竖之也。经云。如本缚合申忍愿二度名阿□鞞佛三摩地契也。反屈如宝形。此一句是宝生佛契。谓先金刚缚反屈忍愿也。余二佛契亦先金刚缚皆准知也。宝形者屈成三角也。经云。如本缚屈忍愿度初分相□。智定度面相□为宝。此名宝生佛三摩地契也。移屈如莲叶此一句是无量寿契。莲华者谓稍圆也。经云。如本缚曲忍愿度相□为华。此名阿弥陀佛三摩地契也。面合于掌中檀慧禅智合此二句是不空佛契。谓二中指入于掌中。二小指二母指□竖也。以前五佛印总当心上也。经云。如本缚屈忍愿度入掌申檀慧智定度如针。此名不空成就佛三摩地契也。是名五佛印者是总结也。五佛三昧耶真言□在文也。
    次结三昧耶四波罗蜜契。各如本佛印别别诵真言。此是次阙三昧耶四波罗蜜契。言各如本佛印者。谓是指此三昧耶内阿□等四佛印。佛与菩萨其印是同。但真言各别。咸在文可知。然六卷经中但明四佛印真言。而不明四波罗蜜。此趣可知也。
    次结十六尊八供与四摄三昧耶印契者是总先标十六八供四摄三昧契。经云。次说诸大菩萨三摩地契也。忍愿竖如针小大开而竖此二句是金刚萨埵契。言如针者谓二羽金刚缚而直竖忍愿也。以下诸印皆先作缚。准例知之。言小大开而竖者。谓二小指离开不相着二大母指亦尔即是也。经云。结金刚缚已想二掌为月轮。合申忍愿二度竖檀慧智定度。如五股像。此名萨埵金刚契。以下诸尊真言与今文是同。悉如彼经。今不具记也。次以金刚缚进力屈如钩。此二句是金刚王菩萨契。如文可知。经云。如本缚曲进力度为钩。头相着去二三分许。此名不空王大菩萨三摩地契也。因钩便交竖此一句是金刚爱契。谓不改前印便因钩二头指端相交竖也。经云。如本缚竖力进度中分相交。此名摩罗大菩萨三摩地契也。不解缚弹指此一句是金刚善哉契。谓二手作缚头指母指相捻而弹指也。经云。如本缚以智定度捻进愿度弹之为善哉。此名金刚喜跃菩萨三摩地契（已上东四）大竖次反屈此一句是金刚宝契也。大谓二母指次谓二头指。此文意谓。二母指竖之二头指反屈甲相合即是也。经云。如本缚竖智定度偃屈进力度面相□。此名虚空藏菩萨三摩地契也。不改大与次舒六而旋转此二句是金刚光契。谓不改前大次指而舒六指。覆手三度旋转即是也。经云。如本缚展檀戒忍慧方便愿等开掌。此名金刚光菩萨三摩地契也前二亦不改中缚下四幢。此二句是金刚幢契。谓前大次指不改中指仰缚。余四指如幢竖之。言如幢竖之者谓合。四指竖之也。经云。如本缚以檀戒慧方便等度合。此名金刚表刹菩萨三摩地契也。不易前印相反开散于口此二句是金刚笑契。谓不易前印。便反屈腕令指端向下。而以合腕当于口开散印即是也。经云。即以上契置两颊笑处。翻手解拳散之。此名金刚可爱菩萨三摩地契也（已上南四）由缚禅智竖进力屈如莲此二句是金刚法契。此契如文。经云。如本缚竖智定度屈力进度头相□。此名金刚眼菩萨三摩地契也。由缚竖忍愿屈上节如剑。此二句是金刚利契。如文应知。经云。如本缚申忍愿度。屈其初分相□如刀相。此名金刚剑菩萨三摩地契也。忍愿复入缚四竖五竖交。此二句是金刚因契。言忍愿复入缚谓忍愿外叉成缚也。四竖者第四无名指也。五竖者第五小指□竖之相叉也。经云。如本缚戒方便度合竖。檀慧度相交。此名金刚轮菩萨三摩地契也。由缚进力莲禅智开偃附。此二句是金刚无言契也。言禅智开偃附者谓二母指各附二头指根也。经云。如本缚开展智定。从口向外申招。此名金刚语言三摩地契（已上西四）六度叉而覆大各捻小甲。此二句是金刚业契。如文应知。经云。如本缚以智定度押檀慧度为羯磨拔折啰。此名毗首羯磨菩萨三摩地契也。进力针当心此一句是金刚护契。如文应知。经云。如本缚竖进力度置于心上。此名勇猛菩萨三摩地契也。进力檀慧开小竖进力钩此二句。是金刚药叉契。如文知之。经云。如本缚曲进力度开檀慧度为牙。此曰金刚药叉三摩地契也。缚大捻小根进力□其背。此二句是金刚拳契也。言进力□其背者谓屈二头指□二母指背也。经云。如本缚以智定度捻檀慧度本间屈进力度于智定度背上。此名金刚拳菩萨三摩地也（已上北四）
    次缚偃下四句如次是内四供契。初文云缚偃竖禅智。此一句金刚嬉戏契。谓金刚缚竖禅智即是也。经云。如本缚置当心已竖智定度。此名金刚爱密供养天三摩地契也。此即展当额此一句金刚鬘契。谓用前印以当于额也。经云。如本缚长申二臂为鬘。此名金刚鬘天三摩地契也（此印稍异）从脐口仰散此一句金刚歌契。谓亦用前契从脐至口仰契散之即是也。经云。作金刚合掌契。从口引向下申臂。此名金刚歌咏天三摩地契也（此契三不同。今唯依仪轨）旋舞掌于顶。此一句金刚舞契。谓各以母指捻无名指甲而作舞。作舞已后金刚合掌置于顶上散印即是也。经云。即开前契相绕如舞势已。合掌置于顶上。此名金刚舞供养天三摩地契（已上内四）由缚而下四句是外四供养。初文云由缚而下散。此一句金刚烧香契。谓开缚而下散即是也。经云。如本缚覆二羽掌下按之。此名烧香供养天三摩地契也。从缚仰开献此一句金刚散华契也。从缚仰开者。谓缚未尽开。但稍开掌指端相叉。而仰手掌献华之势即是也。经云。如本缚仰二羽掌上举之。此名华供养天三摩地契也。由缚禅智针此一句金刚灯契。谓由缚竖禅智如针三度回转即是也。经云。如本契竖智定度。此名灯供养天三摩地契也。解缚摩于胸此一句金刚涂香契。谓解缚三度摩胸即是也。经云。如本缚开掌摩其胸前各分向外。此名涂香供养天三摩地契也。
    次由缚进如下四句是四摄三摩地契。初文云由缚进如钩。此一句金刚钩契。如文可见。此四契皆从缚作之。经云。如本缚曲力度。作钩。此名金刚钩菩萨三摩地契也。青龙两卷本云由缚进力钩。此等诸本皆不失钩之大旨也。禅入智虎口此一句金刚索契也。禅入智虎口者。谓先作金刚缚以右母指起过左母指之上。其右头指左母指两中间穴以右母指端入之。此名为入智虎口。偏从右母指得名。故云智虎口也。经云。如本缚横定度已以智度押之头入掌内。此名金刚□索菩萨三摩地契（此契不同）上四交如环此一句是金刚锁契也。上四交如环者谓二羽金刚缚已即进禅相捻力智相捻也。然此指相右头指从左头指母指两间出相□右母指端也。左母指从右头指母指两间出相□左头指。其相如环。是故云也。上四者谓二手母指头指是为上四。于诸指中是最初故。经云。如本缚以进力智定相捻。此名金刚连锁菩萨三摩地契也。禅智入掌摇此一句金刚铃契。谓作缚已禅智入月摇之如振铃之势即是也。经云。如本缚以智定度□入掌内。此名金刚召入菩萨三摩地契也。末句云四印而一缚者谓总示四摄契皆从缚起也。诸尊真言皆在文中。偈云。次结三昧三十七。五佛四波十六尊。八供四摄已终竟。经云。佛言。凡修瑜伽念诵者结上诸三摩地契已。想自心中各存本契于心月中令使心契转转变现。从自身毛孔中现出种种相及陀罗尼。周布于自心月间。令一一字各放无数色光与心月色相间离。亦出毛孔中照十方界。是名行人三摩地念诵（已上）
    次大供养契。供养诸如来。应结金刚缚。印相从心起。从此以下明遍照尊四波罗蜜十六大供养契。然此一句偈超越示十六大供养印相。不是遍照四波罗蜜印相也。言印相从心起者谓安置印之处也。经云。出生十六大供养陀罗尼品。尔时世尊凡修行念诵陀罗尼结印契修三摩地讫。从定出已。欲以己身供养及陀罗尼印契者。皆从十六大供养契应供养一切如来金刚。结金刚缚已随次第依本作之。以金刚缚从心上契之。次左□右□背后。次额口两耳顶后两肩及腰。既周匝已。还置心上（已上）然彼经于此段中不说遍照羯磨仪及四波罗蜜羯磨印。但说十六大供养契。是故云也。就今文云初结遍照尊羯磨之印仪者谓用前羯磨门遍照尊印。和尚云。然此中有七佛印皆用羯磨门五佛印也。文中但出遍照尊印。或阿阇梨云。大供养契中但结大日尊印。不用结四佛印也。真言如文。偈云。次修大供契当陈奉献一切诸如来。初五真言。佛羯磨。
    次结四波罗蜜羯磨印。谓金刚萨埵羯磨印。金刚宝羯磨印。金刚法羯磨印。金刚业羯磨印。然此四印亦用本佛印。谓用羯磨门四佛印。但真言在此段文。
    次心上金刚缚。密下明十六大供养契。东西南北如次应知。皆金刚缚以为其契。但安置之处各各不同。偈云。十六尊契一缚。传初心右左□。腰后。额心旋顶舒。口散口上。右左耳。顶后。顶中。左肩右胯心。青龙本亦复如是。但云肩上不云左肩以为右肩。若六卷经及以今本云□并身不云右左。□云左右。但云肩胯。六卷经云右肩上左胯上。今仪轨本云左肩右胯上。余安置处诸本皆同。今且依一本初心上金刚缚密语如文。经亦云。心上安契。然彼经真言虽有少异而大体同。□如彼经。不能具记。今引彼文令修行者开解一一真言密意。初心上密语。彼经云。论曰。于一切如来我尽以身奉献普皆供养也。左□密语。经云。置左□契真言。论曰。于一切如来我尽以身奉献普皆供养胜上羯磨也。右□密语。经云。次右□真言如文。论曰。于一切如来尽以身奉献普皆供养羯磨弓箭也。腰后密语。经云。次腰后契真言如文。论曰。于一切如来尽以身奉献以善哉声普皆供养欢喜事业（已上东西）额上密语。经云。次额上契真言在文。论曰。一切如来身所灌顶诸宝。我今敬礼金刚摩尼也。心上旋转如日轮相密语。经云。于心上旋转如日轮相。真言□在文。论曰。一切如来金刚日等。我今敬礼炽焰威光也。顶上长舒二臂密语。经云。次置顶上长舒二臂。真言在文。论曰。我今敬礼一切如来如意宝珠所求满足金刚胜上幢也。口上笑处解散密语。言口上笑处者谓以印安置左右吻也。经云。次于口上笑处解散金刚缚时诵陀罗尼曰。真言如文。论曰。敬礼一切如来作欢喜金刚契（已上南四）口上密语。言口上者谓正安置口上也。经云。次口上诵陀罗尼。真言在文。论曰。以一切如来金刚法性三摩地赞叹摩诃法音也。左耳真言曰。经云。次左耳上诵陀罗尼曰。真言如文。论曰。以一切如来般若波罗蜜多所出语言随大音声赞叹也。右耳真言曰。经云。次右耳上诵陀罗尼曰。真言在文。以一切如来文字轮为首。诸契经理趣赞叹一切道场也。顶后真言曰。经云。次顶后诵陀罗尼曰。真言如文。论曰。以一切如来密语我今歌咏赞叹金刚语言（已上西四）顶上真言曰。言顶上者谓置印顶上不舒臂也经云。次顶上诵陀罗尼曰。真言如文。论曰。以一切如来香云海普皆供养事业也。左肩上真言曰。经云。右肩上诵陀罗尼曰。真言在文。论曰。以一切如来种种妙华云。普皆供养作事业也。右跨上真言曰。经云。次左胯上诵陀罗尼曰。真言在文。论曰。以一切如来光明炽焰普皆供养作羯磨故。复置心上真言曰。经云。次如上作已。复置心上诵陀罗尼曰。真言如文。论曰。以一切如来涂香云海普皆供养作事业故（已上北四）
    次结散华契观察于十方言。我今劝请诸佛转法轮复应作是念。今此瞻部洲及于十方界人天意生华水陆所有华皆持献十方一切大萨埵部中诸眷属契明密语天。我为普供养一切诸如来而作事业。故经云。想念诸佛菩萨金刚普结印供养品。尔时世尊告修行人。如是十六大供养契所应作已。今更重结如下华契已。即观察十方而作是言。我今劝请一切诸佛。未转法轮者愿转法轮。欲入涅槃者愿常在世不般涅槃。复作是念。我今奉献此瞻部洲及于十方世界中人天意生乃至水陆所有诸华。皆持奉献十方一切摩诃菩提萨埵及一切部中所住眷属一切契明陀罗尼天等。我为供养一切如来作事业故（已上经文）
    从此已下八供印。然初散华契捧金刚合掌仰。稍开掌中而大母指不用相叉即是也。密语在文。密语意云。以一切如来华云海普皆供养。下去论曰者皆是明密语意之辞也。
    又结烧香契而作是思惟。人天本体香和合变易香。如来羯磨故我今皆奉献。经云。和合变易香。所谓诸华香或熏。或复变成此香。如是等差别诸香为供养一切如来羯磨故我今奉献。今明烧香契者亦复金刚掌垂下向地稍开掌中即是也。密语如文。诀曰。以一切如来烧香云海普皆供养也。
    次结涂香契。人天本体香和合变易香。如是差别香如来羯磨故我今皆奉献。经云。为供养一切如来羯磨故我今奉献上文如今更不记也。捡诸本至于此段先明涂香契后列灯契。今此本初明灯契后列涂香契。此书写者误。何者今文灯偈云。次结灯契已。人天本体香等于灯契中不可列香。又云。次结涂香契。人天本体生及差别光明。于涂香文中不可列光明。今依诸本先明涂香契及以真言。若明涂香契者稍似金刚掌离开十指各横着胸。左右各引如涂香势即是也。密语在文。文中有巘^8□之言是也。论曰。以一切如来涂香云海普皆供养也。
    次结灯契已而作是思惟。人天本体生及差别光明。为作事业故。我今皆奉献。经云。差别光明（谓宝珠等）悦乐意者为供养一切如来作事业故我今奉献。若明契者谓金刚缚二母指竖而三回转即是也。于真言中有□波之言是其密语。如文。论曰。以一切如来灯云海普皆供养。偈云。华香涂灯三昧契。
    三昧耶宝契应作。如是念此界及余界。宝山及诸宝类地中及海中彼皆为供养如来羯磨（文）我今皆奉献经意亦同。若明契者金刚缚二头指如宝形即是也（虚空藏菩萨）真言如文。论曰。以一切如来觉分宝庄严具云海普皆供养也。偈云。三昧耶宝宝生契。
    结嬉戏契已应作是思惟。人天之所有种种诸戏弄玩笑伎乐具皆为供养佛而作事业。故我今当奉献。经云。皆为供养一切如来事业故我今奉献。上文与今同。若明契者唯是舞印也。但十指开之。三度作舞如前（嬉戏菩萨）密语在文。论曰。以一切如来所戏笑游玩最上喜乐云海周遍皆供养。偈云。戏嬉业舞指舒开。
    结萨埵三昧耶应作是思惟。如是劫树等能与种种衣严身资具者彼皆为供养而作事业。故我今当奉献。经云。如诸劫树（西方国主长者以种种香华璎珞庄严树上布施一日。此名劫树也）能与种种衣服严身资具者。彼等皆为供养一切如来作事业故我今奉献。若明契者金刚缚二中如针（普贤菩萨）密语曰。唵萨□怛他哦多□日路（二合）跛么三（去）摩地婆（引）□那（引）播（引）那□（引）惹那□娑那布惹咩伽三（去）母捺啰（二合）萨发（二合）啰拏三（去）摩曳（引）吽（引）大兴善寺翻经院本所载真言亦与此同。青龙两卷本云。唵萨□怛他（引）□多弩跢啰□日□（二合引）余句与今略同。二卷经云唵萨婆怛他揭多阿奴怛啰跋折噜。余句与今略同。然和尚本元来所载如初所示。而后停止□日□以下至惹那□娑那改句云贺写（斯耶反）逻写讫^8□（二合）拏啰底燥契耶（二合）耨怛啰。余句不改。今且依旧译。密语意论曰。以一切如来无上金刚喻三摩地修习上妙饮食衣服云海普皆供养。偈云。萨埵昧印□三昧。
    羯磨三昧耶而作是思惟。于虚空藏中所有诸如来我为承事故想一一佛前而皆有己身以亲近侍奉。经意与今同。若明契者金刚缚二小二大如针。偈云。羯磨昧印不空昧。密语在文。论曰。以自在身奉献一切如来云海普皆供养。
    达磨三昧耶而作是思惟。我今即此身与诸菩萨等。观诸法实性平等无有异。既作是观已而诵此密语。经云。作是思惟。我今此身与一切菩萨身等同无异。复应观察。诸法实性平等无异今明契者金刚缚二中指如莲叶。偈云。达磨昧印自在王。密语如文。论曰。以一切如来心奉献云海普皆供养。
    宝幢三昧耶应观生死中一切众生类苦恼之所缠。深生哀愍故我今为救护并护菩提心。未度者令度未安者令安皆令得涅槃。及雨种种宝所求令满足。作是思惟已而诵此密语。经云。我今为救护故发阿耨多罗三菩提心。余句略同。若明契者金刚缚二中指竖之。如三角。偈云。宝幢昧印菩萨。密语在文。论曰。以一切如来。大金刚所生檀波罗蜜云海普皆供养。
    次结香身印三昧耶涂香而作是思惟。愿一切众生三业诸不善皆悉皆远离。一切诸善法愿悉皆成就。经意略同。今明契者香身契即前涂香印是也。偈云。香身三昧用涂香。密语在文。论曰。以一切如来无上菩提所生善哉戒波罗蜜多云海普皆供养。
    结羯磨触地复应作是念。愿一切众生。慈心无能害。远离诸怖畏。相视心欢喜。诸相好庄严。成甚深法藏。经云。彼此相观心生欢喜。以诸相好庄严其身成就一切甚深法藏。余句略同。若明契者羯磨触地契即羯磨门中阿□佛印是也。偈云。羯磨触地无动业。密语如文。论曰。以一切如来无上大供养悟忍辱波罗蜜多云海普皆供养。
    □战胜精进契。三昧耶。甲胄而作是思惟。愿一切众生修菩萨行者被坚固甲胄。经文略同。若明契者金刚缚二头指二母指共合竖之即是也。偈云。□胜精进三昧甲。密语在文。论曰。以一切如来不舍生死大精进波罗蜜多云海普皆供养。
    结三摩地契。华方佛羯磨。应作是思惟。愿一切众生调伏于烦恼随烦恼。怨□获甚深禅定。而诵此密语。经意略同。今明契者如无量寿佛印。谓金刚掌仰之。当于脐上屈曲二头指横二母指各捻头指端也。偈云。三摩地契。西佛业。密语如文。论曰。以一切如来无上大安乐住禅定波罗蜜多云海普皆供养。
    结遍照世尊羯磨胜契已而作是思惟。愿一切众生成就五种明。世间出世间智慧普成就。而得真实见降烦恼障智。辨才无畏等佛法严其心而诵此真言。经云。次结一切如来能授与一切众生愿者宝生契已作是思惟（乃至）获得尽除烦恼所知障智以辩无畏等一切佛法严饰其心。若明契者遍照尊羯磨契如羯磨门大日尊印是也。偈云。遍照业印毕安禅。仰缚禅智令相□（安禅以下指后印也）密语在文。论曰。以一切如来无上调伏净烦恼习气大慧波罗蜜多云海普皆供养。
    胜上三摩地印契。次应结。二羽外相叉禅智合相捻。抑安于怀中应作是思惟。证法真实性空无相无作。诸法悉如是。观已诵密语。经意亦同。若明契者即叉摩多印也。金刚合掌仰当于脐。具如文所说也。密语在文。论曰。以一切如来秘密修行云海普皆供养。
    次应合指爪而作是思惟。我今出语言愿一切众生悉皆令得闻。而诵此密言。经意亦同。今明契者金刚合掌二小指微开即是也（说法契）偈云。应合指爪如出言。密语如文。经无论曰。此文以后更有四道真言。谓金刚大拳印真言。三昧耶印真言。法印真言。羯磨印真言。和尚云。此四道印是向前四佛印更不可作。是故不空三藏停止此文。又捡藏里本亦不载此四道真言。又捡略集关锁偈亦不列此四。六卷经亦不说也。青龙两卷本此下全在。然捡契宗阇梨本应合指爪密语曰下注云二手金刚缚进力如莲叶禅智如口形。金刚拳大印真言曰下注云。此同金刚缚印。三昧耶印真言曰下注云同前缚忍愿竖如针。法印真言曰下注云忍愿莲叶形。羯磨印真言曰下注云三昧耶部中羯磨印忍愿入中禅智檀慧竖。又彼阇梨亲语云。寻常人传金刚拳印以金刚缚是置心上也。三昧耶印以缚置额也。法印二手作缚禅智竖置喉也。羯磨印以法印置顶上也。宝月三藏传云。第一印如前也。第二三昧耶印以右金刚拳安置心上以左金刚拳安置左腰侧也。第三法印二手作缚禅智竖安置心上。第四印以法印右三度回转也。又右羽金刚拳以握左力端也（悬第五）玄法和尚云。以右金刚拳安置心上口上额上顶上。如次即是金刚大拳等四印也。如是种种不同。今但唯记录异说。后人悉之。
    如是广作佛事已。次应谛心为念诵。众会眷属自围绕住于圆寂大镜智。当结金刚三昧耶。而诵金刚百字明。次诵金刚萨埵明。或三或五或七遍诵百字真言曰也。言谛心为念诵者谓念诵唵□日啰（二合）萨怛□是也。住圆寂大镜智者谓观一切诸法不生不灭也。或阿阇梨云。入定观一大镜鉴照一切众生皆现在此镜中。故云住于　圆寂大镜智也。此智即照有之智也（此说未详）次当结金刚三昧耶者亦名萨埵三昧耶。即向前所明萨埵印。谓金刚缚二中指直竖之即诵百字明一遍念百字明已后不散前印即诵金刚萨埵明。或三或五或七遍。言金刚萨埵明者。即后文云唵□日啰萨怛□是也。关偈不列此契也。金刚百字明在文可见。
    次应捧珠鬘诵真言七遍。复以加持句如法而加持。端坐如仪则应以金刚语一千或一百随意而念诵。今明捧珠鬘契者以二手虚心合掌。开头指小指无名指而二小指二大指相着。置念珠印中即念真言。加持诵本真言七遍。真言曰。唵□日啰（二合）狱呬野（二合）惹波三么曳吽。诵此真言了即顶戴念珠本处安置。
    次结莲华三昧耶诵本真言七遍已。即诵莲华百字明或一或三或至七。此莲华百字真言同上金刚百字真言。唯改□娜么及后种子字为^7□唎也。此等文意谓。以前真言加持了。然后结莲华三昧耶念莲华百字明。其印者以二手外相叉为缚。竖合二大指二小指。即念莲华百字明已不散印。即诵莲华萨埵真言七遍即是本明也。明曰。唵□娜么（二合）萨怛□（二合）文云。二羽捧珠鬘。本真言七遍捧珠顶及心真言以加持。真言如文。此等文意谓诵前本明了。然后又捧珠诵前加持明加持之。真言曰。唵□日啰（二合）噳呬也（二合）惹波三（去）摩曳（引）吽。如是加持了。然始念诵金刚萨埵真言。此是后文意也。偈云。结华三昧诵百字。二羽捧珠加七遍。今更重复列前次第。言当结金刚三昧耶等者向前萨埵印。谓二手缚直立二中指。即诵百字明一遍也。百字明已后不散前印诵金刚萨埵明三遍五七遍也。金刚萨埵明者即后唵□日啰萨怛□是也。
    次捧珠鬘印者以二手虚心合掌开头指中指无名指也。二小指二大指相着置念珠印中即念真言加持。诵本真言七遍真言曰。唵□日啰（二合）狱四野（二合）惹波三么曳吽。诵此真言了即顶戴念珠本处安置。然后念莲华百字明及结手印。印者以二手外相叉为拳竖合二大指二小指（此印便莲华三昧耶）即念莲华百字明已不散印。即诵莲华萨埵真言七遍。即是本明也。明曰。唵□娜么（二合）萨怛□（二合）然后又捧珠诵前加持明加持之。然始念诵金刚萨埵真言。此是师笔言。故重书着莫嫌重烦。既加持珠已住等引而诵。不摇动舌端。唇齿二俱合成就语密教。金刚语离声。修身观相好。四时不令阙。百千是为限。又复应过是。神通及禅智。现世同萨埵。是正明念诵之时。然把念珠有三。若念佛部真言时用无名指及母指。若念莲华部真言用中指及母指。若念金刚部真言用头指及母指。□右手在上左手在下也（此是人说。更有法）
    金刚语者即金刚萨埵真言也。四时者谓晨朝午时黄昏夜半是也。百千为限者谓念真言之数也。念金刚萨埵真言或百八或一千遍。二数随取一定即为遍数也。经云。常应每日四时念诵。谓晨朝日午黄昏夜半也。应持四种数珠作四种念诵。四种者。所谓一音声念诵。二金刚念诵。合口动舌默诵是也。三三摩地念诵。心念是也。四真实念诵。如字义修行是也。由此四种念诵力故灭一切罪障苦厄成就一切功德。四种数珠者。如来部用菩提子。金刚部用金刚子。宝部用宝珠莲华部用莲子。羯磨部用杂宝。间错为之。行者若能随顺瑜伽修行三摩地念诵者则无有时分限数。于一切时无间作之。文云。念诵分限毕捧珠发大愿。结三摩地印入法界三昧。言捧珠发大愿者谓发五大愿。众生无边誓愿度。福智无边誓愿集。法门无边誓愿学。如来无边誓愿仕。无上菩提誓愿成。是为五大愿。又任行者意更加别愿亦得也。三摩地印者谓金刚掌印之即是也。凡念诵毕捧珠发愿。念珠本处安置已后必结定印住本尊三昧。是故云结三摩地印入法界三昧。偈云。观念修持限竟时。捧珠发愿环珠已。却住定印三昧融。
    文云。行者出三昧即结根本印诵本明七遍者。谓从法界三昧出更结根本萨埵印诵本明七遍也。又释。结根本印者谓总羯磨品三昧耶品等中五佛等印也。诵本明者亦总诵诸品中五佛四菩萨十六菩萨等真言也。此是总摄诸尊法之言也（此释未详）偈云。出定尊印七加持。
    次文云。复修八供养。以妙音赞叹献阏伽香水。谓更修前八供诵百八赞等献阏伽水等。其印等如前应知。偈云。复陈八供昧印呈。前印雅音诵赞王。又献遏伽理如上。
    文云。以降三世印左旋而解界者。谓前以密印结界。今法事毕理须解界。是故左旋解界。偈云。左旋世印解前界。
    文云。次结三昧拳一诵而掣开者。谓二手金刚缚二中指竖之。屈二头指□二中指上节即是也。便捧此印顶上而解印契。二手两分从头左右宽宽引下。犹如摩头之势。如是三度。每一诵真言解印引下。故云一诵而掣开。其真言曰。唵□日啰穆即是也。三遍诵之。偈云。昧拳一诵而掣开。
    文云。次结羯磨拳三诵三开手者。谓羯磨品大日印。每一诵开右拳。如是三遍已后散印。作两个印诵一个真言也。文云。从彼彼出生所有一切印于彼彼当解。由此真言心者谓向前诸印无不从此二印出生。若散此二以前诸契咸皆解散。又诸密语由此真言是故云也。偈云。业拳三诵三开手。
    次结奉送印。二羽金刚缚忍愿如莲叶。指端安时华诵已而上掷为奉送圣众。真言如文。指端安时华者。谓忍愿二指插持时华上掷于空奉献圣众。偈云。次申送印持妙华。上掷奉献观诸圣。五轮投地一心礼。意中恋慕别离辞。后时稽请垂慈降。
    次当结宝印。二羽金刚缚进力如宝形。禅智亦复然印相从心起。安于灌顶处分手如系鬘。次结甲胄印。真言在文。禅智亦复然者。谓二母指竖之即作印。从心上起安于灌顶处。灌顶处者谓额也。即于额上开印作金刚拳。以进力二节萦绕。于额及顶后垂下如带。次结甲胄印。二羽金刚拳当心舒进力二度相萦绕。心背次两膝脐腰两肩喉项额顶各各三旋绕。徐徐向前下垂。先从檀慧散也。师云。作两道印诵一个真言。即其后真言。
    次应被甲已齐掌而三拍令圣众欢喜。以此心真言解缚得欢喜获得金刚体。真言在文。齐掌三拍如常。应知。
    奉送圣尊已当结加持契。诵明加四处。灌顶被甲胄又为拍印仪。如前礼四佛。忏悔并发愿。然后依闲静严饰以香华。住于三摩地读诵大乘典。随意任经行。言结加持契者。谓如前结四佛加持印即诵后真言也。次灌顶者谓亦结前五佛灌顶印也。次被甲胄等者谓亦结前甲胄及拍印。又作前礼四佛也。忏悔并发愿者亦唱前忏悔等偈也。然后依闲静等如文应知。偈云。五钴四加宝甲悦。观念终毕任经行。余分随意修诸度。四心五誓无间生。愿满斯由大精进。能令悉地速现前。回兹福利施含灵。总愿往生安乐国。
    或有阿阇梨云。奉送已后不依文次第。谓奉送已当结加持契。谓向前四佛加持印。次当结宝印。次应结被甲。次拍印。次如前礼四佛忏悔发愿等。然后依闲静等。
    问。入道场几度把杵振铃。答。初入道场时念诵一度把杵。发遣时念诵一度把杵及振铃也。二时把杵振铃者念赞了作之。不于余时也。
    一云。结密契竟当胸向虚而举顶上。转印向下从顶垂下。渐至心上向外散印即是也。言转印向下者谓不散印回转进力二度之端而向下也。
    二云。其真言末句应加鍐字诵之。此是师玄法说。是故云也。
    三云。于此真言有五个印。谓五佛印。然大日印是五股印也。余四佛亦用三昧耶部中四佛契。其真言唯同用此一真言也。
    四云。唵□日啰（二合）□娜么（二合）娑颇（二合）啰（舒）五云。唵□日啰（二合）□娜么（二合）僧（思绳反）贺啰（敛）已上两道真言是人口说。青龙及玄法本皆云（小）
    契图云。唵（引一）娑破（二合）啰□日罗（二合）唵（引一）僧（私盈反）贺（二合）□日啰（二合）经云。娑颇啰跋折啰唵僧喝啰跋折啰。
    舒慧手戒忍进以禅押檀甲。舒定手方愿力以慧押智甲。而仰定手覆慧手。以慧手戒忍进安置定手方愿力上。稍指右三遍摩转戒忍进而后不改前印舒慧臂上举虚空。意在舒展物遍满虚空之势。如是三度摩转上举而每舒臂诵渐广大真言是其印也。每屈臂诵渐小真言是其印也（此是宝月三藏所传也）
    有人云。九会者金刚界。成身第一。羯磨第二。三昧耶第三（名微细）大供养第四。四印第五（四印者每尊四亲近等印是也）一印第六（一印者每尊中心佛四菩萨印是也）降三世第七（每尊忿怒是也）羯磨第八（羯磨者种子真言印契是也）三昧会第九（言三昧者谓五□三股杵等是也）十八会者。谓金刚界六个会。降三世六个会。诸天部六个会。是为十八会（有人以下唯是记人言语。若与文合者应用。若与文不合者不可用也）
    大兴善寺和尚云。右檀戒忍进禅。左慧方愿力智（皆从小数向大）檀慧戒方忍愿进力禅智。行进念定慧地水火风空（前二皆从小向大数）亦云。轮盖光高胜（此从大向小数）又云。右观慧智。左止定福。化普云。

    修行此法者  当住本尊观
    行步践莲华  至于精室门
    弹指三称吽  右目置摩字
    左目置吒字  右日左成月
    流散金刚光  入门而顾视
    诸魔咸消散  以左金刚拳
    当心竖头指  左手亦复然
    顶上三左旋  指空及下界
    次复右旋转  皆诵吽字明
    次思佛常住  普礼三宝已
    方诵清净明  二手未敷莲
    加心额喉顶

    又云

    跏坐端身入正受  四无量心尽法界
    修习运用如法教

    大慈真言曰。唵么诃昧怛^5□（二合）娑颇（二合）罗。

    诵是真言时  演心遍三界
    普施众生乐

    大悲真言曰。唵么诃迦噜拏娑颇（二合）啰。

    诵是真言时  心遍众生界
    普门为拯济

    大喜真言曰。唵萨□秫^8□□啰（二合）谟娜娑颇（二合）啰。

    随类拯救已  以此明加持
    一切有情类  咸授与菩提
    如是利乐已  方归法界性

    大舍真言曰。唵么护闭叉娑颇（二合）啰。

    念此真言时  心住于平等
    不见有自他  唯此一性相
    即是普贤性  大菩提之心

    六卷经第一云。尔时佛言。于四方如上作法礼已。随行者所欲除灾增益降伏及阿毗遮罗等事各于本方法座作之。若为降除灾害者面向北方应结萨婆苏悉地迦啰座（稍竖膝交脚坐是也）
    又以慈悲眼明。称诵陀罗尼不急不缓。以正忆持而后念诵（慈悲眼者如须弥卢及曼陀罗山。其眼不眴坚不移是也）以此视者能除诸恶鬼神及诸疟病。诵陀罗尼曰。唵涅哩荼涅哩瑟致底唎吒。
    若为增益者应面向东结莲华座（结跏趺也）以金刚眼顾视。复以金刚言语而作念诵（金刚顾视者。谓以爱重心现欢喜眼顾视是也）以此瞻视陀罗尼本尊者皆蒙随顺。陀罗尼曰。唵跋折啰湿哩瑟□摩吒。
    佛言。若欲降伏者应面向西结贤座（□脚蹲坐臀不着地是也）即以明目而降伏之（明目者谓踊动数眴□眼是也）以此视者所欲降伏皆得随意。诵陀罗尼曰。唵□勃陀涅哩瑟致耶俱始阇。
    佛言。若为阿毗遮者应面向南以□唎多里荼立（右脚正直斜引左脚如世丁字曲身倚立是也）或以嗢俱吒座（以右脚踏左脚上臀不着地是也）以嗔励声怒目斜顾。以此视者诸恶鬼神并皆摧伏。诵陀罗尼曰唵句嚧陀涅哩瑟□奚哩吽泮。
    佛言。凡诵降伏陀罗尼即迦吽^8□二字皆须以嗔励相如雷震声作色威怒分明诵之。于诸部中若能结如来座。跏趺座住。如来座（全结跏座）或大菩萨座（半跏座也）随意作之。行者欲自求清净及欲净除一切众生烦恼垢者应当诵陀罗尼曰。唵莎婆婆□输陀萨婆达摩莎婆婆□输度含。
    一字顶轮法云

    即结跏趺座  全半或轮跏
    皆以右押左  端身定支节
    左手仰跏上  仰右手安左
    即发大悲心

    又云

    作智拳念诵  座如前全跏
    或作轮王座  交脚或垂一
    乃至独膝竖  轮王三种座
    或作普贤跏  左掌承右腿
    右趺镇左髀  普贤跏乃成
    是等座随意  即金刚合掌

    瑜只经云。唵（一）摩贺（引）药乞叉（二合）□日啰（二合二）娑怛□（二合）弱（入声）吽（引三）鍐斛（引四）□啰（二合）吠舍（五）吽（短六）此名金刚食。

    我今更说印  戒方忍愿指
    内相叉为齿  檀慧曲如钩
    进力及禅智  由如笑眼形
    是名根本印  亦名根本心
    结护及供养  扇底迦四事
    皆用此印作

    阎曼德迦心真言曰。唵纥哩（二合）瑟置哩（二合引）尾讫哩（二合）多娜曩吽（四）萨□设咄论（二合）曩舍野（五）塞担（二合）婆野（六）塞担婆野娑颇（二合）吒（半音）娑颇（二合）吒（半音）娑□（二合引）贺（引）
    又心中心真言曰。唵（一）瑟致唎（二合。引。二）迦□噜波吽欠莎诃。
    次结根本印法二手内相叉作拳。二中指直竖头相合即成。此印有大威力。次说心印法。如前根本印舒二头指。屈如三戟叉即成。次说心中心印。如前心印直竖二头指即成。结此印诵真言能成辨一切事。
    金刚药叉一字心。唵擿枳吽塞怖（二合）吒□啰（二合）吠舍耶吽泮吒。
    又云。娑□（二合引）贺（引）曩摩跛纳磨（二合）吽泮吒伽跢耶殃（引）句势。
    军荼利跋折啰总印。以左手大指捻小指甲上。余中头无名三指皆直竖向上磔散。是一法印但为法会坛场之处所有拟献香华灯明所有饮食一切供具。一一皆以此印印之。若有跋折啰用跋折啰（云云）大小心□皆通用得。
    军荼利大心法□曰。
    唵（一）户卢户卢（二）底瑟吒（二合）底瑟吒（二合。三）盘陀盘陀（四）诃（上音）那诃那（五）阿（上音）密哩（二合）帝（六）呜□（七）梯（八）
    中心□曰。唵（一）杜那杜那（二）呜□（三）呜□（四）柿（五）柿（六）莎诃（七）
    小心法□曰。唵（一）阿（上音）密哩（二合）帝（二）乌□（三）柿（四）
    东方金刚手。即普贤。即降三世金刚。南方金刚宝。即虚空藏。即甘露军吒利。西方金刚利。即文殊师利。即六足金刚。北方金刚药叉。即摧一切魔怨菩萨。中方金刚波罗密菩萨。即转法轮菩萨。即不动金刚也。
    陀罗尼经一云。从东北角下灯下食下瓷（云云）分别圣位法门云。从四智中流出四方佛。各住本方坐本座。金刚波罗蜜住毗卢遮那如来前月轮。宝波罗蜜住大日右边月轮。法住大日后边月轮。羯住大日左边月轮。金刚萨埵住阿□前月轮。金刚王住阿□右边月轮。爱住阿□左边。喜住阿□后边。宝住宝生前月轮。光住宝生右边。幢住宝生左边。笑住宝生后边。法住观自在王前月轮剑住观王右边。因住观王左边辨才住观王后边。业住不空前月轮。护住不空右边。药住不空左边。拳住不空后边。嬉住大日东南隅月轮。鬘住大日西南隅。歌住大日西北隅。舞住大日东北隅。香住东南角楼阁。华住西南角。灯住西北角。涂住东北角。钩住东门月轮。索住南门。锁住西门。铃住北门。
    大供养门中十六大供养末颂曰。华香灯涂。

    宝嬉萨埵羯磨达  宝幢香身羯磨触
    战胜华羯遍照羯  胜上三摩合指爪

    四印百字加持珠（云云）

    人肘二日量制作  六肘已下高四指
    十二已下八指量  十二已上准增加
    一重平正无层级  金银真瑟颇梨等
    赤人茯石天门冬  稻粟大菉胡麻类
    沉檀丁□是为龙  一五九位十七尊
    二十五类三十七  分布圣位皆从心

    延享三丙寅年九月二十八日以和州吉野山莲藏院藏本写毕。
    天台山红叶溪如意金刚探题僧正。韵真延享四丁卯七月十八日近江国延历寺东塔南涧吉祥瑜伽道场记之请生生世世信受奉行利有情界。
天台山沙门实灵（龄三十）
