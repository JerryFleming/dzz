No. 2574 再镌槐安国语序
    
      

    吾门之禅那非四禅八定之种烦。实如来最上乘之妙道也。不见古人云。唯许老俗知不许老欲会。尽之矣。喟今时学禅之徒欲束会禅。禅无你会底道理。若说会禅是谤禅也。如滹沱胶盆子。韶阳失钱遭罪。洞山茎草子。东山暗号密令。岩头末后一句。鹄林只手根原等。一一透得。是知禅语已非会禅。要之须还妙语。若阏妙语。纵使评禅如圆悟。契禅如雪窦。皆是阴识依通之分齐耳。争得犯最上乘之美称乎。达人斥之云。就宗师之口边吃野狐涎唾。至有旨矣。西京有指月居士者。知槐安国语者为禅门必须之宝典。以旧版曾罹兵燹书肆乏书为憾间。欲再镌征序于余兼求评语。可谓笃志矣。余则评曰。吾鹄林无此著述。莫谤老汉好。居士若能会余言。则知禅之为最上乘旨趣。乃足以再镌。此书果骂天有言。大丈夫参禅岂有就宗师之口边吃野狐涎唾。这个尽是阎老子面前吃铁棒底。此言痛快。莫有不曰其魅魅底。并评语书以充序言。
    明治乙酉八月传临济宗住相之圆觉沙门七十老衲洪川识。
    正四位山冈铁太郎书
    此录我开祖国师垂示雏僧底葛藤也。后来鹄林老汉老婆亲切妄加下语添冗评名之槐安国语。虽嚼饭喂婴儿之手段。亦是并国师葛藤。金刚圈栗^8□蓬。学者误触之。则不啻伤手脚。不丧身失命者几希矣。今也指月居士发护法心。至诚以再梓此录。需序于予。予素不解文不会禅。鸣呼复何言。虽然此有一句子。千佛万祖传不传底。千英万杰会不会底也。若有个汉向未繙此卷以前会取去。则不辜负国师彻骨之恩。又见得鹄林直截为人处。不然则剑去久矣。
明治十八年之秋大德牧宗识

评唱龙宝开山国师语录拙语

    惟时宽延第二己已历孟春开制日。予西东住庵诸子。稽首罗拜而告曰。夫如大德开祖者。东海日多之先驱。而华坞国师之老爷也。有弄大旗恶手脚。门墙孤危无让南泉长沙。应缘步骤有黄檗慈明体裁。其录甚高雅。而偈顷带明觉风调。然久秘大德藏里。人多无知之。今其儿孙可以亿数。其中虽博览尽二酉。强记穷三张底。无披阅之。往往得传记百家书。则如拾玉炬于暗路。独到乃祖录不顾者何哉。如传记百家。则不读亦可也。于其宗祖录。则不可不熟读也。愿师评唱之。当今之世。一举发大辉者。非师而谁哉。贵使儿孙知有此录矣。予揶揄曰。不可也不可也。夫佛祖无上妙道。旷劫难行。而难忍能忍。难行能行。而后到成辨大事。吾辈小德小见。憍心慢心。岂可轻着手脚哉。诸子曰。师向讲演碧岩录者数次。此书与碧岩录重轻何如。此书之讲若非。则碧岩录亦必非也。碧岩录之讲若是。则此书亦果是也。请师居一于此矣。莫谓觉今得而昨非。予曰。如碧岩录处处皆有之。如此书大德云门庵藏秘。而无漫印施也。为之何如。诸子曰。上龙峰谆请秘典。吾辈之任也。岂假师手哉。予曰。如碧岩录有鳌头有诸钞。如此书国字亦不加。如何是开口。况寡陋野夫。从前才有少忆持记持。十之八九既遗忘了也。到大师浩渺言字海弥漫毒波浪。哑子尝苦瓜。如何说向人。唯千万恕之。诸子曰。探陈篇校雠事实。虽不敏伏请竭驽钝。师唯拈弄一遍。足而已。予进退惟谷。不知所言。缄默竟休。越首众者诺与熏寿辈。偕谋定大网随其所能而役之。颙与颐。行程数百里。裹粮涉崄。驰京师上龙峰。恳请印施。不日得百余帙。而驮载将来。鲁与隆者。借控陈篇于诸方。而竟作百余纸秩膏。书中难解事实大略抄录。有滴露磨朱分句读者。有考字义者。有加国字添训点者。既集而大成推出予面前。予不遑固辞。茫茫而不觉上此座。恰如乞糊水于河头。担来又拟卖河头者。转不胜惭惧之至。枉缀俚语一章。以止诸子啼。格尔丙丁童在^8□。
    明南浦子。玄关山爷。对凤帘鞠躬解龙颜功归谁。跨鲸海汲毒浪来伤害之子。初行镰仓滴汗于万寿室。佛国禅师深印可他。后走华洛呈见于□光庵。大应国师未许尔在。不久透韶石关彻见鉴咦顾。中顷闻百丈语击碎杻械枷。五条桥下二十年。折脚铛内煎猫头煮鸩羽。九重城里五节会。曲木床上吐狐涎鸣狼牙。横岳百日住僧。息耕三世祸檗。云门再世臭骨。扶桑第一毒华。打破乾坤活捉南都北京律虎义龙。眼空寰宇。气吞佛祖。端居法窟恼害西江东湖驴腮马颔。心如波旬面似夜叉。乞者队里被席见生擒依贪甜瓜。贵人头上秉拂瓷谈笑依吞栗^8□。五百年间出瞎知识。三转语弥天恶口祸。有录大德藏里。四百年宝惜如太阿。无钱长安城下。数日程屈请过佛骨。绞颐颙两个忠胆窥骊龙颔下。佣鲁隆二子只手正字义等差。近效勤佛果老婆禅。各请鹄林瞎评唱。虽避洗心子嫉妒火。错坠雪窦葛藤窠。添乌焉于鱼鲁。责风鸣于山鸦。腥风胆寒。老戾脚末期任手拗所。臭血痕到今染污佛袈裟。
    宽延第二己已岁晚春仲浣
    沙罗树下白隐老衲谨书

槐安国语标目
卷一
    开筵垂示  住大德语要
卷二
    住大德语要
卷三
    住崇福语要
卷四
    退崇福归大德语要

卷五

　　颂古

    净居叉手  迦叶荼毗
    思问希迁  大随劫火
    百丈耳聋  保福游山
    堤婆宗话  三界无法
    岩头^8□字  古佛露柱
    汝名什^8□  云门一宝
    禾山打鼓  仰山游山
    外道问佛  言不言话
    大好灯笼  栏里失牛
    南泉斩猫  僧伽知慢
    尊者领徒  弟子衰老
    蜜多传衣  玄沙三病
卷六
    颂古
    翠岩眉毛  犀牛扇子
    雪峰住庵  并却咽唇
    泉参百丈  大随问僧
    三角此事  不二法门
    赵州孩子  月夜断索
    厨库三门  马祖不安
    云门胡饼  百丈开田
    平田大败  寰中苍天
    药山看箭  国师立义
    麻三斤话  不思善恶
    秘魔木叉  廓然无圣
    风穴垂语  胡乱三十年
卷七
    拈古
    临济孤峰  天皇恁^8□
    鼻孔辽天  云门北斗
    雪窦二龙  大死底人
    临济疑着  雪窦问浴
    穴野盘僧  婆子勘破

槐安国语开筵垂示

    鹄林垂示曰。虽与我同条生。不与我同条死。此语极难入难解。斯名法窟爪牙。斯道夺命神符。西天此土祖祖相传来。南泉长沙黄檗赵州投子岩头雪峰长庆保福翠岩干峰云门首山慈明杨岐黄龙真净息耕专用此机。逼杀瞎证闲神野鬼。粉碎枯禅疥癞野干。昔有七贤女。呵天帝释云。你若无此物。他日如何利人。调御亲证据曰。我弟子大阿罗汉不能解此义。唯有大菩萨众应解此义。此其权舆欤。赵四七二三唯传此些子。其余波流普五印溢赤县。既及上桑树洛有千光圣一。相有大觉无学。奥有圆福。越有永平。筑有崇福。幻有兴国。斗毒华于二十四番。结恶果于五家七宗。就中如吾龙宝开榛者。特其尤者也。鼻孔吸尽南浦毒浪。耳朵饮干东海狂澜。崄如舞女走竿。活似市儿弄丸。蹈翻二乘小果之窟宅。驱盲龟于空谷。夺却相似涅槃破屋。鞭跋鳖于草窠机锋崄崄。鬼神不能触。面目严令。佛祖不喜看。恶毒语句。虽集得三帙。木札羹铁钉饭。时人总无顾。云门藏里滞货。谁敢酬价。今岁宽延己已春。住庵千指诸子乞提唱之。喝走不止。三止四请。终才繙卷帙。毒焰照胆。怒气彻骨。一唱三叹。每对卷牙战股震悲喜交涌。一者悲如是大光明如此大宝聚终无人顾。二者喜浇末轻浮远孙薄福昏愚野夫何幸拜披此金文。兹效大师雪窦录做。拭羝羊眼抽狐狸智谨每句下语毕。非是求闻达于当世。结胜缘于不朽。诸子亦他日有把茅盖头。合志定计冠事迹于上加国字训点共印刊以便后学且教人知有此录。莫谓鹄林无义荒唐说话以欺瞒后昆了。不信请看取下文。

再镌槐安国语序
槐安国语卷一
  
　　　　      

龙宝开山语录中事（住大德语要）

    师于嘉历元年十二月八日开堂。
    拈衣云（都府楼才见瓦色。观音寺只听钟声）千尺不过丈六（月高城影尽）鸡足不如大德（霜重柳条疏）何故。举衣云。顶戴披之。谁辨正色（言车之功辙不与焉）。
    升座拈香云。此一瓣香（上透霄汉下彻黄泉爇向炉中恭为祝延万万岁。今上皇帝圣躬万岁万岁万万岁（南海象树不知春秋）陛下恭愿龙图永固玉叶弥芳（长奉殿上金钟勤。万岁山前玉漏迟）。
    次拈香云。此一瓣香（乾坤内宇宙间。中有一宝秘在形山）爇向炉中恭为祝延太上天皇圣寿亿万岁（斗南长见老人星）恭愿超上德于千载（王登宝殿野老讴歌）树风声于后昆（圣主必待贤臣而弘功业。俊士亦俟明君以显其德）又香云。此一瓣香（湘之南潭之北。中有黄金充一国。吹毛截不入。轮锤击不开）奉为金紫光禄大夫黄门侍郎增崇禄算（求贤以德。致圣以道）伏愿松柏之寿甫甲之干柱石国家抚育生民（水广则鱼大。君明则臣惠）。此一瓣香（天高东南地倾西北）奉为光重法筵诸尊官洎满朝文武百僚增崇禄算（珠玉无胫而自至者以人好也。况贤者之有足乎）伏愿安国利民齐伊周之古术（水广则鱼大也。俊人在官则治道清。奸佞干政则祸乱作）乃忠乃孝称思轲之正范（王圣臣贤天下盛。君明臣直国之福也）此香在云门关里久为衲僧锁口诀（五百年滞货如何今时人顾底半个亦无若有爇向炉中亦可）曾拾得于镰仓县畔巨福山头和气霭然。囊藏二上来（试道几重包裹）香风隐而弥露。今日拈出爇向炉中供养前住建长禅寺敕谥圆通大应国师南浦大和尚用酬法乳之恩（春江潮水连海平。海上明月共潮生）。
    师就座顾视大众云。便恁^8□相见早隔五须弥。若也待开口。三生六十劫。还有知个中事底^8□。出来对众决择看。有^8□有^8□。僧问。雪山雪寒吾佛成道。法堂功成和尚开堂。建法幢立崇旨正在此时。诸官临筵请师提唱。师云。国清才子贵。家当小儿骄。僧云。直将一句无心法仰祝万国泰平瑞。师云。满口道着。僧云。记得慈明开堂有僧问。攒锦簇花即不问。如何是本来面目。明云。一言已出驷马难追。此意如何。师云。石从空里。立。火向水中焚。进云。僧云。明明三际晓。皎皎一轮孤。明云。一轮底亦作^8□生。意在那里。师云。鱼龙穴下盘根阔。日月轮边气象深。进云。僧云。洎合放过明便喝。如何辨端的师云。劫石易消。村话难改。进云。上来一一蒙指示。只如和尚今日开堂说法。当机觌面如何接人。师云。眉毛厮结准上厮□。僧云。作家宗师天然有在。便礼拜。师云。且缓缓。又云。更有问话者^8□。又有僧问。记得庞居士辞药山。居士指空中雪云。好雪片片不落别处。意旨如何。师云。难提掇处转有则。僧云。时有全禅客云。落在什^8□处。士打一掌。又作^8□生。师云。八角磨盘空里走。僧云。全云。居士也不得草草。士云。汝恁^8□称禅客。有人不放汝在。如何委悉。师云。咬定牙关。僧云。全云。居士作^8□生。士又打一掌。意在那里。师云。多添少减。僧云。虚堂祖翁云。虽则是两掌。其间有□有搦。有收有放。如何辨别。师云。到此大行。僧云。上来已蒙慈悲。向上宗乘事如何举唱。师云。千峰雪白。万壑风寒。僧云。老师果是人天大导师。便礼拜。师云。许你归众去。
    乃云。我本无心有所希求（青原伯家三盏酒。吃了犹言未湿唇。抱赃叫屈。大欲知无欲。大求齐无求）。冰锁瀑泉声细碎（澄潭不许苍龙蟠。死水何曾振古风）今此宝藏自然而至（可惜许迟了也。殊不知威音以前）风摇寒木影挛拳（鸟飞毛落。水至渠成。又是家常茶饭）况我宗印禅者与海南檀越冒穹谷攀幽林（见义勇为）亲择巨材（独木汉不能架高厦）堆山积岳控溪水与海通。鲸波崄处独解透路（为是神通妙用乎）驱白牛于露地。结轨于百里（本体如然乎）鸠成风于大野。响斧于一城（良匠无弃材。明君无弃士）或费郊外丁夫。或劳山中普请（头头上明物物上明）树云间之朱堂。布五彩之橑椽（佛身充满于法界。普现一切群生前）安灯王之广座（尽大地是者法王座。岂假灯王力）庄三道之宝阶（水鸟树林念佛念法作^8□生）区区役役（不起道场现诸威仪。区区役役在何处）今日开堂（遍界古佛堂何日有闭却）高答君臣。遍报过现未来（一段风光画不成）大觉海中一切圣贤（三千世界海中沤。一切贤圣如电拂）生生所参见诸善知识。众中衣钵道友。师僧父母。一切恩门。一切含灵（所有一切众生之类。若卵生若胎生。若湿生若化生。若有色若无色。若有相若无相。若非有想若非无想。我皆令入无余涅槃而灭度之。如是灭度无量无数无边众生。实无众生得灭度者）为便是自然而至（水至汇成）为复是从功而成（制心于一处。无事而不辨。又是有无裈草裹坐。多口阿师面上夹竹桃花。肚裹参天荆^8□。变胶难续断肠人。又恐多少丧身失命去。罕逢穿耳客。多遇刻舟人）诸人于此会得去。山僧不必解说（和尚大慈大悲。伏乞为解说）若也不会。曲务速说。击拂子云（止止。有什^8□长处。说似一物即不中。纵说得八九十成。犹是玄沙道底）所以前释迦不前。后弥勒不后（不是分外事）无边刹境自他不隔于毫端（谁即不识）十世古今始终不离于当念（将谓十世古今全离于当念）一毛头上现宝王刹。一纲顷转大法轮（残羹馊饭狗亦不吃）虽然如是。犹是建化门中事也（有什^8□不可。分解却不可。我爱建化门）向上宗乘事又作^8□生（堂中有若有者汉。擘开左眼云猫。出去大冷却一堂。危哉）又击一拂子云。有意气时添意气。不风流处也风流（有^8□有^8□）小比丘妙超（历劫无名。错安著名字）恭遇君圣臣贤。不忘灵山付嘱（佛言。佛法付嘱国王大臣有力檀那）大平得路成此梵刹（四美具二难并）敷扬正法眼藏（尽大地沙门正法眼藏如何敷扬去）祝延圣寿无疆（我当住于此常说法教化无数亿众生）山河大地草木丛林。情与无情。同蒙光辉共力拜手（风摇松竹是欢声）妙超下情不胜感激屏营之至（皇风永扇佛日增辉）复云。昔日世尊六年戴雪头上安头（佛佛要机祖祖机要。有例攀例。赚杀一船人）明星忽现眼皮横绽（捏目强生花。可惜许）从此无端解道大地含识具这如来知慧德相（谨谢如来深恩。可惜许。人性上不可添一物。何处着如来德相）大众若是大地众生。各各自有生涯（只恨多认贼为子。无差别平等不顾佛法。恶平等故）从旦至暮从少至老每日起坐经行（认取却不可。被毛从此得。作佛亦依他）一是一非瞥喜瞥嗔并是他家活脱生涯也（学道之人不知真只为从前认识神。无量劫来生死本痴人唤为本来人）何必贵如来智慧德相（纵不要如何从头具有来）后代儿际得被者老汉惑乱（和尚又作^8□生。谨奉贺特有老和尚不受他瞒。圆顶方袍他受业师做）往往安禅静虑刺脑入胶盆（只恨近代安禅静虑底儿孙亦甚稀）以悟为望。似缘木求鱼。谓之望上心不足（闻有三十年前挟复子带泪辞播州走行相阳挨门傍户俄又走华洛叩头于韬光庵。呈望上心底老汉矣。又闻近顷在龙宝堂上开大口矣）大须辜负世尊出世本志（作^8□生是世尊出世本志。曰。为一大事因缘故出现于世。欲令开佛知见故出现于世）且问诸人。上来既道。后代儿孙被他惑乱（两头三面小卖弄）今也便道。大须孤负他出世本志。是褒世尊是贬世尊（眼看东南心在西北。欲得周郎顾。时时误拂弦）若道赞叹。因甚有惑之言（过桥村洒有。隔岸野花香）若道诽谤。亦可有孤负之词（到江吴地尽。隔岸越山多）或道褒贬随时。未免随语生解。更道褒贬不施。失却古佛家风（自携瓶去沽村酒还着衫来作主人）直饶道总不恁^8□。明知莽莽卤卤去。毕竟意在那里（同天下利者得天下。擅天下利者失天下）所以山僧曾有一颂。明星一见雪重白（是甚^8□闲事。此老又重要惑乱人那）眼里瞳人毛骨寒（第二重亦有。虽然与^8□。更须子细。何故。两背由来拊。双眉元是单）大地若无知此节（只知途路远。不觉又黄昏）释迦老子出头难（纵有知此节。者里不许出头。六七四十二）只如道眼瞳人毛骨寒。是什^8□时节（要知山上路。须是去来人）若能恁^8□去。日用四威仪中壁立万仞孤迥迥峭巍巍（要行便行。要坐便坐。用壁立万仞为什^8□）如天普覆如地普载（虚空消殒铁山摧。那处着覆载底天地）如虚空含容（虚空生大觉中。犹如发海一沤）如日月照耀（日月照临不到。天地覆载不尽）因如此。今日腊月八（依稀上已仿佛重阳。
    举。太宗皇帝因僧（是凡是圣。恐是随后娄蒌汉）朝见。帝赐座（泽及于民则贤人归之。泽及于昆虫则圣人归之）问云。卿甚处来（直钩钓骊龙。曲钩钓虾蟆蚯蚓）僧奏云。庐山卧云庵（果然出处亦不知。三步虽活。五步须死）帝云。卧云深处不朝天。因甚到者里（天风吹落桂花枝）僧无对（作家禅客天然则骜群动众。只是深山古庙（里无转智大王）师蓦拈柱杖云。太宗威容严肃机晤宏远（君子不猛不嗔。民畏于呋钺。叉是佛心天子）者僧寝默。俯仰不失其礼（不风流处也风流。恰似羊公鹤）只如后来雪窦明觉大师代云难逃至化又作^8□生（稽首明觉大师。明头打着。喑头打不着）卓□杖一下云。四海而今清似镜。三边谁敢犯封疆（两朝宝峰国师。喑头打着。明头打不着。鹄林即不然。者僧若低头鞠躬道得拈将庐山真面目以祝延陛下万万岁。不唯明暗双双。感得天颜有喜近臣知。何故。君不密则失臣。臣不密则失身）正旦谢两班上堂。僧问。日暖风和万物新相逢。便拜又相贺。三乘五性不用问。应节一句如何举扬。师云。分明记取举似诸方。僧云。记得。僧问赵州。如何是赵州。州云。东门南门西门北门。此意如何。师云。黑漆桶里洗墨汁。进云。僧云。不问这个。州云。你问赵州意在那里。师云。乌龟钻壁。进云。某甲不问赵州。又不问老师。只是有一问。请师答话。师云。莫向那僧背后问讯。进云。恁^8□则大众沾恩。学人礼谢。师云。只要实到与^8□地。进云。领重重相为。师云。领底作^8□生。进云。也是不空。师云。不因今日节。
    乃横按□杖云。寅朝乍临正景新至（是何时节。要识佛性义埋。当观时节因缘）梅梢舒瑞气。幽鸟报贺音（骊珠光烁烂。蟾桂影娑婆）左右壮保爱之节。东西开纳祐之门（头头显露物物全真）喦莎步入祥麟稳。海树飞来白凤闲（王登宝殿野老讴歌）卓□杖下座（甲不坚密与肉祖同。弩不及远与短兵同）。
    元宵上堂。僧问。昔日西天迦叶初传灯。未审如何是初传底灯。师云。夜半正明。天晓不露。进云。迦叶已传之。龙潭为甚吹灭。师云。倒骑牛入佛殿。进云。后来有僧问香林。如何是室内一盏灯。林云。三人证龟作鳖。是答迦叶底答龙潭底。师云。壶中天地别有日月。进云。只如道三人证龟作鳖。作^8□生辨端的。师云。石人相耳语。进云。忽有人问如何是室内一盏灯^8□。师云。紫罗帐里撒真珠。进云。恁^8□则动地放光放光动地。便礼拜。师云。大家自知。
    乃云。灯灯无尽灯（黑如漆平原秋树色）光明千万里（大地黑漫漫沙麓暮钟声）捏聚也不即（捏聚者什^8□物）放开也不离（何处着手脚）一片虚凝宇宙宽（宽是为对陜。陜亦由宽生。者里全无宽陜）不知然灯为谁记（四海只知天子贵不知天子作何颜）以拂子击禅床一下便下座。
二月旦上堂（问答不录）
    师乃云。春风浩浩（吹毛截不入）春鸟喃喃（轮锤击不开）奉云门冉冉（黄金色上）春水漫漫（更添黄）时哉时哉（剜好肉生疮）时何孤负（捏目强生花）一任诸人东看西看（莫勤着。动着三十棒）忽有个汉出来（穷鬼子有甚长处。才见出头即打）道老和尚只知其时不知其节今朝天寒雪下如冬。山僧向他道。我余一件事引得你一问（不觉触他蚯蚓怒。迅机颠蹶欲翻天）佛涅槃上堂。僧问。春色依依花木芳菲。双树因甚一荣一枯。师云。古今与^8□见。进云。恁^8□则人天悉莫见世尊所入三昧^8□。师云。泥人眼赤。进云。记得德山一日斋晚。老子托钵自方丈下来。此意如何。师云。步步生荆^8□。进云。雪峰云。钟未鸣鼓未响。老子托钵向什^8□处去。又作^8□生。师云。相见易得好。进云。德山低头旭方丈。如何辨端的。师云。闇室藏灯。进云。岩头闻云。大小德山未会末后句在。还谛当否。师云。继弦须是鸾胶续。进云。德山云。你不肯老僧那。意旨作^8□生。师云。谁知只是有受璧心。进云。岩头密启其意^8□。师云。览尽潇湘景和船入画图。进云。德山次日升堂。果与寻常迥殊。如何理会。师云。法出奸生。进云。岩头拊掌谓大众云。且喜老汉会末后句。意有那里。师云。事久多变。进云。学人今日小出大遇。便礼拜。师云。两肩担将归去。
    乃云。世尊临入涅槃（事生也。又恁^8□去。那甚^8□得者个消息来。有一人全不肯。一任一任）以手摩胸普告大众云（鸟之将死。其鸣也哀。人之将死。其言也善。此老汉将死。其言也怪）你等谛观我紫磨金色身（休担水卖何头。尽乾坤大地那处是不紫磨金色）蓦竖起□杖云。者个是大德□杖子。阿那个是金色身（两头共截断。一剑倚天寒。五羖入而秦喜。毅出而燕惧）其或未然。山僧谩诸人去（大小大国师可惜随邪逐恶去）百亿须弥百亿日月。恒沙国土恒沙诸佛（狼藉不少七花八裂。者杀风景分开亦好。譬如析栴檀。片片皆香）尽在□杖头上增添金色身光庄严涅槃妙相。诸人还见^8□（者破漏逗老汉自屎不觉臭）若尚未见。卓□杖云。年年二月花狼藉（改头换面。九尾野狐多变体。又随月色过罗浮）。
三月半上堂（问答不录）
    师乃云。桃花红李花白（仰山推出大沩前。损已命也不知）灵云玄沙立阡陌（殊不如犯锋。初知和尚有大知见。者杀风景老汉）相争祖道不敢休。（好一釜羹。无事生事多口阿师）其势不生多韬略（倚天长剑试言有何良策）春雨自知断和句（傍人有眼两虎相战必为处人获）蒙蒙洒去空萧索（又是玄沙道底也。胜秋露滴芙蕖）两两三三解归根（愁人莫向愁人说。众生颠倒迷己逐物）四维上下难寻觅（说向愁人愁杀人。自是桃花贪结实。错教人恨五更风）既难寻觅。因甚得大地载起（甚新鲜。鬼哭神悲。天地回转。木上座曰。者老汉把不住。大害参玄士。不信闻予一偈。语当头略不分。便将□杖靠松根。山深自是多狼虎。未到黄昏得闭门）喝一喝云放过一着。
    谢龙藏主上堂。山僧拂子说三种禅（者小卖弄。我者里一种亦不要。况二种三种）忽竖起拂子云。此是换却佛眼睛底禅（上无诸佛下无众生。换却者何人眼）亦打一圆相云。此是指出人天性命底禅（是何系驴橛。三千里外莫错举）击禅床一下云。此是发云雨大用底禅（隆准若知齐鸟啄。将军合有五湖心。可怜手把天瓢水一滴私乡关不得。雷声洪大雨点全无）虽然如是。若是自非一气转得一藏底人。争能消得多少风（自是凤凰台上客。眼高看不至黄金。筑坛拜虽恩厚。蹑足报时虑已深）。
    佛生日上堂。僧问。世尊今日降下未至地。九龙吐水洗金躯。早是一场败缺。和尚要雪屈。也是泥里洗土块。师云。狗□赦书。进云。指天指地金莲捧足。因甚脚下红丝线不断。师云。要知山上路。须问去来人。进云。韶阳老人正令方行。诸方未免将错就错。师云。夜行莫蹈白。不水定是石。进云。不因老师点发。容易难瞻慈颜。师云。月到中峰犹未归。进云。三十年后此话大行。师云。马无千里谩追风。
    乃云。本不曾上天。何论下天（无孔铁锤重下楔）本不曾托胎。谁说出胎（轮锤击不开。可惜跋鳖入空谷）所以道净法界身本无出没（是非既落傍人耳洗到驴年也不清）既然如是。因甚东家杓柄长西家杓柄短（我常住于此）会得各各恶水蓦头泼（狼毒肝肠）不然齐之以礼（生铁面目）。
    复举。世尊一日升座（丹青画不成。睿岳三千房雪月。长安十万户风烟。犹隔半月程）文殊曰槌云。谛观法王法法王法如是（事起叮咛。削圆方竹杖鞔却紫茸毡）世尊便下座（可惜许。劳而无功。波斯载玉入市□。一段灵光照阡陌有按剑人无知价。夕垂头入茅店。师拈云。大湖浸月长桥卧波（此去西天路八千。鹞子过新罗）若非高吟大嚼。争能赏此时情。虽然风流可观（罕逢穿耳客。多遇刻舟人）其奈得便宜处落便宜（傍观有眼。奈何取之尽缁铢用之如泥沙）具眠禅流请辨缁素看（无物堪比伦。教我如何说）。
    次日上堂。僧问。衲僧个个气宇如王。今朝因甚会在区宇。师云。画饼充饥。进云。若也论此事。如青天白日。更向甚处克期取证。师云。路入桃源深更深。进云。慈明问黄龙。云门三顿棒。洞山可吃不可吃。意在那里。师云。两镞蒺黎。进云。黄龙云。可吃。还端的也无。师云。直饶山岳也难藏。进云。明云。终日鸦鸣鹊噪吃几棒。意旨作^8□生。师云。一种是声无限。意有堪听有不堪听。僧便礼拜。
    师乃举。五祖云。今日结夏（未在更道）无可供养大众（恶水蓦头泼）作一家宴（残羹馊饭管待诸人（钝置杀人）遂举手云（可惜许）啰啰招（温）○啰啰遥○啰啰送（恭）莫怪空疏（俭）伏惟珍重（让）师云。五祖老人与^8□。家宴（射工含沙待人过）可谓管待千足百味无缺（千足万足。鸩羽落水鱼鳖死）虽然如是。只是有一时之庆快（咦）大德今日结夏也有个家宴（驴事未去马事到来）坐者立者俱成万年欢。见者闻者同唱大平歌（有千金资有千金病）且道其中节拍又作^8□生（失钱遭罪）以拂子击禅床一下云。薰风自南来。殿阁生微凉（打破凤林关着靴水上立。
    谢首座书记藏主秉拂上堂。西来呈师厚灵树待遇（非是在睦州拶折脚行象骨托拳底老尊慈^8□）脚底如驴蹈慈明堂奥（非是承冬瓜印子抛枕子于头上底匾头书记^8□）法系于其时人焉瘦乎（公验分明。碧落碑无赝本）后之视今如今之视古（何难之有。消融十方于目前。贯通三世于一念子）何也。智藏发光资鞭影。击拂子下座（风吹柳絮毛毬走。两打梨花蛱蝶飞。寻常一样窗前月。才有梅花便不同）。
    谢良和典座上堂。举。金牛每日斋时自将饭于僧堂前作舞（一曲两曲无人会。雨过夜塘秋水深）呵呵大笑云。菩萨子吃饭来（声声不可听。使人愁思多）师云。金牛和尚务在细嚼难饥。只是众口难调（一味不能合异鼎之甘。独木不能致邓林之茂）大德今夏屋里得有人。一众自然不听吾臂酸（得众则得民。失众则失民）诸人要知此人^8□。卓□杖云。发而当节言之和（致中和天地位焉万物育焉。
    端午上堂。僧问。文殊令善财采楷。善财云。尽大地无有不是药者。此意如何。师云。穿靴水上立。僧云。文殊云。是药采将来。意在那里。师云。六双骰子一时赤。僧云。善财于地上拈一茎草度与文殊。意旨作^8□生。师云。吐舌至顶相。僧云。文殊云。此药亦能杀人亦能活人。如何识得。师云。猫儿打筋斗。僧云。应病与药是古来家风。和尚作^8□生医无病人。师云。黑蛇入漆瓮。僧云。与^8□则大法紧要之处谁敢假驴驼药。师云。波斯不过江。
    乃云。端午天中节（直下即是捏目强生花）诸方尽咒土书壁（直下即是莫剜好肉生疮）以消妖怪。认采药摸样（直下即是事起叮咛）百草头上做伎俩。我者里个个石人之机。个个铁汉之用（为混沌画眉去）水洒不着风吹不入（又是相似涅槃。髑髅前见鬼）蓦拈□杖卓一下云。森森夏木杜鹃啼（西天胡子没髭须。
    上堂。僧问。记得良禅客问钦山。一镞破三关时如何。山云。放出关中主看。意旨作^8□生。师云。水底弄傀儡。进云。良云。恁^8□则知过必改。山云。更待何何时。如何领略。师云。一字不着点。进云。良云。好箭放不着所在。便出去。未审还有出身处也无。师云。楚山入汉水。进云。山云。且来阇黎良回首。山把住云。一镞破三关即且止。试与钦山发箭看。意在那里。师云。天不保恶。进云。良拟议。山打七棒云。且听这汉。疑三十年。^8□论在什^8□处。师云。古殿坐者少。进云。学人若不逢个节。争敢知个事。便礼拜。师云。实须到与^8□地。
    乃云。法法本来法（用本来为什^8□）心心无别心（别别珊瑚。枝枝撑着月）日午三更后（是大明咒）相唤赏树阴（是无上咒）话尽甘泉景（羯谛羯谛）联成罗含吟（波罗羯谛）品藻鹰鸠变（波罗僧羯谛）嘉唱耳听音（菩提娑婆诃）拍手笑呵呵。真□不博金（焦砖打着连底冰）喝一喝云。侍者与我点茶来（可惜许。南地竹北地木）。
    半夏上堂。半夏已前事（兔马有角）诸人知而山僧不知（牛羊无角）半夏已后事（似虎多双角）山僧知而诸人不知（如牛缺鼻巴）正当今日半夏（知则共知（果然）不知则共不知（点）还会^8□。良久云（幽州犹自可。最苦是江南）三段不同收归上科（前日风雨里）故人自此去）上堂。僧问。世界恁^8□热。宇宙炎炎。不知向什^8□处得回避。师云。清机历掌。僧云。王常侍一日访临济。同济在僧堂前乃问。这一堂僧还看经^8□济云。不看经。意在那里。师云。石压笋斜出。僧云。持云。还学禅^8□。济云。不学禅。意旨作^8□生。师云。崖悬花倒生。僧云。侍云。经又不看。禅又不学。毕竟作个什^8□。济云。总教伊成佛作祖去。到者里如何领略。师云。调达不得肯。僧云。侍云。金屑虽贵落眼成翳。济云。将为你是个俗汉。还端的也无。师云。疏田不贮水。僧云。若恁^8□不来。争得恁^8□去。师云。且看脚下。
    乃云。一法若有。毗卢堕在凡夫（昨夜金鸟飞入海）万法若无。普贤失其境界（晓天依旧一轮红）拈□杖云。者个是大德□杖子（鬼哭神悲。三叉路口少人知）阿那个是有无（玄沙道底）道得与不道得。朝打三千暮打八百（更有一棒。来日使和尚吃）掷下□杖下座。
    七月旦上堂。僧问。暑退凉生树凋叶落。时节因缘不相谩。如何是个中事。师云。大家多生机。进云。记得僧问云门。不起一念还有过也无。门云。须弥山作^8□生领会。师云。莫教平出。进云。有僧问虚堂老师此意如何。虚堂云。买铁得金。意在那里。师云。也是可惜许。进云。今日问和尚不起一念还有过也无。未审如何只对。师云。三生六十劫。进云。与^8□则昔日云门今日和尚。便礼拜。师云。礼拜得始得。
    乃云。昨见垂扬绿（诗向会人吟）今看落叶黄（酒逢知己饮）祖门抬搦事（两头三面）物物不隐藏（有钱使得鬼走。残羹馊饭）者个葛藤即且致。向针筒鼻孔里倒道将一句来（休逼生蚕作茧。可憎大智人。好责他愚人）若无人道得。听取山僧为你说破（和尚大慈大悲。唯不预德。伯劳饶舌不问世）。
    解夏小参。僧问。和尚一夏以来为众劳手脚。未审成得什^8□边事。师云。昆仑嚼生铁。进云。恁^8□则谁敢辜负和尚。师云。放你保残生。进云。记得临济示众云。赤肉团上有一无位真人。常从汝等诸人面门出入。未证据者看看。意旨如何。师云。不较多。进云。时有僧出问。如何是无位真人。济下禅床把住云。道道又作^8□生。师云。若不道瑕争得珠转。进云。其僧拟议。济托开云。无位真人是什^8□干屎橛。便归方丈。还端的也无。师云。半开又半合。又有僧问。记得僧问雪峰。乞师指示。峰云。是什^8□如何承当。师云。劈腹剜心。进云。其僧于言下大悟。也是见什^8□道理。师云。舍长就短。进云。云门云。雪峰向伊道什^8□。未审节文在甚^8□处。师云。锢県着生铁。进云。古德底且置。和尚直下作^8□生指示。师云。速退速退。妨他别人请问。进云。不因今日节。谁敢恁^8□去。师云。更有露柱在。
    乃云。法岁周圆（一字不着画）圣制已满（八字无两）我者里荒凉（上无片瓦盖头。下无寸土立足）爽气最容与（万里无云时。青天须吃棒）不论取证浅深（莫是相似涅槃^8□）不分赏劳轻重（死水何曾振古风）攀白云而高□（纵使高如何有天）追秋风而长啸（假令有一法过涅槃。我说如梦如化）你汝东西任情逍遥（随缘放旷外道魔军）草鞋跟宽无不活路（犹是画地为牢底）若逗到昆仑山头他乔尸迦忽相逢问过蓦劄一句。只将隔手底只对。不然五门猛兽欺你在（鹄林有一偈。我今归家否。归莫我为我。我若未归家。须以我为我。何故。谤斯经故获罪如是。
    复举。翠岩夏末示众云。一夏已来为兄弟东说西话。看翠岩眉毛在^8□。保福云。作贼人心虚。长庆云。生也。云门云。关。师云。诸方尽谓。俱出只手扶竖宗风。殊不知巨鳌莫戴三山去。吾欲蓬莱顶上行。
    次日上堂。僧问。今朝正是解制自恣之辰。不知何处是衲僧游戏之场。师云。来锋有路。进云。恁^8□则十洲三鸟草鞋底。雁荡天台□杖边。师云。也何妨。进云。僧问云门。初秋夏末。前程忽有人问。如何只对。门云。大众退后。作^8□生领会。师云。因邪打正。进云。僧云。过在什^8□处。门云。还我九十日饭钱来。意在那里。师云。大慈妨小慈。进云。今日忽有人问着。作^8□生只对。师云。三句前两句后。
    乃举。临济道。有一人论劫在途中不离家舍（错。无平等差别不顺佛法。恶差别故）有一人离家舍不在途中（果然无差别平等不顺佛法。恶平等故）那个合受人天供养（错。果然点）师云。诸人要向者里道取。须向那里透过（明暗一条去来路）若是人天供养。秋风吹渭水落叶长安（北俱虑洲长粳米。吃者无喜复无嗔）。
    谢进退两班上堂。衲僧家寻常用底（佛殿裹烧香。山门头合掌）岂止乎虎视龙望为世所推（牙如剑树口似血盆）进一步则突出威音王已前（闻见觉知非一一。山河不在镜中观退一步则烁迦罗眼里藏身（霜天月落夜将半。谁共澄潭照影寒）因甚如是。击拂子云。天际日上月下。槛前山深水寒（坠叶虽怜疏雨感。黄梁争似暮云亲）。
    八月旦上堂。僧问。权花凝露梧叶鸣秋。此中现成事如何提唱。师云。答犹未了。进云。几人得与^8□去。师云。只许阿你一个。进云。肃宗皇帝问忠国师。如何是十身调御。国师云。檀越蹈毗卢顶上行。意在那里。师云。不妨脚下红丝线不断。进云。帝云。寡人不会。国师云。莫认自己清净法身。又作^8□生。师云。主山骑案山。进云。忽有人问如何是十身调御。未审和尚如何只对。师云。背短胸长。进云。恁^8□则西风一阵来落叶两三片。师云。三十年后。
    乃云。秋风弄秋云（丹青画不成）秋色蘸秋水（鸳鸯绣出从君看）气清如时清（锦上铺花亦一重）道泰似情泰（第二重亦在）禅者之雅兴（若是明眼衲僧。不吃者般茶饭）道人之嘉景（美食不中饱人吃）头头上显露（酒浓元不在多杯）物物上现成（眼高看不到黄金）卓□杖云。是则是三十年后有人加劝沮去（在家只言为客易。临渊方觉得鱼难。
    中秋上堂。僧问。灵山话月。曹溪指月。到者里如何辨端的。师云。三山帽大袖衫。僧云。马大师玩月次问西堂百丈南泉云。正当与^8□时如何。西堂云。正好供养。意旨作^8□生。师云。波斯读尚书。僧云。百丈云。正好修行。又作^8□生。师云。拂地添锢県。僧云。南泉拂袖便行。意在那里。师云。起席不谢坐。僧云。大师云。经归藏禅归海。只有普愿独超物外。如何委悉。师云。神箭三匝白猿号。僧云。古人^8□讹处。和尚已呈露。和尚^8□讹处。未审何人点捡。师云。天高盖不尽。僧云。不因恁^8□问。争识恁^8□事。师云。更须买草鞋。僧云。深沉沧海恩波阔。皎洁秋空气象高。师云。如道着须用着。
    乃云。秋中秋月中月。四万二千清光。五十由旬灵阙（夜阑天际堕金盆。膝上焦桐调转新）明明重明明。皎洁又皎洁（一段风光尽不成。击碎击碎。不击碎增瑕颣）指与话俱纳败缺（灵山续凫。曹溪截鹤。两头共截断。一剑倚天寒）纳败缺还照绝（成败在吾。杀活临时）无物堪比伦。教我如何说（依稀上已仿佛重阳。或如张婆耳又似李母眉）。
    上堂。僧问。云门因僧问。如何是法说。门云。大众久立速礼三拜。意旨作^8□生。师云。还我话头来。进云。如何是随意说。门云。晨时有粥斋时有饭。又作^8□生。师云。一任乱咬。进云。如何是随宜说。门云。三德六味施佛及僧。如何理会。师云。薤园里卖葱草。进云。如何是方便说。门云。是汝鼻孔重三斤半。意在那里。师云。露柱退后。进云。如何是大悲说。门云。归依佛法僧。如何辨端的。师云。放你三十棒。进云。云门一一答话。毕竟明得个什^8□边事。师云。南地竹北地木。进云。不因夜来雁。争见海门秋。便礼拜。师云。莫错举。
    乃云。功高二仪而不仁（有物先天地。无形元寂寥。秦时^8□轹钻贬向大食国裹）明踰日月而弥昏（能为万象主不逐四时凋）肇公只知从事中得不知从事上得（事中亦错。事上亦错。理事无碍总错。何故。鉴咦顾）且道从事上得底作^8□生（事上事中若有所得底。急须放掷。何故。弄泥团汉有何限）良久云。残叶赋题红片片。远山供望碧层层（僧肇要金上添黄。宝峰欲漆上加黑。点捡看来。似互灸手助热。殊不知君子爱财取之有道。
    重阳上堂。僧问。九九佳节谓之重阳。只向者里领去。是第几机。师云。什^8□处收拾得。进云。与^8□则逢人须说三分话。未可全抛一片心。师云。六脚蜘蛛上饭床。进云。岂不是老和尚出人妙手。师云。你因什^8□得到与^8□地。进云。东西南北归去来。师云。猢狲摘仙果。
    乃云。只爱菊花发紫橤（明明百草头。明明祖师意。头头上明。物物上明。一华百亿国。一国一释迦）不喜闻彭祖之术（假令保彭祖八百岁时。一个老大守尸鬼堪作何用）只爱秋露凝赤萸（和盘托出夜明珠。西来消息会者大难。翡翠蹈翻荷叶雨）不忧忘稚川之说（大千世界海中沤。一切贤圣如电拂）不忧不喜（黄金铸出铁昆仑）善哉重九节（夜明帘外珠。痴人按剑立）击拂子下座。
    上堂云门云。许多大栗子吃却几个（不因刘毅书信。争得到洞庭湖）有人吃得三个韶阳吐却五个（波斯夜半蹈翻袜。朝三暮四）有人吃得五个。韶阳吐却十个（暮三朝四。璠阆夕阳倒骑驴）者个些子缁素辨得出。山僧分半院与你（生门易过死门难过。逆顺无拘底。为什^8□不出手）。
    闰月旦上堂。拈□杖云。一切诸佛及诸佛阿耨多罗三藐三菩提法皆从此经出（试问此经又却何处出。鹄林即不然。一切诸佛及诸佛阿耨多罗三藐三菩提法及和□杖子总是出不得）卓□杖一下云。看看大德□杖子为你诸人此经科分细大义理一一指注（拗折山形□杖子从来大地黑漫漫）而见诸人犹不知不了（我忆南泉好言语。如是痴钝亦复稀）高声唱云。四时禁土节。三年有一闰。又卓一下（八万四千人俱得未曾有皆大欢喜信受奉行。
    上堂。黄叶满地塞雁横空（鸳鸯绣出从君看。莫把金针度与人）彼此出家彼此行脚（衣架走饭囊动。永平祖师曰。戴笠随东西风漫东西。附正法魔薰谤正法外道）佛手遮不得。人心似等闲（无门云。任缘放旷外道魔军。张公堠了李家店。草舍茅庵短作程）更拟问如何（咄不劳再勘）当头霜夜月任运落前溪（好个老大大又与^8□去）。
    开炉上堂。僧问。辞柯黄叶已成堆。整顿围炉就地开。时节一句如何体会。师云。莫教拥山帔。进云。有人刹那去亦如何。师云。前言不副后语。进云。赵州示众云。三十年前南方火炉头有个无宾主话。直至而今无人举着。意在那里。师云。三个柴头品字烧。进云。未审有甚^8□难举着^8□。师云。近之燎却面门。进云。学人进前退后自由自在。是举着不举着。师云。且过者边着。进云。便是两彩一赛底。师云。大有人点头。进云。不入虎穴争得虎子。便礼拜。师云。相识满天下。
    乃云。法昌十六高人（痴儿牵伴）怕寒懒剃髼松发（寻常一样窗前月。才有梅花便不同）赵州无宾主话（又是千年茄子根）爱暖频添榾柮柴（自是桃花贪结子。错教人恨五更风）大德门下终不向针头削铁何也。今日十月一开炉免帽子（火待日热。风待月凉。只恨触着家风）
    谢监收维那上堂。齐之则泥土舒天颜（山河大地万象森罗醯鸡蟞虻草芥人畜一一放大光明一一壁立万仞约之则水滴难以通（晋楚失其富。贲育失其勇。五候失其贵。柳失绿花失红）恁^8□并务致令各各投其方圆之器安其上下之居（帝王之德莫大于知人。知人则百僚任职天工不旷）是谓之纪网清严收放有则（致中和天地位焉万物育焉）及乎究其端由。岂止还凡一粒点铁作金（诸方尽言两朝国师。雷声浩大雨点金无。
    上堂卓□杖云。□杖子若不相当（鹄林云。□杖子决定不相当）则什^8□物得不相当。便下座（上下四维十方法界。旷劫已前旷劫已后。一物不相当。何故。东山下左边底。
    冬至小参。僧问。一气潜通万汇发生。不涉时节。愿德提唱。师云。鼻孔占却三亩之地。进云。沩山问仰山。仲冬严寒年年事。晷运推移事若何。仰山近前叉手而立。意旨如何。师云。一字八公门。九年车不出。进云。沩云。诚知子答者话不得。又作^8□生。师云。见人富贵常欢喜。进云。时香严至。沩山兴前话。严云。某甲偏答得者话。沩复问。严亦近前叉手而立。如何领略。师云。借婆裙子拜婆年。进云。沩云。赖遇寂子不会。毕竟如何。师云。鸡鸣不着时。邻人半夜行。进云。今日有人问仲冬严寒年年事晷运推移事若何。未审和尚如何只对。师云。夜闻祭鬼鼓。朝听乐神歌。进云。与^8□则来日一阳生。便礼拜。师云。一任记取。
    乃云。阴魔消尽阳气发时无硬地（妙玄无私句）律管先知（体妙无尽句）垄头梅绽不萌枝（针筒药袋放不得）直得皓老布裈麻线易通（猛虎不食其子）镜清卧单骈拇难开（道士不爱还丹）纵饶迄于道所以阴阳不测者空洞无象（江碧鸟愈白）所以造化不宰者潜微幽隐。也未是出书云令节（循规守矩无绳自缚）是故山僧只望以五日为一候以半月为一气之流漏泄个仲冬严寒事物物对偶机（翻笑忘机。自安者不能垂手入尘劳）其或似阿房曳衣底。东山水上行（固我意必。忘足履之适也。忘腰带之适也。忘是非心之适也。
    复举慈明冬至牓（柔能制刚。弱能制强。柔者德也。刚者贼也。慈明老师眉如箭簳眼似铜铃。鬼神亦畏。若有者汉取一片黄布来挂着榜边。明一见必打破榜。若果然非只报佛恩。复免得后人点检。岂惹许多葛藤^8□）师拈云。东弗于代曰下东（明如十日无遗照）西瞿耶尼月氏西（碧落碑无赝本）解笑者多。解哂者少（珊瑚枕上两行泪。半是思君半恨君）若也今晚放参。一冬二冬叉手当胸（ＲＰＲＰ如律令）。
    因雪谢寺斋秉拂上堂。演出普贤信口偈（梅边残月无□影。竹裹清风有落花）擎来香积无尽饭（深溪绝无樵子语。阴崖却有猎人来）要知两彩一赛处^8□（捏聚不聚分开不散）卓□杖一下云。吽吽（以字不成八字非。烁迦罗眼绝纤埃。短裤长衫白苎巾。咿咿月下急推轮。洛阳路上相逢着。悉是经商卖买人）有什^8□^8□^8□^8□子。快下将来谢两班上堂。诸佛放光明助发实相义（水不洗水。金不博金）释迦老子非但当年之益（佛以一音演说法众生随类各得解）且要使吾沙门于五浊恶世中斗诤坚固（何处得者消息来。若是吾沙门不是有五浊恶世。况是斗诤坚固时）抛却人我担子除却高下情谓（下载清风付与谁。放不下担取去）互作主伴（众生无边誓愿度。烦恼无尽誓愿断。法门无量誓愿学。佛道无上誓愿成）个实相无相（南村北村两一犁。新妇饷姑翁哺儿。微妙解脱法门（天高东南地倾西北）久住于世间全亿劫利济（我常住于此堂说法教化无数亿众生）实相义且致。如何是诸佛放光明（青原伯家三盏酒。吃了犹言未湿唇）良久云。东山拍手西山舞（江碧鸟龛白。山青花欲然）。
    因雪上堂。危木风寒空山雪白（山家富贵银千树。渔父风流玉一蓑）庞蕴枝头藏身（鹭鹚立雪非同色）象骨峦坞气索（山带夕阳半边红）住住（改头换面）他人住处我不住（石头和尚来也看走何处去）他人行处我不行（草庵之歌言犹在耳。脚跟未点地）不是与人难共聚（脑后见腮。莫与往来）大都缁素要分明。喝一喝（鸟马鹭白。缁素何处不分明。
    腊八上堂。僧问。释迦老子半夜逾城。雪山六年一麻一麦。是什^8□心行。师云。针锋头上翻筋斗。僧云。正当明星现时忽然悟去。还端的也无。师云。似地擎山不知山之孤峻。僧云。只如一人发真归源。大地众生在什^8□处。师云。金刚脑后三斤铁。僧云。释迦老子颠言倒语云。奇哉一切众生悉具如来智慧德相。既是无风起浪。如何得大平去。师云。寒雨洒空寒风匝地。僧云。学人今日小出大遇。便礼拜。师云。撒手那边去。
    乃云。半夜逾城直上雪山（何处得者个消息来。无谤如来好）既是道士担漏卮（又是鲁般绳墨）更说于明星现处忽然悟去（正狗不偷油。鸡□灯盏走）大似捏目见空花（和尚眼花寒拾亦难扫除）大德未尝不解乌头养雀儿（欲遂迁居之志。须求分烛之邻）卓□杖云。南斗七北斗八圞。
    岁旦雪上下堂（除夜大风吹）昨夜旧年风（上大人丘乙已）今朝新岁雪（化三千七十士）雪带旧年寒（你少生八九子）风和新岁节（可作仁可知礼也）阿呵呵。我家好驱傩（立春大吉祥）向后绝灾祸（信手拈来着着亲）绝灾祸。东西南北皆可可（祥光轻浮丈方地。南极老人献寿香）龙宝从兹炉灶大（伏以堂头和尚万福）。
    上堂。意到句不到（昨夜三更失却牛）一二三四五六七（千手大悲数不足）句到意不到（天明起来失却火）七六五四三二一（三个猢狲夜簸钱）忽然意句俱到时又作^8□生（勘破了也。错。果然点）良久云。花开不假栽培力。自有春风管待伊（桑柘影斜秋社散。家家扶得醉人归。
    三月旦上堂。烟霞影里春风声中。山桃红绽岸柳翠浓（一对鸳鸯画不成）无限幽情叵遮掩。莫教舞蝶一丛丛（欲知无限伤春意。尽在停针不语时）。
    三月半上堂。僧问。祖令当行十方坐断则不问。只于春风拂拂时节愿闻亲切一句。师云。处处绿杨堪系马。进云。长沙一日游山归门首。首座问云。和尚什^8□处去来。沙云。游山来。意旨如何。师云。家家门路透长安。进云。首座云。到什^8□处来。沙云。始随芳草去。又逐落花回。如何领略。师云。落霞与孤鹜齐飞。首座云。大似春意。沙云。也胜秋露滴芙蕖。端的在那里。师云。春水共长天一色。进云。雪窦着语云。谢答话。如何委悉。师云。一亩之地三蛇九鼠。进云。古人恁^8□酬唱如飙如电。只恐通变未全。和尚。今日莫别有提唱^8□。师云。昆仑嚼生铁。进云。不因扬得意。争识马相如。便礼拜。师云。咦。
    乃举。僧问风穴。语默涉离微。如何通不犯（惯战作家虎头载角出荒草）穴云。常忆江南三月里。鹧鸪啼处百花香（寒毛卓竖。者僧恰似那吒把铁锤劈面挥。不如风穴立他锤子上转身）诸人要见风穴^8□。只识取常忆两字（若向常忆两字上要见风穴。千里万里）其如未然。离微体净品（又是寒毛卓竖。若是无后语。国师儿孙岂得到今日。宜哉扶桑之云门大师。
    四月旦上堂。僧问。鹊噪柳丝乱。龟游茶盖倾。此中现成事未审如何提唱。师云。青青不入时人意。僧云。沩山示众云。有句无句如藤倚树。意旨作^8□生。师云。八十翁翁牙根坚。僧云。疏山云。忽遭树倒藤枯。句归何处。又作^8□生。师云。见之不取。思之千里。僧云。沩山放下泥盘呵呵大笑。意有那里。师云。黄连未是苦。僧云。独眼龙云。教沩山笑转新。如何委悉。师云。屋里鬻杨州。僧云。疏山言下知归。乃云。沩山笑中元来有刀。还端的也无。师云。谁知席帽下元是昔愁人。僧云。上来一一蒙指示。向上宗乘又如何。师云。□杖头上挑日月。僧云。不行尊贵路。争蹈上头关。便礼拜。师云。好看脚下。乃拈□杖卓一下云。有人似者个。触处筑着磕着（玄武持世则为人悭吝奸雄）有人不似者个。随物七穿八穴。白虎扶身则赋性刚强狼毒）且道^8□讹在其处（伏请和尚自家点检）良久云。满地落花春已过。绿阴空锁旧莓苔（点）又卓一下。
    佛诞生上堂。僧问。世尊初降生。指天指地周行七步云。天上天下唯我独尊。意旨如何。师云。日出乾坤辉。僧云。云门云。我当初若见。一棒打杀与狗子吃。贵图天下太平。端的在那里。师云。知恩方解报恩。僧云。雪窦云。我当初若见。便与掀倒禅床。又作^8□生。师云。鬼争漆桶。僧云。只如今朝诸方出手灌沐金躯。与二大老用处是同是别。师云。千年田八百主。僧云。千峰势到岳边止。万派声归海上消。便礼拜。师云。也何妨。
    乃云。将三界二十八天作个佛头（依稀南海儵仿佛北海忽。可怜浑沌氏七日而其死乎）将金轮水际作个佛脚（阿耶耶）将四大州作个佛身（果然）将一切情与无情作个佛脾胃肝胆（七花八裂恰如庖丁解牛）如是则诸人尽在个佛肚里起坐经行。若也在肚里争能灌沐净智庄严功德身。若道灌沐无妨。向甚处安身立命（净智庄严功德聚）击拂子下座。
    结夏小参。僧问。乌兔如驰。圣制已临。正当恁^8□时。请师提唱。师云。好只与^8□云。僧云。如何是圆觉伽蓝。师云。逼塞虚空。僧云。如何是平等性智。师云。月白风清。僧云。毕竟如何安居。师云。直饶恁^8□也未真。僧云。者个则且置。和尚莫别有结制底一句^8□。师云。前三三后三三。僧云。可谓石长无根树。山藏不动云。便礼拜。师云。道得始得。
    乃云。古来有一段事（从来无一星事）常时明明如日（尽大地昏昏如漆）向之隔千里（从来无能所）背之在目前（何处有向背）得而难收（水投水）通而难亲（空合空）所以西天于三月九旬中聚集四圣六凡（者里佛祖乞命。岂容四圣六凡）以大圆觉为我伽蓝（历劫无名休强安著名字）身心安居平等性智（金屑虽贵。落眼居翳）宝山今夏也。随例结个圣制（有例攀例）不见粥饭精粗。不分茶汤清酽（岂是分外事。林下人必应如此）随根机忍耐任肚皮大小。整顿手脚护惜黑柱（者大小击驴橛。纵万劫护惜得堪作甚用）只是许堆堆地。不许成就慧身（好个七村里土地）何故。卓□杖云。鼻孔元来挂上唇（犹是鬼家活计。虽然与^8□。真正恶毒瞎老汉一扫四海今古无两个。只恨眼里栽两茎髭。
    复举。古德道。若是全举扬宗乘。尔等诸人向甚处领会（大掖芙蓉未央柳。芙蓉如面柳如眉）所以古今独露隐显无方（手把琵琶。半遮面。不令人看。转风流）师拈云。古德大似王母献七杖神桃乘彩云之耸和明月而去也（律陀掌上庵摩罗果。直饶鬼神难隐身）。
    次日上堂。僧问。一峰云片片双涧。水潺潺。莫是二千年前消息^8□。师云。认着却不是。进云。古者道。护生须是杀。杀尽始安居。会得个中意。铁船水上浮意旨如何。师云。能有几个。如何是护生须是杀。师云。何必恁^8□。进云。如何是杀尽始安居。师云。一向无孔铁锤。进云。如何是个中意。师云。岂独孤负。进云。铁船水上浮。又作^8□生。师云。下载清风付与谁。进云。只如朝行西天暮归东土还有禁足底道理也无。师云。路途虽好。不如在家。进云。恁^8□则十洲三岛鹤乾坤。四海五湖龙世界。师云。分身两处看。
    乃云。经行及坐卧常在于其中（者中纵虽佛祖不能经行坐卧）既而如是。今朝因甚别立规矩禁足护生（空劫以来者裹半个。亦不见立规矩禁足安居底）还会^8□。良久云。以大圆觉为我伽蓝。身心安居平等性智（秋天旷野行人断。马首西为知是谁）
    谢首座书记藏主秉拂上堂。拈□杖卓一下云。风穴云。若立一尘。家国兴盛。野老嚬蹙（新妇面上添笑靥却向锦绣幕里行）雪窦颂云。野老从教不展眉（○听之于未闻宗之于未形而览其神智。识其靥能可谓知人）且图家国立雄基（若功成事遂然后如之者。何异耳闻雷声而称为聪目见日月而谓之明乎）山僧要与拂子知其人。不如云门儿孙有三句体调（莫嫌襟上斑斑色。是妾灯前滴泪缝）又卓□杖下座。
    五月旦雨下上堂。霏霏梅两洒危层。五月山房冷似冰（半陂飞雨半陂晴。渔曲翻秋野调清）雪窦老老大大向诸人面前翻筋斗（大德开祖即今入诸人眼睛裹安眠高卧）若人见得□泥带水（若人见得福寿延长）。
    端午上堂。僧问。和尚从来应个节。个时作^8□生与人看。师云。不肯为你。进云。既能恁^8□会去。一生参学事了毕也无。师云。合取^7□臀着。进云。记得文殊令善财采药。善财云。尽大地无有不是药者。此意如何。师云。相去多少。进云。文殊云。是药采将来。善财拈一茎草度与文殊。意在那里。师云。少一时不生剩一时不死。进云。大家铁团圞无有一个病。未审文殊为谁要药。师云。专为七佛。进云。善财因甚将错就错。师云。家无小使。不成君子。进云。和尚与^8□答话为是与文殊善财雪屈。为复是古今一路行。师云。岸谷无风徒劳展掌。进云。若不因今日节。争知作家体裁。便礼拜。师云。吽。
    乃云。今朝是五月五（阴阳不到处。一片好风光）不用桃符白泽（桃符白泽亦可也。不风流处也风流）只讽诵佛祖至灵大神咒（若其至灵大神咒。不劳和尚拈出。何故。行云流水坠叶飞花。如何回避去）消灭一切障难（者里全无障难）成熟一切吉事（何处着吉祥）且道那个神咒（明眼衲僧入门即话堕）振威喝一喝（横诺诺）
    上堂。僧问。今朝为法大众云集。未审和尚说个什^8□法。师云。家家观世音。进云。正与^8□时。学人如何是领略去。师云。拈起簸箕别处舂。进云。记得僧问赵州。狗子还有佛性也无。州云。无。此意如何。师云。穿过髑髅里。进云。一切蠢动含灵皆有佛性。为甚狗子还无佛性。州云。为他有业识性故。作^8□生辨端的。师云。藏身露影。进云。上来分明蒙指示。今日有问狗子还有佛性也无。和尚如何只对。师云。去。非你境界。进云。恁^8□则昔日赵州今日和尚。便礼拜。师云。能知始得。
    乃云。久雨已晴（南无大圆满十方光相如来）处处晒朗皮草（南无法界一相庄严王如来）晒朗皮草即且致（南无纯清绝点微妙相如来）明见天日。一句试道来看（南无一念万念精进王如来）若无人道得。山僧今日失利（伯夷死名于首阳下。盗跖死利于东陵上）击拂子下座。
    半夏上堂。僧问。结制已过半。九夏炎炎日木人汗不辍。如何生清凉。师云。脱却鹘臭布衫。进云。与^8□则六月卖松风。人间恐无价。师云。个个秘在形山。进云。记得庞居士参问江西马祖云。不与万法为侣者是什^8□人。意旨作^8□生。师云。咽喉出气得也未。进云。祖云。待汝一口吸尽西江水即向你道。意在那里。师云。骑声入耳。进云。居士于言下顿领旨。还端的也无。师云。早知落第二机。进云。可谓亲言出亲口。师云。且退且退。
    乃云。约日月知昼夜（天际日上月下）约昼夜知时节（槛前山深水寒）个个常情也（经一事长一智）只如天地未剖文彩未彰已前（高山白浪起。海底红尘扬。狗吠乞儿后牛耕农夫前）还唤今日作半夏即是（印空印水印泥）不作半夏即是（印泥印水印空）卓□杖云。六月不热五谷不结（可惜许）。
    上堂。僧问。南山起云北山下雨。此中亲切处愿听举扬。师云。千里万里雱霈。进云。恁^8□则把断要津去也。师云。打水鱼头痛。进云。仰山谓香严云。如来神许师兄会。祖师禅未梦见在。未审意在那里。师云。蝇何见血。进云。如何是如来禅。师云。静处娑婆诃。进云。如何是祖师禅。师云。铁轮碎石。进云。如来禅与祖师禅相去多少。师云。湘之南潭之北。进云。者个则且置。作^8□生是和尚禅。师云。大坐须弥顶上。进云。不因樵子径争到葛洪家。便礼拜。师便喝。
    乃横□杖云。若从者里便去。山河大地齐稽颡（闻见觉知非一一）卓□杖一下云。若从者里便去。森罗万象尽放光（山河不在镜中观）又画一画云。从者里去底亦作^8□生。诸各各归寮舍自摸索看（谁共澄潭照影寒。

槐安国语卷一
_
槐安国语卷二

　　　　        

龙宝开山语录中事
住大德语要

    七月旦上堂。僧问落梧一叶天下报秋。个中端的若为相酬。师云。释迦弥勒退后三千。进云。今日方知眉毛横眼上口棱在鼻下。师云。认驴鞍桥作阿爷下颔。进云。记得云门上堂云。一言才举千差问辙。该括微尘犹是化门之说。若是衲僧合作^8□生。意在那里。师云。担水河头卖。进云。若将祖意佛意这里商量。曹溪一路平沈。还有人道得^8□。道得底出来。意旨作^8□生。师云。河里失钱河里摝。进云。时有僧问。如何是超佛越祖之谈。门云。糊饼。如何辨端的。师云。胡狲系露柱。进云。僧云。这个有什^8□交涉。门云。酌然有什^8□交涉。此意如何。师云。和赃纳款。进云。古人底且置。不容祖意佛意。乞师指出曹溪一路。师云。坚立万仞。进云。既放下佛祖。犹是争奈用六祖何。师云。且去圆前语。进云。不因天目近。争识斗牛寒。师云。噫。
    乃云。暑气未去嫩凉初生。睡美不知山雨过。觉来殿阁自生凉。秋意未深白云清淡。七佛已前四时春。现成分案如今日。德山临济为甚平地吃咬。握左手搔佛首即非无。展右手触狗头何日免得。会^8□。良久云。苏武持汉节而归。握左手咬中指。
    解夏小参。僧问。圣制已圆秋风满面。正与^8□时如何履践。师云。何不别问。僧云。恁^8□则有意气时添意气不风流处也风流。师云。南海波斯鼻孔粗。僧云。记得三圣问雪峰。透纲金鳞以何为食。意旨如何。师云。到即不点。僧云。峰云。待汝出网来向汝道。又作^8□生。师云。点即不到。僧云。圣云。一千五百人善知识话头也不识。意在那里。师云。无限村僧摸之为则。僧云。峰云。老僧住持事繁。如何委悉。师云。鸩羽落水鱼皆死。僧云。若有人问透网金鳞以何为食。未审和尚作^8□生只对。师云。吕望权任公犗僧云。恁^8□则学人今日小出大遇。便礼拜。师云。诬人即得。
    乃云。四月十五一众无端（是凡乎是圣乎）投入牛角。错。东西不辨。果然。南北不分。点。七月十五诸人快活解开布袋。有甚长处。脚头脚底。泥深三尺。通霄有路。他是具神通应供。虾跳不出斗。万里无寸草。那一茎大碍塞杀人抖搂多年穿破衲。粘骨着皮。出门便是草。胜门内深。褴襂一半逐云飞。天网疏而不漏。有佛处不得住。舜无卓锥地。不临难不见忠臣志。无佛处急走过。禹无十户聚。不临财不知义士心。直得把住许行触处现前。勘破了也。□搦褒贬随物作主。勘破了也。正与^8□时龙宝别有赏劳在。击拂子云。西风一阵来落叶两三片。伏惟堂头和尚万福。
    复举。五祖演和尚云。千将虽利。不得人力则不能自断。牛过窗棂。积羽沉舟。头角四蹄全出。群斩折轴尾巴为甚出不得。五祖只爱其不出底不爱其出底。何故。寻常一样窗前月。才有梅花便不同。师拈云。五祖老子只见其出底不见其不出底。把针失知线。公输无所措其斧斤。离娄为之失睛。何故。何官无私。何水无鱼。以一缕之任系千钧之重。
    次日上堂。僧问。三月安居羚羊挂角。九夏自盗猛虎出林。正与^8□时如何得不欺去。师云。付与甚人。僧云。洞山云。兄弟初秋夏末直须向万里无寸草处去。意旨作^8□生。师云。饿狗啮枯髅。僧云。石霜云。何不道出门便是草。又作^8□生。师云。把髻投衙。僧云。洞山闻云。大唐国里能有几人。意在那里。师云。也须遭人点捡。僧云。古德垂示且置。和尚如何教人去。师云。下坡不走。快便难逢。僧云。青山绿水草鞋底。明月清风□杖头。师云。错。
    乃云。会则途中受用。蛟龙得云雨。终非池中物。移身不移步。井见驴。不会则世谛流布。跛鳖盲龟入空谷。移步不移身。驴见井。即便恁^8□去。未到山僧行履处。养子方知父慈。何也。雨来层翠消残暑。风过林头满院凉岂步亦步走亦走。
    谢两班侍者上堂。登山须倚杖。渡海须上船。建广厦必先择工匠。发三军必先拜良将。若要扶竖法门。法门何日有推倒。必须得有班序之褫温柔一手□。刚硬两拳搦始得。进贤而废不肖君之明也。明君知臣明父知子。既得其人后亦作^8□生。纲目正法令严。良久云。献佛不在香多。波斯说梦入市中。谈笑座中窃置鸩毒。
    上堂。横□杖云。山僧昨夜三更入瞌睡三昧。醉后郎当愁杀人。者个□杖子趋前言曰。破木橛有什^8□长处。拗折为洗足汤下薪去。某甲会些子禅。有会处急须吐却。家无白泽图。有如此妖怪。要且来日初一说一句子布施诸人去。残羹馊饭狗亦不顾。伏望和尚慈悲莫夺此愿以为幸。伏望和尚大慈大悲逼折贬向火炉头。山僧云。也何妨。你作^8□生说。随波逐浪□杖子云。八月一日天中节。日日是好日。说什^8□天中节。赤口白舌随时灭。是什^8□热碗鸣声。山僧云。阿你实好知言。厚面皮老汉瞒人不少只以此一句子。当什^8□臭皮袜。食轮法轮并转。迟八刻威音已前转得了也。佛道祖道共昌他便礼拜去。勘破了也。诸人且道。唤作山僧说即是。唤作□杖子说即是。握左手咬中指若作□杖子说。山僧今朝说。以指喻指之非指。若作山僧说。□杖子昨夜说。不若以非指譬指之非指也。若能定当。云归碧洞露滴兰丛。此老汉唯解见前不解顾后。唯惯得便宜不知落便宜。何故。指。其如未然。卓□杖一下。
    中秋上堂。寻常惊怪禅和家。多是床窄先卧。粥薄后坐。此外有什^8□长处。岂足惊怪。及乎到中秋节。卜浮云于阴晴。强贪观天上月。众生颠倒迷己逐物。问着其中吟眸句。寄语诸仁者休札札作诗。迷人语谁取。十个有五双。千个亦然。便道己皎夜星稀。书安胡饼上与狗狗不吃是惟才升龙宝堂也未得入龙宝室。勘破了也。何故。满船明月一竿竹。家在五湖归去来。唵苏噜萝噜。
    上堂。去圣时遥。试言圣甚处去。他终不去来。无谤释迦老子好。人多懈怠。再犯不容。逆则生嗔。顺则生爱。不涂红粉自风流。且道作^8□生是无懈怠无嗔爱处。直下即是尽大地。终不见一个有嗔懈底。岭上白云岩前绿水。金屑眼中翳。衣珠法上座。
    重九上堂。一句新一句新。莫舍旧好新。汾阳一句又重新。旧是新产。靖节相逢不相识。莫爱少嫌老。重阳九日菊花新。少是老之始。
    开炉上堂。僧问。法昌今日开炉。行脚僧无一个。聚泥像而说法。山川改观。还莫怪力乱神^8□。师云。一点水墨两处作龙。进云。丹霞烧木佛。有什^8□凭据。师云。赵州东院西。进云。龙宝今朝开炉。不聚泥像不烧木佛。行脚僧有几个。师云。普天普地。进云。转凡夫为坚圣抑贤圣为凡夫则不无和尚。离者二途请师端的。师云。将知不圆前话。进云。沩山向火次问仰山。终日向火因甚无暖气。仰作向火势。沩云。子只得物体能所未在。意旨作^8□生。师云。要家丑扬外。进云。仰云。某甲只如此。和尚作^8□生。沩亦作向火势。仰云。和尚只得物体能所未在沩云。如是如是。如何甄别去也。师云。错堕此机。进云。举世尽言。父子唱和两口无一舌。师云。龙象蹴蹈非驴所堪。进云。若有人问终日向火因甚无暖气。和尚对他作^8□生道。师云。炙手助热。进云。和尚与古人莫止一般也无。师云。大海若知足。百川应倒流。进云。与^8□则三冬古木花九夏寒岩雪。师云。生姜终不改辣。进云。觅火和烟得。担泉带月归。便礼拜。师云。叱。
    乃云。人人有个火种。人性上不可添一物。若有须吹灭。只是深埋冷灰。何也。所谓火种者既是深埋冷灰。将其颣芋栗者欤。用之不得。我者里不要者般奇怪物。今朝风头稍硬。且为诸人拨起。且请束之高阁。谁家窜裹火无烟。以□杖画一画云。会与不会各各归暖处商量。若有个汉向一画以前掩耳出去。七尺□杖无隐身处。
    上堂。昨日有人面前打筋斗。我向君家寻自家。今日有人背后作问讯。自家先得到君家。似亲非亲。君家不说自家事。似疏非疏。见了君家见自家。你等诸人作^8□生辨别。君子劳心小人劳力。
    冬至小参。僧问。觌面相见不在多端。龙蛇易辨衲子难瞒。如何是衲子端的眼。师云。禾山鼓雪峰毬。进云。机轮转处作者犹迷。师云。切忌上头上面。进云。记得慈明今日出牓书三圆九卦云。若人会得不离四威仪中。意在那里。师云。顶上无骨颔下有须。进云。首座一见云。和尚今晚放参。又作^8□生。师云。阿谁知此节。进云。千峰势到岳边止。万派声归海上消。便礼拜。师云。好领取着。
    乃云。遍界不曾藏处。体露画蛇添足。覆藏牛羊失角。方是时人难亸避时节。譬如见西施。何必识姓名然后知美。恰似半夜放乌鸡。错错说似一物即不中。左之右之向甚处辨明。善易者不论易。直得阴去阳来雪寒冰冷。直下是何用损己命。吾家大用触处繁舆。丈夫面上传红粉。岂敢逐洞山圆热闹底之狂解。无妻涧户松偕老。不税山畦黎旅生。虽然如是。诸人且道贵其耳孰与贵其眼。耳底泉声眼前山色。卓□杖一下。
    次日上堂。否极。天地不交之课。人口不圆之象泰来。天地交泰之课。小往大来之象。坎去。船涉重滩之课。外虚中实之象。离到。飞禽在网之课。大明当天之象。底事。彼彼一齐用得最妙。任手拈来着着亲。譬如骊龙卷海水来作一遍膏雨苏荒旱。只有无阴阳之地少人蹈着。三千世界海中沤。一切贤圣如电拂。者里佛祖乞命。可贵特有两朝国师。倒着草鞋横三竖四。如何门前李四婆不横点头在。忽然蹈着。不妨和雪蹈泥。黄娟幼妇外孙齑臼。
    谢秉拂上堂。了临济宾主句子。乞儿亦不顾底破漆桶。续香严瀑布重吟。瘦马亦不食底蔓莴葛藤。看来他是旷荡。更有一个。也有巴鼻。或如张婆耳。也有来由。又似李母眉。且一代藏教之中。止止舍利弗。还有者个时节^8□。每日作是念。卓□杖云。我现宝塔当为证明。此经难持。若暂持者我即欢喜。诸佛亦然。
    上堂。僧问。学人见山不言山见水不言水时如何。师云。三步可易五步应难。进云。和尚只恁^8□何异诸方。师云。顽石瓦砾闻之必汗。进云。一句不进两句不退。有谁等闲笼罩我来。师云。汨梁下尾生奚言抱道士。进云。若不是遇老师。几乎赚过一生。便礼拜。师云。直饶实与^8□。放过即不可。
    乃云。一滴水一滴冻。木人亦寒毛卓竖。佛祖乞命。曹溪路上少相逢。谓甚^8□。曹溪相逢不得。寒山拍掌。将谓胡须赤。拾得笑。更有赤须胡。南立烧炭北山红。我于往昔节节支解时。击拂子下座。
    佛成道上堂。僧问。菩萨今夜成道号之名如来。只如见明星。未审明什^8□边事。师云。清寥寥白的的。进云。莫是他一医在眼空花乱坠^8□。师云。娘生几个舌头。进云。学人若向此去。和尚还许也无。师云。山僧不如□杖。进云。甚肯昔日不肯今日。师云。只为两头走。进云。若无此语。争辨老子端的。师云。我被你辨倒。进云。心不负人。面无惭色。便礼拜。师云。古今惟多。
    乃云。澄月映彻众星灿朗。拗折山形□杖子。从来大地黑漫漫。明头来也明头打。暗头也暗头打。个中无释迦。阿谁当成道。卓□杖云。将谓有释迦弥勒。又作^8□生。屎上更加尖。退后退后。
    上堂。腊雪连天白。赏一劝百。寒风逼户寒。罚一惩众。失却口不问你。养子之缘。拈得鼻孔来看。有例攀例。如无人拈得。击拂子云。贵买贱卖。忽然撞着来时路。始觉从前被眼瞒。远水难救近火。远亲不如近邻。
    除夜小参。僧问。旧年送不去。新岁迎不来。新旧本无情。去来岂可拟。师云。我且爱你向下闳头上行。进云。记得僧问香林。万顷荒田是谁为主。林云。看看腊月尽。意旨作^8□生。师云。铁券难分付。进云。来日定是大年朝。有何祥瑞。师云。家家爆竹处处烧钱。
    乃云。日日日东出。昨夜三更失却牛。日日日西入。今朝天明失却火。一出一入自循环。我有无阴阳地。逗到腊月三十日。全无者个消息村里打祭鬼鼓。闻见觉知非一一山坞唱乐神歌。山河不在镜中观。人人带淳素之风。农有余粟。个个称大平之时。妇有余布。况衲僧家。有甚长处。半夜见日头。残羹馊饭果然。阿谁辨新旧。鬼家活计。只管大坐当轩。棺木裹瞠眼。眼眼相照分岁。向言有甚长处。果然。虽然荒凉不烹凤髓。古佛旧家风可贵可惶。其中清味胜他金脔。若饮者死。何故。击拂子云。雪寒北岭。梅香南枝。香饵聚鱼儿。酒屐呼猩猩。
    复举。雪窦拈□杖云。此老汉平生语句耸峻。不愧称韶石之孙。只惜不知烹鱼烦则碎治民烦则散底。头上是天脚下是地。眼前绿水背靠青山。衲僧道我会也。忽骑驴入尔鼻孔里。牵牛入尔眼睛中。又作^8□生商量。将谓有多少奇特事。骑驴入鼻孔里底。驱鸟童亦知。何足举起。只惜鱼碎民散。师云。当年若有人出众唤老和尚。待雪窦才台头道更诣函丈便归众去。直饶以方投规。自然函盖相应。烹鱼烦则鱼碎。治民烦则民散。
    正旦上堂。僧问。元正启祚万物咸新。好个时节愿闻法要。师云。相逢共贺万年庆。进云。唤作新年头事耶。亦是自己消息。师云。一有多种。二无两般。进云。与^8□则大德播四海龙宝满一天。便礼拜。师云。阖国咸知。
    乃云。日暖风和鸟啼花笑。杀人刀活人剑大机与大用繁兴于家家。何也○执捉运奔谁缺少。用繁兴甚用。卓□杖云。月建首寅。斗柄指戌。民之所欲天必从之。民之所恶天必诛之。
    元宵雪下上堂。拈□杖卓一下云。一灯百千灯。离娄不辨正色。明暗双双底时节。勘破了也。又卓一下云。百千灯一灯。那个男儿摸壁行。夜深共看千岩雪。勘破了也。所以道有时前照后用。有时后用前照。有时照用同时。有时照用不同时。我者裹不要者般闲家具子。乞儿亦不显底破漆碗。又卓一下云。且道是照是用。各各自辨别。破草鞋抛向湖边着。
    上堂。龙宝无伎你。将谓有多少伎俩。只是不丧目前。剜好肉生疮。忽得冰消雪霁自然见梅腮柳面奇。好一釜羹。唤之以作禅道佛法。一颗鼠粪。处处春山应听子规。参。桓公好味。而易牙烹其首子而饵之。虞君好宝。而晋献公以璧马钓之。
    佛涅槃上堂。僧问。世尊云。我若谓灭度。非我弟子。我若谓不灭度。亦非弟子。毕竟如何领略去也。师云。醉后即当愁杀人。僧云。与^8□则莫今日即有明日即无^8□。师云。知恩者少负恩者多。僧提起坐具云。学人只唤者个作世尊。和尚唤者个为是有为复是无。师云。狗衔赦书。
    乃云。释迦老子于奇花茂叶之中。面前露堂堂。何处着奇花茂叶。藏得唯一坚密身。密身现卢花叶隐。花叶现处密身隐。名之为涅槃真常乐。直下即是。用真常为什^8□。若人向一荣一枯处相见。一荣一枯有何过谬。我爱一荣一枯上。何如波旬舞袖长。一段风光画不成。譬如翻锦机。背面共是花。虽然迦叶岂不是偷罗国人乎。蛱蝶飞来过墙去。即疑春色在邻家。
    佛诞生上堂。毗岚园中。吹毛截不入怃忧树下。轮锤击不开。金莲生地丘墟平坦。净饭王宫人一场^8□ＮＹ。因甚天台山高华顶峰低。有酒食时兄弟千个在。急难之时半个亦无。会得我今灌沐诸如来。解打鼓。不会净智庄严功德聚。解打鼓击拂子下座。
    结夏小参。二千年前灵山百万大众。凡圣同居龙蛇混杂。见地只为解打野^8□。甚减人成光。世尊拈出一个个胶盆子个刺脑打入。儿不嫌母丑。父攘羊而子证之。澄泸身心成熟慧身。吾大觉调御终不作者般去就。若释迦老子有甚^8□凭据。谓之禁足护生克期取证。压良成贱。二千年后中华扶桑类例攀来弥繁弥昌。字经三写乌焉成马。而观时之所卜。嫌杓头窄择炊巾广。衣架饭囊。自古自今遐迩自别。盖将自共变者而观之。则天地曾不能以一瞬。自其不变者而观之。则物与我皆无尽也。龙宝英杰之徒。九夏道聚之义。又是云居罗汉自屎不觉臭。虽恰似勺水豢龙。自是有一件透不过事。不同小小。有何^8□^8□^8□子。快下将来。才进前退后。堕坑落堑。勘破了也。且道是那一件事。卓□杖子一下。
    复举。洞山因僧问。寒暑到来如何回避。将谓众生苦更有苦众生。山云。何不向无寒暑处去。老婆更亲切啮饭喂婴儿。僧云。如何是无寒暑处。者破草鞋纵问得十成。到死无了日。山云。寒时寒杀闇梨。热时热杀闇梨。一句合头语万劫击驴橛。师云。洞山老汉小慈妨大慈。甚减人威光。若是德山临济门下。终不可认驴鞍桥作阿爷下颔。作^8□生是无寒暑处。
    次日上堂。僧问。猿抱子归青嶂后。鸟衔花落碧岩前。伊有结制安居道理也无。师云。岂不见道以大圆觉为我伽蓝。进云。恁^8□则头头是圆觉伽蓝。物物即平等性智。师云。直饶与^8□去。作伶竮之子。进云。记得云门垂语云。十五日已前不问你。十五日已后道将一句来。意旨作^8□生。师云。半幅全封。进云。正当十五日请师垂指示。师云。月白风清。进云。只如道日日是好日。莫有半断千差底^8□。师云。韶阳得你不堕风规。进云。此是古人为人处。不涉古今。如何商量。师云。八十翁翁□杖行。进云。千峰势到岳边止。万派声归海上消。便礼拜。师云。亲会始得。
    乃云。龙宝有百味珍羞。残羹馊饭狗亦不顾。纵羊不中饮人吃。寻常不敢拈出之。伏乞和尚休拈出。今日方是结制。须布施诸人去。有何^8□^8□^8□子。请藏柜瘦之。以之为休粮方以赜九旬空疏。彼空疏底悬胜和尚供养。喝一喝。果然。云。切忌昆昆吞。恶政流于民。螟虫生于野。
    谢秉拂夏斋上堂。天有三光。甚新鲜。其明高远以被群机。天何言哉。四时行焉。地有五味。甚明白。其德广大以保万有。地何言哉。百生物焉。诸人要知其功所归^8□。和尚大智能了知一切。我辈实所不及也。良久云。禾山打鼓雪峰辊棱。向不闻言和尚大智能了知一切。
    上堂。僧问。目前无法。门外车马闹浩浩。意在目前。屋头松竹冷青青。师云。时节难逢。进云。记得云门示众云。□杖子化为龙吞却乾坤了也。山河大地何处得来。意在那里。师云。莫教皴皴鳞鳞。进云。已吞却乾坤了也。□杖子为甚落在和尚手里。师云。物归有主。进云。昔日云门与今日和尚相去多少。师云。出头天外看。谁是我般人。进云。始知一条□杖两人扶。师云。诬人之罪。
    乃拈□杖卓一下云。恁^8□恁^8□。大众退后。如粉空里打橛。天子见怪则修德。又卓一下云。不恁^8□不恁^8□。大众退后。似水中捉月。诸侯见怪则修政。要两处收功。天晴日头出。珍重佛心真圣主。陷入坑子年年满。又卓一下。
    重午上堂。僧问。文殊令善财采药。财云。尽大地无不是药者。此意如何。师云。昆仑嚼生铁。僧云。善财拈一茎草度与文殊。殊云。此药亦能杀人亦能活人。拈验在那里。师云。黄檗树上生木密。僧云。学人通身是病。作^8□生医。师云。病得须愈。僧云。直饶与^8□犹堕在圆觉四病。作^8□生得独脱无依去。师云。早知你不能病得。僧云。快哉快哉。今朝天中节。时清道泰。门安户静。师云。许你一句相当去。
    乃云。今日端午节。和尚事生也。诸人直须明得明德。在止于至善。知止而后有定。消殒天行百怪。定而后能静。切忌静处死坐见静焉。除却佛病祖病。那一病何处安着。只者无病大病佛手不能医治他。盖只是所以妖不胜德。灵光分明辉大千。神鬼何处着手脚。且道如何是明德。圣主必待贤臣而弘功业。俊士俟明主以显其德。击拂子云。归依佛法僧。归依佛两足尊。归依法离欲尊。归依僧众中尊。
    半夏上堂。僧问。九旬已过半。云山翠色深。现成公案无处回避。此景此时愿闻法要。师云。放你三十棒。进云。古人有一则因缘。许学人咨参也无。师云。佛不夺众生愿。进云。临济因半夏上黄檗。见和尚看经济云。我将谓是个人。元来是唵黑豆老和尚。意旨作^8□生。师云。水上推胡芦子。进云。济住数日乃辞去。檗云。汝破夏来不终夏去。未审如何辨端的。师云。殷勤送别潇湘岸。进云。济云某甲暂来礼拜和尚。檗遂打趁令去。是什^8□心行。师云。令不虚行。进云。济行数里。疑此事却回终夏。意在那里。师云。古今能有几人。进云。一人在途中不离家舍。一人在家舍不离途中。是甚^8□道理。师云。铁牛擎出黄金角。进云。与^8□则达磨不来东土。二祖不行西天。师云。能知者须能用。
    乃云。结制已过半。无阴阳地荆棘参天。水牯牛鼻孔数寸长。家无白泽图。有如此妖怪。诸人只与^8□去。便知二六时中了不走作。又是大小大走作。傥或离跂攘臂。无桁杨可用参。孝顺还生孝顺子。忤逆还生忤逆儿。不信但看。檐头水点点滴滴不差移。
    上堂。僧问。六月十五天下毒热。一机一境尽落今时。不涉唇吻如何通津。师云。退后退后。进云。浮瓜沈李积雪为山。见成公案迥绝多端。岂不是清净世界。师云。心不负人。面无惭色。速道速道。进云。黄龙有三关语。还许咨参也无。师云。劈开华岳连天色。进云。我手何似佛手。意旨如何。师云。开拳作掌。进云。我脚何似驴脚。又作^8□生。师云。屐齿印苍苔。进云。如何是学人生缘处。师云。岣嵝峰头神禹碑。进云。和尚一一只对的的分明。只个三关为一为三。师云。谢你答话。进云。与^8□则会三成一易。会一成三难。师云。将谓问事汉。进云。恩大难酬。便礼拜。师云。错。
    乃横□杖云。炎炎六月纷纷雪下。未是分外事。九夏寒严雪三冬枯木花。只个好时节觑着生眼花。巡人犯夜普州人送贼。虽然如是。卓□杖云。不因射雕手。谁识李将军。国师只有爱儿之心乏教儿之术。何故。水广则鱼大。君明则臣忠。
    七月旦上堂。僧问。暑云散空。凉气滴秋。好个时节愿闻提唱。师云。劈腹剜心。进云。便恁^8□去时如何。师云。车不横推。进云。向上全提铁壁银山。放开线路堕坑落堑^8□。师云。且须蹈上头关。进云。干峰示众云。法身有三种病二种光。一一透得始是稳坐。意在那里。师云。不喜旧路逢人。进云。云门出众云。庵内人因甚不见庵外事。又作^8□生。师云。为己锁者多。为他锁者少。进云。不因夜来雁。争见海门秋。便礼拜。师云。好看好看。
    乃云。雨洗炎威秋意清滴。点点潭心细影微。冷侵虎阁透单衣。风到梧桐击蒙最的。破除残暑昏蒙去。勾引轻寒淡薄归。的的人焉瘦哉。头头上发机物物上放。闪电之机轰霹雳。击禅床一拂子。山河大地通上孤危。万象森罗彻下崄竣。只是颔下无须。
    解夏小参。僧问。秋风飒飒翩遍界清凉。时节已至其理自彰。此节此景如何是其理。师云。三十年后此话大行。进云。与^8□则现成公案迥绝商量。师云。依稀似曲才堪听。进云。记得僧问云门。初秋夏末前程忽有人问。如何只对。门云。大众退后。意旨作^8□生。师云。眼里无筋一世贫。进云。僧云。 过在什^8□处。门云。还我九十日饭钱来。意在那里。师云。对牛弹琴。进云。恁^8□时节若有人问前程事。和尚作^8□生指示他。师云。一双草鞋两交钱。进云。不行尊贵路。争蹈上头关。便礼拜。师云。且看脚下。
    乃云。立制期满。还我无阴阳地来。殿最功齐。夏日推冰轮。取证有则。印水印泥。赏劳时至。印泥印水。何妨人人上朗风鸟腾。此是风力所转终成败坏。个个跨虚无神游。又是鬼家活计。张果费长族。终是林下尘。蹈着不嗔。有气死人筑着不碍。衣架饭囊棺木里瞠眼。好个道伴谁不交肩。求朋须胜己。似我不如无。虽然如是。不可向虚空裹钉橛去。出门三步。脚跟下泥深三尺。撞着个十字街头无向背底。又是鬼家活计。澄潭不许苍龙蟠。不知将那个一句子辨得他端的。用辨什^8□。千钓弩不为鼷鼠发机。若辨不得。什^8□难辨之有。威音已前辨了也。问。如何辨别得谛当。师举左手倒拇指曰。守尸鬼。卓□杖云。劝君尽此一杯酒。西出阳关无故人。犹是杯盂残沥椹器余腥。然虽与^8□。风前肠断赵如意。锦绣帐中有吕后。
    复举。大随因僧问。金雕附书为什^8□不露翼。虎头戴角出荒草。袖里金锤劈面来。随云。不通虚信。似虎多双角。如牛缺鼻巴。师拈云。大随古佛。天鉴无私。谁知远烟浪别有好思量。虽善其机。蚀薄者祸浅。蚀深者祸大。及乎打锁扣枷恐无此作。日蚀治德月蚀治刑。若有人问山僧金雁附书为什^8□不露翼。同天下之利者得天下。擅天下之利者人天下。只对他道勘破了也。李斯狗枷相如犊鼻。且道与古人是同是别。不因射雕手谁李将军。具眼禅流请辨缁素。看。
    次日上堂。僧问。衲僧家牙如剑树眼似铜铃。四月十五结他不得。七月十五解他不得。毕竟如何指南一路。师云。谢答话。进云。恁^8□则西天此土草鞋底。日月星辰□杖头。师云。人心似等闲。进云。记得翠岩示众云。一夏为兄弟东语西话。看翠岩眉毛在^8□。此意如何。师云。迥想化下有人。进云。保福云。作贼人心虚。还端的也无。师云。岂不信道。进云。长庆云。生也。试委悉。看。师云。净手装香。进云。云门云。关如何透得。师云。洎乎锁断。进云。此三大老各出双手扶树翠岩用处。莫止一般^8□。师云。官差不自由。进云。虚堂老子道。只解同心不能同志。又作^8□生。师云。吉凶不上卦。进云。宝山今夏与兄弟东语西话。眉毛□梵天。与翠岩相去多少。师云。岳秀灵芝异。进云。一句迥超千圣外。松萝不与月轮齐。便礼拜。师云。咦。
    乃横□杖云。仁者见之谓之仁。智者见之谓之智。有佛处不得住。东家杓柄长。无佛处急走过。西家杓柄短。卓□杖一下云。莫孤负赵州老汉。喜则滥赏无功。不然静处娑婆诃。怒则滥杀无罪。
    上堂卓□杖云。若识得者个。若真正举扬去。三世诸佛呵之。法堂草深一丈。若不识得者个。若向下举扬去。历代祖师叱之。山门下寸草不生。何也。风从八月凉。靠□杖下座。蕙帐空兮夜鹤怨。山人去兮晓猿惊。
    仲秋上堂。拈□杖卓一下云。昨夜十四有此月。一切有为法今宵十五有此月。如梦幻泡影。昨夜世人嫌此月。如露亦如电。此月以犹有所缺。应作如是观。今宵世人赏此月。若以色见我。此月以圆无所缺。以音声求我。此月无有圆缺心。是人行邪道。世人将圆缺分别。不能见如来。分别取相不能泯。空手把锄头。随造随作自生灭。步行骑水牛。若要得远离生灭。人自桥是上过。无相光中须休歇。桥流水不流。且道无相光中作^8□生休歇。山花开似锦。涧水湛如蓝。掷下□杖下座。勘破了也。
    上堂。塞雁度翠微。和盘托夜明珠。岩叶落庭际。丹青画不成。几回老瞿昙为偿脚头债。一种此声无限意有堪闻有不堪闻。虽然没交涉。能纵能夺能杀能活。更有人眼里着须弥去在。翡翠蹈翻荷叶雨。
    重阳谢海崖义上堂。三人证龟成鳖。九日东篱下。我常住于此。菊花赏酒仙。常说法教化无数亿众生。汨罗独醒者。为导众生故。过在求英贤。方便现涅槃。何故。岂止麒麟登海屿。醍醐毒药一时行。须知义出自丰年。击拂子一下。西天四七东土二三只传此些子。
    开炉上堂。举。沩山问仰山。岩下风生虎弄儿。终日向火为甚无暖气。父为子隐子为父隐仰山作向火势。见过师正堪传授。师云。沩仰父子不妨冷处着把火。飞鸟尽良弓藏。宝山门下只要个个暖气相洽。谁家灶里火无烟。何故。拈起死柴头且向无烟火。狡兔死走狗烹。上堂。拈□杖云。弥勒真弥勒。不雕复不刻分身千百亿。不塑还不装。卓□杖云。时时示时人。人绘绘不成。时人自不识。贼偷偷不得。靠□杖下座。一钵千家饭。
    十一月旦谢英都寺上堂。寒风匝地。天地盖覆不尽。寒雁横空。日月照临不到。辨玉正按。海神知贵不知价。磨塼旁提。瓦砾生光真金失色。头头都显露。明明百草头。物物总现成。明明祖师意。何故。盖是英灵衲子。谁是不英灵底。只为向事上见。死鼠周人之玉璞。山鸡楚国之凤凰。因雪上堂。少林立鳌山坐。牛饮水为乳。蛇饮水为毒。为相逢不相知。水不洗水。赵老卧。仁者言仁。庞公指。智者言智。只要知而故犯。失钱遭罪。若是我这里。有什^8□长处。直饶银碗里盛将来。眼高看不到黄金。也是老鼠引生姜。宁可为鸡口誓莫为牛后。参。
    冬至小参。僧问。冬至前后砂飞石走。头头合辙处处逢原。学人上来请师指的。师云。觌机无改路。进云。与^8□则石笋抽枝铁树生花。师云。大家好看。进云。只如诸方今夜堆盘满饤。是同是别。师云。黄金自有黄金价。进云。德山小参不答话。有问话者三十棒。此意如何。师云。你若来得。棒头有眼。进云。赵州小参要答话。有问话者。致将一问来。又作^8□生。师云。不是冤家不聚头。进云。和尚小参要答话不要答话。师云。不是与人难共聚。进云。毕竟二大老用处与和尚用处莫止一般^8□。师云。莫粘作一堆。进云。学人今夜小出大遇。便礼拜。师云。好去好去。
    乃云。六爻既穷。牛头没马头回。阴魔自殄。法轮常转。一阳来复吾道大亨。不来复已前又作^8□生。直得释迦老子鼻孔辽天。释迦老子即今在何处。楼至如来脚跟蹈地。未来复已前楼至如来脚跟蹈着何处。蓦忽相逢。何日有相别离。合掌擎拳互相庆贺道。吹毛截不入。轮锤击不开。亚岁令节万物重新。者里无新旧。何处着万物。未彻者彻。若言彻。丈夫面上传红粉。若言不彻。跛兔头边寻角。未到者到。见。走到何处。伏惟人人起居万福。若添得万物。似龟背挟毛。大众若听得者个说话。青色光明云。眼中无翳。空裹无花。若举得者个说话。三千里外莫错举。白色光明云。亦是捏目强生花。且道两处俱通底又作^8□生。两头共截断一剑倚天寒。击拂子云。来日定是书云节。蜀犬怪日吴牛恐月。
    复举。僧问云门。如何是法身。角婢红罗缜。阉奴紫锦裳。门云。六不收。秤锤落井。拈云。诸人一向与^8□领。相逢不出手。一个者如子房烧栈道。一个者似武侯敷八阵。其或未然。前头更有雪在。何故劲松彰于岁寒贞臣见于国危。
    次日上堂。拈□杖云。只个片田地。陷人坑子年年满。四时不消长。金龙不守于寒潭。古今为如此。玉兔岂栖于蟾影。今古一阳生。卓□杖一下。无所有月波澄。有所无风浪起。
    因雪上堂。诸人未来者里。大抵还他肌骨好。解打鼓。记得山僧为人句子。不涂红粉自风流。解打鼓。及乎到来者里。墨悲丝染。解打鼓。问着个个忘却。诗赞羔羊。因甚如此。良久云。只因雪上加霜。
    上堂。岩窦宵寒拥山帔。紫罗帐裹撒真珠。月高枯木霜禽睡。谈笑坐中有鸩毒。明觉虽是为一代之龙门。行行且驻。争奈坐在无事甲里。何也。避骢马御史。良久云。腊月苦寒风雪吹。齐婢含冤三年不雨。急急抽身已是迟。雏衍下狱六月飞霜。
    除夜小参。僧问。新底不知旧底已往。旧底不知新底已来。新旧不相知。物物正对偶。还端的也无。师云。三十三天二十八宿。进云。如向爆竹未鸣已前更开一条活路。又作^8□生。师云。山门头合掌。进云。如何是转身处。师云。佛殿里烧香。进云。昔日北禅烹露地白牛分岁。和尚今夜将什^8□与诸人分岁。师云。细嚼似蜜甘。进云。恁^8□则大众饱德去也。便礼拜。师云。也好金毛狮子。
    乃云。旧年今夜去。逝者如斯。夫不舍昼夜。去去都是旧历日。盈虚者如彼。而卒莫消长。新年今宵来。一回拈出一回新。来来齐是新鲜年。池冻东头风渡解。窗梅北面雪封寒。交头结尾。针头削铁鹭股割肉。家家生涯是别。借婆裙子拜婆年。因缘时节。我见灯明佛本光瑞如此。处处大用现前。在手执捉在足运奔。便见龙宝山顶。湘南潭北。仰之无际。天上天下唯我独尊。大德门下。南天台北五台。瞻之无垠。尽大地沙门一只眼岂啻乎时清道泰。削圆方竹杖。自然得和气霭然。鞔却紫茸毡。正当恁^8□时。与诸人保爱底一句作^8□生道。无病着艾。不是好心。击拂子云腊雪连天白。春风逼户寒。切忌昆仑吞。何故。蒸梨出妻曾参孝慈。
    复举。香林因僧问。言犹在耳。万顷荒田是谁为主。唱拍相随。林云。看看腊月尽。握左手咬中指。山僧不然。明眼衲子会不得。月移花影上栏干。若有人致此问来。只对他道。独掌不浪鸣。大坐当轩。鸩羽落水鱼鳖死。且道与古人是同是别。又是小卖弄。且眼禅流请分缁素。君子不责人。
    岁旦上堂。僧问。镜清因僧问。新年头还有佛法也无。清云。有。此意如何。师云。天高万象正进云。明教又答无。有优劣也无。师云。海^8□百川朝。进云。僧云。如何是新年头佛法。清云。元正启祚万物咸新。如何委悉。师云。南地竹北地木。进云。镜清道有。明教道无。和尚又作^8□生。师云。有意气时添意气。得风流处也风流。
    乃拈□杖云。凤历开元日。如是体。王春肇始时。如是力。祥云翻空。如是果。瑞雪满地。如是因。发挥佛祖大机。如是性。成熟人天性命。如是报。诸人尽是此中人。如是本末究竟等。不妨随物作主。错。随虎纳祐。果然。卓□杖一下。点。
    上元上堂。僧问。人间灯天上月。有明有暗有圆有缺。请师端的。师云。万里一条铁。进云。龙潭吹灭纸烛。德山大悟。未审见处右明中在暗中。师云。狗□赦书。进云。与^8□则发光辉去也。师云。阿谁不承恩。
    乃云。朵朵放金莲。捏目强生花。似向虚空里钉橛。重重悬珠网。莫眼花。金屑虽贵落眼成翳。纸捻无油底。莫凿壁偷光。谁家无明月清风。然虽与^8□。苏薰织回文乐昌分破镜。击拂子下座。此老着何死急。
    佛涅槃上堂。僧问。谓灭非弟子。谓不灭非弟子。如何见得为佛弟子。师云。杜鹃啼处花狼藉。进云。今日则有。明日则无。今日既道有。向何处见世尊。师云。一任问山僧。进去。与^8□则明日何无。师云。不妨答阿你。进云。四众各啼泣。云门为甚^8□道打杀。师云。为狗守其主。进云。爱之欲其生。恶之欲其死。和尚又作^8□生师云。常用其机。进云。恩大难酬。便礼礼。师云。吽。
    乃云。椁出双趺。家无白泽图有如此妖怪。或如张婆耳。又似李母眉。如日明。黑如漆大地黑漫漫。人间天上讵藏韬。天地盖覆不尽。日月照临不到。时流若具波旬眼。明窗下安排。众角虽多一麟足。舞袖犹须在柳梢。喝一喝下座。息耕云。东海儿孙日转多。何图突出者般恶毒奇怪瞎老汉恼害吾扶桑六十州参徒。
    三月半游山回。谢首座维那并龙翔塔主。己所不欲勿施于人。铁钉饭木札羹。无你下觜处。上堂。举。长沙一日游山归门首。神头鬼面鸟觜鱼腮。大妖怪老汉。鬼亦不好看面。首座问。和尚什^8□处去来。问取打何用处。此汉必中鬼魅毒去在。沙云。游山来。面上夹竹桃花。肚里参天荆^8□。座云。到什^8□处来。痴子裸形而触蜂窠。沙云。始随芳草去。又逐落花回。暗里放毒箭鸩羽落水鱼鳖死。座云。大似春意。果然丧身失命又不知。沙云。也胜秋露滴芙蕖。第二杓恶水蓦面泼。师云。奇哉怪哉两口一舌。将谓胡须赤。更有赤须胡。山僧数日来游山回来。首座不必要问。广南蛮道什^8□。山僧不必诬他。童寿光统族亦无眼翻译。流支真谛辈如聋如哑。不是无其卜意。杓卜何用。只慎纲令有人。事应如此。何故。为祥为瑞。勘破了也。龙骤凤翔。再犯不容。上堂。竖起拂子云。西天四七。当门不用栽荆^8□。东土二三。后代儿孙惹着衣。尽向龙宝拂子头上打筋斗。怪力乱神是衲僧家寻常茶饭。诸人还见^8□。眼高看不到黄金。若也见得。不妨雨中见杲日。残羹馊饭。其若未然。击拂子云。面赤不如语直。德山罗汉。者老汉若是无后语。使儿孙其颡有大汗。
    佛诞生上堂。僧问。老胡今日出母胎。未审本来面目^8□。师云。东山西岭青。僧云。恁^8□则雨洗风磨自鲜新。一盆香水为谁泼。师云。将此深心奉尘刹。是则名为报佛恩。僧云。世尊下生牵枝引蔓。如何是直截根源一句。师云。薰风自南来殿阁生微凉。僧提起坐具云。争奈有者个。师云。有则有。到你无。僧放下坐具云。还端的也无。师云。三十年后面热汗出。
    乃云。黄金让釆。破漆桶堪做何用。击碎了也。琉璃凝翠。者般破臭袜掘上深土。龙宝手里有杓柄。破草鞋抛向湖边着。不同当日温凉水。击拂子一下。点石石亦可裂。
    结夏小参。僧问。声前一句不堕常机。禁足护生当图何事。师云。凤非竹实而不食。非醴泉而不饮。进云。西天蜡人冰东土铁弹子。束之高阁。和尚今夏一百二十日。以何为验。师云。僧堂里佛殿前。进云。望见资福刹竿便回。脚跟下好与三十。此意如何。师云。车不横推。进云。望见雪峰便参主语。又作^8□生。师云。庭禽养勇终待惊人。进云。毕竟还有结制安居底时节^8□。师云。铁丸无缝罅。进云。和尚今日小参。为守旧规。别有新条耶。师云。昆仑劈不开。
    乃云。怛萨阿竭有广大规范。十力调御遗教谁敢轻忽。尊信赞叹信受奉行。况大德开祖宝训。所恨舌根缺两茎^8□。二千年前为百万凤毛。前三三后三三。凡圣同居龙蛇混杂。后代儿孙。忘却三十棒。不忘基本。力之以呈个漆器。尽是名称普闻逮得已利。无灭他威光好。茍得其人则。有甚长处。待来痛与三顿。不踞圆觉伽蓝。者里须三二十年。莫动着。动着三十棒。不恭平等性智。自今身到佛身须信受奉行。手碎铁山。将谓有多少奇特事。三日皱眉。灶下盲婢亦须了知。足跨巨海。岂是分外事。切忌三千里外向他举。尽格外玄机。饥来吃饭困睡。呼猫叱狗。用格外什^8□。用衲僧作略未为分外。若是衲僧作略。实是分外事。若也有个孜孜兢兢底汉。朴实头人实是难得。长期一百二十日内眼眸不谩开。三生六十劫又是鬼家活计。脚板不谩蹈。画地为牢底。依什底脚跟下红丝线不断。以阡陌为井堑。恰是羊公鹤宝所在近。以聚落为茅坑。更进一步。函盖相应。无有不相应底物^8□。方圆相投。无有不投合底物^8□。乃是列刹攸撰。苍天苍天。吾门优曹也。苦哉佛佗耶。敢问诸人。此两种禅和。此两个步骤一个如瓠子曲。一个似冬瓜直。点检看来君子可八。那个亲。亲亦满面惭惶。那个疏。疏亦满面惭惶。周击子云。道着鹞子过新罗。道不着。猕猴控永月。且于三条椽下摸索。可使刍狗追瞎兔。莫教蜗牛耕石田。
    复举。云门因僧问。如何是清净法身。泥团土块。门云。花药栏。约臂黄金宽一寸。逢人犹道不相思。僧云。便恁^8□去时如何。随后娄薮咬人屎橛。不是好狗。门云。金毛狮子。袖里金锤劈面来。师云。者僧若是作礼而去。莫逼生蚕。纵令骅骝。捉鼠则不及破猫儿。如此僧则放食堂好捉饭。须见云门出人全机。又是养子之缘。虽然如是黄金自有黄金价。终不和沙卖与人。水浸泥弹丸。
    次日上堂。僧问。竺土老子恐他害命为渠结制。谓之禁足。岂非个一着弄巧成拙。师云。凤林吒之。进云。须弥那畔大洋海底一时走遍当有此汉出来。和尚如何教他制禁。师云。且坐吃茶。进云。记得雪峰领众到浮江。问云。欲寄二百僧过夏。得否。浮江以□杖画一画云。着不得。还端的也无。师云。冤家结得。进云。一画底^8□。师云。舌头拖地。进云。着不得。又作^8□生。师云。劳力不少。进云。有人道寄二百众过夏。未审和尚容他也无。师云。莫向净地上屙。进云。如何是和尚一句子。师云。退后退后。
    乃云。衲僧家气宇如王。若是具正衲僧。气宇不如王。祖佛俱不容。岂其佛祖哉。衲僧亦不容。今朝因甚坐在二千年前影子里。不风流处也风流。圣人不凝滞于物。而能与世推移。卓□杖云。凿池不待月。十年归不得。池成月自来。忘却来时路。土牛耕石田。未有得稻日。
    端午上堂。拈□杖云。文殊要药。钓鳌时下一圈挛。善财采药。非罴非熊。虽通其机。打鼓弄琵琶。相逢两会家。争似我者里个个大安乐。那一病者何处。良医之门病者愈甚。卓□杖云。切忌求无病药。靠□杖下座。幽州犹自可。尤苦是江南。
    上堂。得之而蹉过。东家杓柄长。似虎多双角。如牛缺鼻巴。瓠子曲弯弯。不得之而不及。西家杓柄短。前不构村。后不迭店。冬瓜直儱侗。虽然如是。三十年后此语大行始得。大小大国师漏短不少。按牛头吃草。以拂子击禅床下座。无裈犹有草里坐。
    半夏上堂。今朝相逢等闲问过。问过且置。如何得勘过。出身安。脱体言难。人人解道今日半夏。人人解道今日半夏。远水难救近火。远亲不如近邻。阿呵呵阿呵呵。笑一场哭一场。狒狒笑就囚。猩猩泣见系。山僧与^8□道。是褒诸人。依稀松屈曲。是贬诸人。仿佛石烂斑。卓□杖一下云。六月买松风。人间恐无价。伏尸百万。流血漂楯。
    上堂。举。菩萨于树下而坐。诸佛无上妙道。旷劫难行。而难忍能忍难行能行。万古榜样。天龙八部。梵释四王悉以欢喜。于空中踊跃赞叹。贪看天上月失却掌中珠。向外做工夫。总是痴顽汉。时第六天魔王宫殿自然动摇心大懊恼。不凤流处也凤流。鸳鸯绣出从君看。莫把金针度与人。乃念言。夜明帘外珠。痴人按剑立。沙门瞿昙今在树下端坐思惟。骊珠光灿烂。蟾桂影婆娑不久广度一切。殊不知威音已前度脱了。超越我境界。已是欲。超越。将似短墙者欤。作^8□生是我境界。眼横鼻直有什^8□所缺少。今往坏乱之。错错。堪笑蝼蚁撼。于铁柱。坏乱亦好。乃俱无量眷属。大众退后个个大圣文殊来也。围绕菩萨发大恶声震动天地。正好。供养锦上铺花又一重。菩萨心定颜无异相。江碧鸟愈白。山青花欲然。怡然不动不惊。松杉风外乱山青。犹如狮子处鹿群。是法平等无有高下。于是诸魔自然散坏。者龙头蛇尾汉。从头不聚会。岂有散坏。师云。大众世尊降魔不无。压良为贱。何处得者消息。只是用如来禅故其力不全。诬人之罪。可说罗汉有三毒。莫说佛有如来禅。吾衲僧家用祖师禅降伏众魔。又作^8□生。有何长处。家丑莫向外扬。以拂子击禅床一下云。看看。诸魔尽胆裂道光忽超升。长歌三月响。短舞万人看。
    上堂。至道无难。至道无难。鬼哭神悲。唯嫌拣择。唯嫌拣择。天回地转。忽拈□杖卓一下云。者个是龙宝□杖子。咄。放下着是什^8□系驴橛。至道与拣择在什^8□处。至道与拣择在什^8□处。作^8□作^8□。又卓一下云。但莫憎爱洞然明白。但莫憎爱洞然明白。闻道愁难遣。斯言谓不真。
    上堂。世界恁^8□热。好个消息。热时热杀闇梨。为什^8□看云亭上炎威到不得。即今在何处。湘之南潭之北。中有黄金充一国。若人识得者个道理。若作道理会白云万里。若不识得剑去久矣。三十年后免得一日头白。小卖弄犹是二千年滞货。海神不识贵。
    七月旦上堂。一叶落天下秋。一叶不落天下不秋。兰有秀兮菊有芳。一尘起大地收时节难遇。尽大地沙门一只眼。者里无时节无一尘。难提掇处转风流。一段风光画不成。击拂子下座。顾鉴咦。
    解夏小参。僧问。昨见垂扬绿。今逢落叶黄。圣制周圆事愿更闻举扬。师云。有意气时添意气。进云。兄弟一夏不犯法令。来日期满东去西行。赏劳言荐又作^8□生。师云。家家门路通长安。进云。沩山问仰山。子一夏不上来。在下面作得个什^8□。仰云。锄得一片畬种得一箩栗。意在那里。师云。父子取火夜游。进云。沩云。子不虚过一夏。意旨作^8□生。师云。末后为初。进云。仰云。和尚作得个什^8□。沩云。日间一食夜后一寝。如何辨端的。师云。两口一舌。进云。仰云。和尚亦不虚过一夏。道了吐舌^8□。师云。知跪乳之礼。进云。沩云。子何得自伤己命。如何领略。师云。得而不戮。进云。忽有人问着和尚今夏事。又如何只对。师云。徐行蹋断流水声。纵观写出飞禽迹。进云。不因夜来雁争见海门秋。便礼拜。
    师乃云。秋风吹玉管。欲识佛性义理。当观时节因缘。智音不住青霄之外。者里无内外无中间。何处着青霄外。秋月碾冰轮。光辉尽尘刹而照绝。无孔铁锤当面掷。轮锤击不开。吹毛截不人。全放全收。勘破了也。古路有谁踏着。古殿深沉晓未开。绿阴空锁旧莓苔。一擒一纵动容声色威仪。不起道场现诸威仪。弄泥团汉有何限。矧亦诸人一百二十日终不虚拈匙放筋。自屎不觉臭。来日期满圣制周图。铁火团圞尽十方。期满周圆满面惶。各各得从脚跟下去。多少闹闹骚骚底有何长处。不妨蹋倒须弥。岂是分外事。立干沧溟。是何闲伎俩。犹是棺头边事。虽然如是。忽若见娑竭出海龙宫震。虚空消殒铁山碎。才出头来丧身失命。切莫诵多地夜他。谁知远烟浪别有好思量。何故。抖擞多年穿破衲。褴襂一半逐云飞。转抱钩距意买绢先拣绫。
    复举。翠岩夏末示众云。真正恶毒瞎老汉。鬼亦不好见面。一夏已来与兄弟东说西话。面上夹竹桃花。肚里参天荆^8□。人无远虑必有近忧。看。翠岩眉毛在^8□。果然佛祖亦不能医治。悔不慎当初。保福云。作贼人心虚。此破漏逗老汉何不道认贼为子。鞔却紫茸毡。翠岩荷出几枚紫茸毡为保福被鞔却了。殊不知犊鼻裈亦不贮得。长庆云。生也。稽首真正导师长庆棱古佛。护惜耳朵两皮失却当门齿。车不横推。傍观眼正。寔信把黄金铸知音。云门云。关。阿哆哆阿波波。咬嚼木马骨饮干石女体。正眼看来。打着前牛雀忘却后玄武。况彼青龙白虎。可惜许。父羊子证。作^8□生是翠岩攘底羊。闻事不真呼钟为瓮三大老各虽出只手。出只手且阁。出千手大悲手如何救得翠岩。何故。三人证龟成鳖。奈何未出翠岩关捩子。谨奉贺赏。唯有堂头和尚特超出韶石关^8□子痛快。他杀不如自杀。只如不落他圈柜一句又作^8□生。已所不欲勿施于人。一峰云片片。双涧水潺潺。犹是翠岩圈柜中。何故。不因刘毅书信。争得到洞庭湖。
    次日上堂。僧问。长期已满布袋头开。月白风高无非秋色。师云。洞房深处说私情。进云。学人便恁^8□去时如何。师云。雨过夜塘秋水深。进云。与^8□则直须向万里无寸草处去。师云。贪程太速。进云。可谓一夏不虚度光阴。师云。赤土画簸箕。进云。一声雷震清□起。天上人间知几几。便礼拜。师云。何处不清凉。
    乃云。一夏禁足安居。与诸人取证。若有修得证得底事。须抛掷他方世界。山僧多是昏深。稽首精进幢如何。息耕三世龙峰第一开祖。今朝解开布与诸人遨游。多年笼中鸟。今日负云飞。山僧浑是走作。稽首不散金光牢刚如来。东海日多第一祖。所以道佛手遮不得。翻铁面皮爷亦不知。杀佛杀祖杀生死杀涅槃。人心似等闲。佛祖挟手不得。况人心。到村草步头莫错举。谨闻命。大士慈训岂敢轻忽。
    中秋上堂。僧问。灵山话月曹溪指月。意旨如何。师云。牛头没马头回。进云。寒山子底又作^8□生。师云。昆仑嚼生铁。进云。玄沙为什^8□道生死岸头事。试甄别。看。师云。和盘推出夜光珠。进云。恁^8□则天上人间未出此光影中。师云。莫把商音作羽音。僧提起坐具云。者个是为出光影中。未出光影中耶。师云。扁舟已过洞庭湖。
    乃云。药峤披云笑。曲礼不言。不苟訾不茍笑。王老拂袖行。此是风力所转终成败坏。寒山不愁无口棱。无物堪比伦。教我如何说。长沙无由私路行。鲁论不言。行不由径。非公事未尝至于偃之室也。检点将来。昼是在光影里作活计。何也。第五人亦在。中秋三五今宵月。爽气远浮银汉清。嫦娥窃药出人间。藏在蟾宫不放还。后羿遍寻无觅处。谁知天上亦容奸。
    上堂。拈□杖云。和尚事生也祸事。祸事大小大祸事。当于色中不失色体。一场^8□ＮＹ甚新鲜。赵州依什^8□欺去镜清。于无相中不碍有。一场^8□ＮＹ甚新鲜。谁知长沙谩却南泉。故达磨师祖无端。一场^8□ＮＹ甚新鲜。宗胜岂忘却罗提救。走到东胜升州。一场^8□ＮＹ其新鲜。非石霜满肚毒争得苏活南匾头必死。却还向山僧手里藏身。一场^8□ＮＹ甚新鲜。惊起岩头来访象骨。诸人若见得。上大人丘乙已。一场^8□ＮＹ甚新鲜。息耕祖翁咬牙三下。若见不得。化三千七十士。一场^8□ＮＹ甚新鲜。南浦大士闻得云。苍天苍天。何故。唯知途路远不觉亦黄昏。卓□杖一下。你小生八九子。可作仁可知礼也。
    重阳上堂。今朝重九节。游羿彀中者必可死之地也。欲识佛性义理。当观时节因缘。东篱菊已花。却觉寒毛卓竖。陷人坑子年年满。对景思陶令。为彼五斗米折腰老翁那。登高忆孟嘉。非是风前落帽惹傍观笑学士哉。且道其中意又作^8□生。出入五根妨碍道情底者欤击拂子云。相逢共赏紫萸茶。盏谓龙宝大士说平等无事无孔窍底禅来妨他后昆悟门。殊不知鲁酒薄而邯郸园。
    上堂。空手把锄头。将谓有什^8□长处。看来三生六十劫闺合。步行骑水牛。人言有多少奇特。点检四果三贤宝所。传大士用尽平生伎俩厌良为贱。甚减人威光。只道得胡儿无须底句。莫谓胡儿无须。可恐罗□照命。山僧不曾要按牛头吃草。国有宪章三千条罪。莫教岩叶霜飞秋意深。犹是按牛头吃草底。何故。深林漏月寒猿叫。旧巢受风宿鹤鸣。
    开炉上堂。举。赵州示众云。三十年前南方火炉头有个无宾主话。直至而今无人举着。此老若留得此语照后昆。见何好赵州。是则是可惜大虫无齿。师云。咄。又是云居罗汉。你只要炙手助热。若又上衲僧秤子秤。一个重半斤。一个重八两。谁家灶里火无烟。龙宝大士末后大有工夫。殊不知冰兽吼逐捧炉。卓□杖一下。
    上堂。是法住法位。尊重赞叹恭敬供养。印空印水印泥。世间相常住。信受奉行如说修行。印泥印水印空。蓦拈□杖卓一下云○两头三面者个是龙宝□杖○。又被风吹别调中。唤作是法。入地狱如箭。唯恨听慈训迟。昨日有僧既作是法了。相救相救。唤不作是法。亦入地狱如箭。唯恨听慈训迟。今朝有僧誓不作是法。相救相救。是故世尊苦口便道得住法位三字。危哉世尊。若不道得住法位三字。大有事在。虽然如是。又卓□杖一下云。唯愿说之唯愿说之。寒风凋败叶。且喜故人归。声声不可听。使人愁思多。
    冬至小参。僧问。群阴剥尽一阳复生。正与^8□时衲僧如何转身。师云。铁轮碎石。进云。阴阳代谢四序变迁且致。只如卦爻未分风尘未动时又如何。师云。万里一条铁。进云。恁^8□则一气不言含有象。万灵何处谢无私。便礼拜。师云。逢人莫错举。
    乃云。有物先天地。又是浑沌氏眉。铁锤击不碎。南海之帝为儵。无象本寂寥。北海之帝为忽。夜合而昼开。儵与忽时相与遇。能为万象主。堂堂而庆贺来。拥之而不聚。善来四君子。不逐四时凋。兹谢远来。拨之而不散。来坐吾明窗下。恁^8□恁^8□。吾庐空疏而。雪岭泥牛吼。无可充供养。不恁^8□不恁^8□。壁间幸。云门木马嘶。有鳞鳞皴皴底物。金不博金。挂在年于兹。水不洗水。以待诸君来。且置书云令节。各与七八顿。个个保爱。贬向无佛世界。顺时纳祐底一句又作^8□生。何故。击拂子云。律管知处绣纹线长。刑罚民之寒暑也。教令民之风雨也。复举。僧问古德。如何是冬来事。众生颠倒迷己逐物。德云。京师出大黄只为着破裙吃他残????。师拈云。岩窦寒拥山帔。今朝对孤影。月高枯木霜禽睡。不觉泪双悬。宝山着此两句。又是云居罗汉鼻孔辽天。为宾竭力。始知和尚为宾竭力。为主竭力。始知和尚为主竭力。具眼禅和请辨端的。十五日已前为宾竭力。十五日已后为主竭力。点检看来。白鹤含苦桃。
    次日上堂。时临亚岁节届书云。群阴剥尽一阳生。此道地雷复。又是行者崄崖撒手绝后再苏底时节。一气不言铁树开花。理尽词穷伎亦穷。凤离金网鹤脱笼。初爻无象万汇尽彰。既是本来无一物。何处惹万汇。正与^8□时活脱衲僧如何受用去。若是明眼衲僧。不吃者般茶饭。卓□杖一下云。一冬与二冬相逢不出手。深溪绝无樵子语。阴崖却有猎人过。是则是唯是。可惜许。
    祐德禅寺佛堂供养升座。师拈香云。此香非从天所生。初知者个非从天所生。非从地所生。非是实从地生物^8□。非从虚空所生。谁即不知非从虚空生物。从檀主信心生。檀主信心复从何处生。作^8□生是檀主信心。将是似药店者欤。根苗蟠大明之表。不知大明还何处蟠屈。条干茂至阳之清。殊不知日月星辰阴阳造化总自者个出生来。爇向炉中仰祝帝道遐昌。今上皇帝圣^8□万岁万岁。俯祈香花敷荣。弹指散花是缘因种。随闻一句是了因种。凡有心者是正因种。
    师就座云。声前领旨已犯祖令。句后承当法不相饶。不涉二途。莫有解问底^8□。僧问。甘蔗流苗应刹尘。觉场高发利生因。师云。谁不承恩进云。卓荦雄机随处无阻。古今肯重事请师不吝一句。师云。骑一问来。进云。直下构得更不回头。亦作^8□生。师云。宝杖夜鸣寒峤月。进云。昔日须达建独园精舍屈世尊为群生说法。今日檀越造祐德禅寺请和尚为四众演法。其益还有优劣也无。师云。无有优劣。进云。今日檀越造此禅苑。与昔日须达建彼梵刹其功又有多少也无。师云。无有多少。进云。正法末法时异。佛法僧法名殊。为甚其功得等同^8□。师云。洞中山色四时好。云外溪声一样寒。进云。与^8□则生生顶奉辉心境廓照尘劳信有余。便礼拜。师云。也何妨。
    乃云。千圣灵机。者里不容千圣。到江吴地尽。隔岸越山多。列祖命脉。何处着列祖。平原秋树色沙麓暮钟声。岭上白云岩前绿水。唯知途路远不觉又黄昏。夫居离妇州妇住思夫县。寄语明月楼。莫贮双飞燕。亘古亘今。铁壁铁壁号之为佛。常在苦海中立。透色骑声。紫藤露底残花色。翠竹烟中暮鸟声清寥寥白的的。好肉上剜疮。难提掇处转是风流。放下着当何破砂盆。迄于德山行棒。勘破了也。纵棒如雨点。贼过后张弓。临济行喝。勘破了也。纵喝似雷奔。剑去久矣。雪峰辊毬。勘破了也。劳而无功。禾山打鼓。勘破了也。东山下左边底。齐是恁^8□时节。金□不辨奴郎不分。若上衲僧秤子秤。一个重八斤。一个重八两。只露目前些子。何日有盖覆却。谁请借师手露出。所以山僧历山渡水得得第而来开堂演法。谨谢开堂演法。为大檀信开运添德增寿增福。风吹柳絮毛毬走。两打梨花蛱蝶飞。亦不出者个。金屑眼中翳。衣珠法上尘。且道毕竟其功归何处。临崖见虎临危推人。不是好心。击拂子云。国清才子贵。家富小儿娇叙谢不录吴王好剑客百姓多瘢疮。楚王好细腰宫中多饿死。
    又云。至道旷远。甚新鲜。始闻者里有广狭。怪哉旷也。千顷欤万顷欤将又千万顷欤。怪哉远也。千里欤万里欤将又千万里欤。幽致虚凝。佛祖不识。面赤不如语直。佛佛以之匡持。荷叶团团团于镜。祖祖以之保护。菱角尖尖尖似锥。其要只在利度群生。风吹柳絮毛毬走。随处作主。雨打梨花蛱蝶飞。脱体现成。画蛇添足。随物能转。鸭卵欤弹丸欤似胡芦子物欤。茍得其人则匪啻自得灵然。虚空消殒铁山碎。作^8□生是其人。为慈悲动于中。稽首南无观世音。随顺菩萨行愿。众生无边誓愿度。烦恼无尽誓愿断。法门无量誓愿学。佛道无上誓愿成。豁开本有光明藏。本有光明藏何人得锁断。轮锤不开。吹毛截不入。赈济五趣之贫儿。我皆令入无余涅槃而灭度之。如是灭度无量无数无边众生。实无众生得灭度者。高低普应。应以宰官身得度者即现宰官身而为说法。前后无亏。应以妇女身得度者即现妇女身而为说法。遇缘即宗。如钟在ＤＴ。无滞一隅。似镜当台。所以大檀越具广大知见。如何是广大知见。只为着破裙吃他残ＪＲＪＶ。有坚固信力。只者坚固信力世间希有真宝。运出自己家珍。放下着当何臭皮袜。抛掷占波国里着。建立奇丽禅苑。梁武帝问达磨大师。朕建寺度僧。却有功德^8□又否。^8□曰。无功德。安置佛僧。如何是佛。即今何处安着。绍隆法宝。伏惟珍重。丁于五浊恶世中人无至信时。即今何处。者里不着生死涅槃。呼什^8□为五浊恶世。发无比之大愿。愿待来年蚕麦熟罗□罗儿与一钱。成见闻之巨盆。闻见觉知非一一。山河不在镜中观。能为伶竮之依托。是什^8□系驴橛。若有依托转是伶竮。最作漂沈之要津。尽大地是沙门一只眼。何处着漂沈。者里非所以假船筏涉者何用要津。以所集功课。泥团土块聚得纵如弥楼山去。不直半文钱。酬二亲之幽灵。岂其二亲哉。若卵生若胎生。若湿生若化生。若有色若无色。若有相若无相。我皆令人无余涅槃。荐莲开于上品。者里是什^8□处。岂有九品。远请山僧来赞扬其功德。赞之者拔舌泥梨。谤之者洋铜佛屎。若论其功德。山果青猿摘。池鱼白鹭衔。山僧未开口已前。其功广施。其德伟被。隈墙弄胡蝶。临水掷掷虾蟆。罗袖盛梅子。金篾桃笋牙。矧亦雪裹峦山以俨净刹之胜境。削圆方竹杖。风拂寒木而唱念法之妙音。鞔却紫茸毡。正当与^8□时个个无尽。直下是不尽乾坤灯外灯。刹刹尘尘悉是展。无量寿佛之慈颜。不是心不佛不是物。要无量寿何用。无量寿慈颜何日有缩却。不可说不可说。直下是无边风月眼中眼。头头物物现信心不二之全体。信心全体何日有隐藏。浪捧鸳鸯儿。波摇滩鹉子。一心多心。阿耶剜好肉生疮。一却多劫。分开亦好七花八裂。圆三身四智。家无白泽图。羯帝羯帝波罗羯帝。偏八解六通。有如此妖怪。波罗僧羯帝菩提娑婆诃。五眼融通无处而不鉴。一只眼又须瞎却。况他五眼。吾者里不要者般闲家具。十力满足无邪而不推。十力面前无邪正。更推伏者什^8□。然虽与^8□。玄沙道底。具足一切摄受菩提。未是为分外事。见性大士那个无者消息。智智清净无别无断。风吹不入两洒不着。黄金铸出铁昆仑。深入大陀罗尼妙门。出无门入无户。四方八面绝遮栏。万象森罗等漏泄。住大不可思议境界。才住着即是毒海。有佛处住不得。无佛处急须走过。有如是作用如是奇特如是威光如是吉祥。拈了也。梦幻空华何劳把捉。山河大地。草木丛林。情与无情。因中与果上。不属因不假缘。铁丸无缝罅。无高无下。脱体现成。何处有高下。发大机大用。在手执捉。在足运奔。发大用何用。得大安大乐。亦未是分外事。诸人要见此事^8□。瞎。竹有上下节。松无古今青。大小大两朝国师。打许多葛藤。末后只道得一牛。何故。仓米即赫赤。不贷人斗升。
    举。世尊初成道。大道寥寥无败处。金躯夜半者何成。寒云笼雪夕阳重。山月照梅夜色清。于普光宝殿不离道树。空合空水投水。上须弥山顶帝释宫。不起道场现诸威仪。非是分外事。帝释化作一宝坊。尽大地是个宝场。莫眼花。为说十住法门。十力调御师。伏惟万福。师拈云。世尊半夜日头出。到江吴地尽。帝释日午打三更。隔岸越山多。若是山僧开堂底。天平地平。好个衲僧开堂如万仞龙门黑云锁。所恨纸裤瓦为裈到头冻饿杀。卓□杖一下便下座。
    上堂。拈□杖云。□杖子有三件长处。咄。者破烂柴有什^8□长处。不如拗折为洗足汤下薪。第一疾程。朝到西天暮归东土。果然迟八刻。向言有什^8□长处。第二妙言。一句截流万机寝削。岂是分外。臭皮袜破漆桶。各是一句截流万机寝削。第三巧通。变作龙上天为蛇入草。破犊鼻。任手拈来插翼。猛虎载角。大虫岂是分外事。若人善识得。还我话头来。若人善识得。满面渐惶无物堪比伦。教我如何说。
    佛成道上堂。僧问。我佛弃万乘尊荣受六年饥冻。忽睹明星豁然成道。未审成何道。师云。鼻孔挂上唇。僧云。世尊说法。大梵天王以金色波罗花献。此意如何。师云。报恩须是还知恩人。僧云。世尊拈起显示大众。惟有迦叶尊者破颜微笑。意旨作^8□生。师云。二虎争时其势不生。僧云。世尊云。吾有正法眼藏分付摩诃大迦叶。又作^8□生。师云。说向愁人愁杀人。僧云。今日和尚说法。有人献花。未审如何显示。师云。也争何不得破颜人。
    乃云。坐吉祥之座。作^8□生是吉祥座。死水何曾振古风。切要觅木□子换眼睛。又是万古榜样。及乎见明星果然将错就错。日月吞光乾坤失色。灯笼跳入露柱。佛殿走出山门。从此起定卖弄大地。搅长河酥酪。变荆^8□作栴檀林。山僧直得暗地里点头。欲知山上路。须是去来人。诸禅德你如解点头底。取次不敢肯牛畔之供。龙宝山顶开榛祖。至下片言如怒雷擘石壁。鹄林即不然。诸禅德若解点头。同器受牛畔之供。何故。宁为鸡口无为牛后。
    因雪上堂。譬如大地一片雪。大地黑漫漫。见底谓之曰。黑漆桶里盛墨汁。蹈底谓之冷。脚下泥深三尺。镬汤炉炭三万丈。只如不见不蹈底。又作^8□生道。髑髅前见鬼。深山古庙里无转智大王。以拂子击禅床一下。
    除夜小能。僧问。一年三百六十日。交头结尾别有生涯。如何得大用现前。师云。顶上无骨颔下有须。进云。北禅今夜烹露地白牛分岁。检点将来。正是残杯冷肉。和尚将什^8□施设大众。师云。大家在这里。进云。三阳交泰万汇亨。定是来年蚕麦熟。便礼拜。师云。不妨道着。
    乃云。年穷岁尽。鸟龟上璧。我者里无者个消息。道什^8□。结角罗纹。木马飞上天。泥牛走入海。好个时节虚空消殒铁山摧。白衣拜相。谁管阴阳变化气候迁谢。宇宙无双日。乾坤只一人。天上天下唯我独尊。大底鼻孔向下垂。多年历日不相干。头枕天台脚蹈南岳。只可自怡悦。不堪持赠君。所以道日日是好日时时是好时。羯帝羯帝波罗羯帝。交头结尾别有生涯。击拂子云。天净不知云去处。地寒留得雪多时。波罗僧羯帝菩提娑婆诃。
    正旦上堂。僧问。元正启祚万物咸新。衲僧门下有何祥瑞。师云。方袍圆顶。进云。与^8□则年年是好年日日是好日。为什^8□还得有新有旧师云。一回拈出一回新。进云。可谓尧风舜日和气霭然。樵唱渔歌共乐丰年。便礼拜。师云。方知你是识其言。
    乃云。日暖风和百花竞发。若把西湖比西施。淡妆浓抹两相宜。人杰地灵色足可观。白玉琢成西子骨。黄金铸就伍员心。且道其中庆贺事作^8□生卓□杖。伏惟堂头和尚万福。伏惟个个道体起居万福。第二重公案。
    元宵上堂。我见灯明佛本光瑞如此。月连前涯与后巷。茶呼南舍与北邻。妇摇机轧轧。儿弄口中喎喎。秋天旷野行人断。马首西来知是谁。眼中瞳子面前人。水底金乌天上日。卖山未曾说会与不会。伏乞和尚言。个个莫向灯影里转身。击拂子下座。巡人犯夜。
    佛涅槃上堂。不许无边身之供。约臂黄金宽一寸。逢人犹道不想思。却觉寒毛卓竖^8□。吃工巧之知罗饭。幽州犹自可。尤苦是江南。胡乱卖峭非知其时。吾党之直者异于是。父为子隐子为父隐。鸣伊鸣伊。愁人莫向愁人说。说向愁人愁杀人。年年二月是仲春。三桃杀三士谁能为此谋。相国齐晏子。
    三月旦上堂。甘草先生苦草后生。天鉴无私。君有敢德。则天降之以祯祥。好蚕麦熟天平地平。只听尧民击坏歌。民之所欲天必从之。民之所恶天必诛之。忽有此汉出来道和尚与^8□说话为是佛法是世耶。仁者见之谓之仁。智者见之谓之智。衲僧之将道什^8□。山僧向他揶揄道。三月无三卯。田家必饱。一谷不登彻鹑鷃。三谷不升彻岛雁。
    上堂。春山青春水绿。五千四十八卷即有恁^8□说话^8□。阵云横海上拔剑搅龙门。不是目前机亦非目前事。一槌两当。恁^8□亦不得。不恁^8□亦不得。恁^8□不恁^8□总不得。且道毕竟是什^8□。手把琵琶半遮面。不令人见转风流。击拂子云。常忆江南三月里。鹧鸪啼处百花香。罕逢穿耳客。多遇刻舟人。珊瑚枕上两行泪。半是思君半恨君。

槐安国语卷二
_
槐安国师卷三

　　        

龙宝开山语录中事（住崇福福要）

    山门。门头实地（四方八面绝遮栏。铁山当面势崔嵬。铁壁银山绝来往）个个踏着（谁是踏着底人。出无门入无户。旷劫无明当下灰）因甚诸人随我入得。喝一喝（善财才入得。楼阁门乍闭）。
    佛殿。前佛后佛隐显非一（昨夜三更失却牛。今朝天明失却火）咄（虚空消殒铁山摧）不因新长老证明。知他一对无孔铁（无孔铁锤重下橛）。
    土地堂。护法先须识得主人公（按牛头吃草。话作两橛。演若达多寻觅头）阿谁是主人公（南天台北五台。头长三尺脚短一寸。相对无言独足立扣齿三下云。东西南北一等风（灯笼跳入露柱。佛殿走出山门。张公吃酒李公醉）。
    祖师堂。者一队老汉惜乎坐在者里（咄哉拙郎君。巧妙无人识。打破凤林关着靴水上立）提起坐具云。若不行此令。谁敢得扶起（桑柘影斜秋社散。家家扶醉人得归）。
    方丈。横□杖云。关中主能解与本分草料（点滴不施。朝打三千。暮打八百。点检见来。依旧小卖弄）鸟觜薄舌莫胡乱供款去。靠□杖（明头来也明头打。暗头来也暗头打）。
    拈帖。温润之文（直钩钧骊龙。曲钩钓虾蟆蝗蚯蚓）格调之气（君子爱财。取之有道）直饶衲被蒙头。奚以让为之义（龙得水时添意气。虎靠山处长威狞）。
    山门疏。成言于语成语于言。如何如何（佣他痴圣人担雪共填井）官不容针（古殿深沉晓未开。玉箫吹彻凤凰台）。
    法座。诸人唤作高广座子（是斯须弥灯王佛所赐者欤。吾者里不要者般闲家具。何故。头枕天台足踏南岳）山僧唤作者个座子（坐断毗卢顶□曾不见有佛祖）何故。一步云。只为到与^8□地（移身不移步。移步不移身）。
    师升座。拈香云。天盖不得。地载不得）此一瓣香爇向炉中（无角铁牛）恭为祝延今上皇帝圣躬万岁万岁万万岁（卓彼南方美人。形模一天真）陛下恭愿龙图永固玉叶弥芳（天地折腰称祖。虚空束手道亲）。
    次拈香云。此一瓣香（上透霄汉下彻黄泉）爇向炉中奉为征夷大将军增崇禄算。伏愿高赞域中之德长提塞外之令。（正考父一命而伛。再命而偻。三命而俯。循墙而走。孰敢不轨）。
    又拈香云。此一瓣香（枝柯冲九霄。根盘彻三泉）爇向炉中奉为大檀主筑州大空门洎都督司马增崇禄算。伏愿扇威风于千岁辉佛日于万世（神功浩浩圣德昭昭。凡有祷祈必蒙感应）。
    拈香云。此香爇向炉中（乾坤失色日月藏光）供养前住巨福名山建长禅寺先师敕谥圆通大应国师南浦和尚大禅师用酬法乳之恩（鸩羽狼腊猫头狐涎。一釜炼来抛向面前）。
    师敛衣就座云。明镜当台明珠历掌。要分妍丑者。直下来相见。有^8□有^8□。时有僧问。缘树阴浓夏日长。楼台倒影入池塘。师云。时节难逢。僧云。和尚辞帝里。皇帝留之。更向甚处通一路来。师云。铁船水上浮。僧云。寰中天子敕^8□。师云。谁不承恩。僧云。与^8□则杲日丽天清风匝地。师云。大方无外。僧云。记得保寿开堂三圣推出一僧。意旨如何。师云。白云深处金龙跃。僧云。寿便打。又作^8□生。师云。碧波心里玉兔惊。僧云。若忽有人推出一僧。如何只对。师云。风光可爱。僧云。者个且置。今日还有禁足安居底道理^8□。师云。大家在者里。僧云。十五日结制则不问。即今一时结去。看。师云。处处绿杨堪系马。僧云。恩大难酬。师云。能有几人。僧礼拜。
    师乃云。世尊拈华迦叶微笑（谓雀之终则蛤实始焉。为蛤之始则雀实终焉）君子爱财。取之有道（大明无私照。至公无私亲。谨谢大师指示）正法眼藏从此流通（源不深其流不远）递代传持受虚接响（西天四七东土二三。只传此些子）激杨铿锵坐断古今（臂挂夺命神符。口咬法窟爪牙）珠回玉转八面玲珑（处孤峰者救入荒草。堕荒草者救处孤峰）迄于其大机圆应大道无方（明眼衲益具透关眼。凤惊草动尽辨来机）一宾一主擒纵抬搦收放明暗电转星飞（譬如金翅鸟王入阿卢大海擘开雪浪直取龙吞）穷则变变则通（理尽词穷伎亦穷。风离金网鹤脱笼）青于蓝寒于水（见齐师则减师半德见过师正堪传授）听教。挺拔威音那畔萧然空劫己前（七佛已前四时春。现成安案犹今日）况亦清风明月多雅兴。白云流水宽诗缘（金屑虽贵落眼成翳。若见诸相非相即见如来）四海九州雷动风行。渔歌樵唱共贺太平（帝网重重主伴无尽。怀州牛吃禾。盖州以腹胀）正当与^8□时。人人禁足护生。人人克期取证（新妇面上添笑靥。却向锦绣幕里行）皇恩佛恩一时报了底事又作^8□生（天高东南地倾西北）击拂子云。版图远奏尧天阔。万物呈祥乐圣情（凤凰翔于千仞兮鉴德辉而下）。
    复举。三圣道。我逢人即出。出则不为人（蓬蒙善射不能用不调之弓）兴化道。我逢人则不出。出即便为人（孙吴善将。不能战不习之卒）师云。二大老可谓漆隐处黑牛隐处赤（造父善御。不能策不服之为）若是山僧底。天平地平（伏以堂头和尚万福）卓□杖下座。
    当晚小参。僧问。三月安居九旬禁足则不问。远离华洛新到岳峰。一句如何。师云。八角磨盘空里走。僧云。和尚住此山。以何安众。师云。山色夕阳时。泉声中夜后。僧云。与^8□则大众饱德去也。师云。无限清风来未休。僧云。德山小参不答话。有问话者三十棒。意旨如何。师云。去得来不得。僧云。赵州小参要答话。有问话者。置将一问来。又作^8□生。师云。来得去不得。僧云。今夜小参要答话不要答话耶。师云。出头天外看。谁是我般人。僧云。三大老用处莫止一般^8□。师云。教你休也不肯休。僧云。若如是。则一即三三即一。师云。吽吽僧云。学人今夜小出大遇。便礼拜。师云。撒手那边去。
    乃云。今夜要与大众有个识面之话。各各切宜起倒分明（正令当行十方坐断。谛观法王法法王法如是）陵王溪畔此君亭边（帝网重重主伴无尽）诸人知有未得做主（用尽钩钜意。买绢先拣绫）崇福区宇件件数目（鸟之长颈铓距者羽类畏之）山僧做主未辨大毫（兽之方喙钩爪者毛群畏之）既一其居。为甚受用不同。还会^8□（鱼之哆唇锯齿鳞族畏之）所以道。欲识佛性义。当观时节因缘（眼看东南。心在西北）明朝赖是结制安居之辰。个个成熟慧身（虎头戴角出荒草）坐底立底筑着磕着（蝮蛇吞象三年而出骨）自然不得孤负者个（神沙努眼睛）便卓□杖一下。
    复举。云门因有官问。佛法如水中月是也无（宾主历然自门入者不是家珍）门云。清波无透路（奔车之上无仲尼。覆舟之下无伯夷）师拈云。以答见问。问最可（简发而梳数米而炊）以问见答。答未寄（木与木相摩则然）且道^8□讹在甚处（公验分明）具眼禅流。请辨缁素看（国师慈训谁敢轻忽）。
    次日上堂。我个一众与寻常不同（有什^8□长处。谁家灶里火无烟）跳出金刚圈吞透栗^8□蓬（何难之有。未是分外事）激电神机云飞飙到（迟八刻。铬不以善吠为良。人不以善言为贤）既而如此。今朝因甚要行不行。要住不住。还会^8□（生而美者人与之鉴。不告则不知其美于人也）击拂子云塌。萨阿竭二千年（咦）。
    五月旦上堂。僧问。声前荐得。未是作家。喝下承当。犹是钝汉。为什^8□如此。师云。石压笋斜出。岸悬花倒生。进云。犹是学人疑处。师云。凤林吒之。进云。记得僧问投子。如何是十身调御。投子下禅床立。意旨如何。师云。顶上无骨。进云。又问。凡圣相去多少。投子亦下禅床立。意在那里。师云。颔下有须。进云。若有人问如何是十身调御。如何只对。师云。眼中童子面前人。进云。上来一一指示分明。为人底一句又作^8□生。师云。三十年后自悔去亦不定。
    乃云。崇福有三诀（和尚事生也。家无白泽图。有如此妖怪）若参得第一诀。许你□杖头上挑日月（寒毛卓竖。何计有者般事）若参得第二诀。不妨拂子头上打筋斗（甚新鲜。何处得者消息来。拂子上且置。平地上亦不能）若参得第三诀。我且问你山前麦熟也未（又恁^8□去。雌之不才。其卵毈矣。君不才。其民穷矣）。
    端午谢檀家补寺斋上堂。僧问。今朝五月端午。不用书符咒土。请师现量法门一句直下至论。师云。一峰云片片。双涧水潺潺。进云。家无白泽之图。又作^8□生。师云。将谓要问话汉。进云。善财撞著文殊底时节且置天泽三转语还许学人咨参也无。师云。钻之是仰之是。进云。己眼未明底。因甚将虚空作布裤着。师云。胫无毛股无肉。进云。划地为牢底。因甚透者个不过。师云。脚下荆^8□深数丈。进云。入海算沙底。因甚针锋头上翘足。师云。觉筑着你鼻孔^8□。进云。恁^8□则金殿谭禅大悦皇情。岳峰声道奔走衲子。也未为分外在。师喝云。非阿你境界。进云。锦上铺花又一重。师云。咦。
    乃云。端午天中节○日日是好日。剜好肉生疮诸方尽咒土书壁以消妖怪（一对鸳鸯画不成）认采药摸样落草以作伎俩（鸳鸯绣出从君看莫把金计度与人）争如我者里有不忘灵山付嘱之人（伏以和尚万福）忽展妙术之手拔贫做富（好个消息）一众个个石人之机铁汉之用（石人机若似你。也解唱巴歌）风吹不入水洒不着（铁壁银山绝来往。吹毛截不入。轮锤击不开）诸人要见此人^8□（若得见非此人。此人即不见。冰壶无影像）卓□杖云。切讳当面讳却（光明无背面。波斯说梦入市中）。
    和泉和尚至上堂。僧问。长松岭头风^8□^8□。飞瀑岸前水潺潺。现成公案大难大难。如何履践。师云。好向大难处履践。进云。恁^8□则薰风自南来。殿阁生微凉。师云。认驴鞍桥作阿爷下颔。进云。和尚有三诀。一一许咨参也无。师云。何妨问将来。进云。若参得第一诀。许你□杖头上挑日月。意旨作^8□生。师云。虚空迸裂。进云。若参得第二诀。不妨拂子头上打筋斗。又如何。师云。山岳起舞。进云。若参得第三诀。我且问你。山前麦熟也未。意在那里。师云。眼睛乌律律。进云。者个三诀毕竟明得什^8□边事。师云。金香炉下铁昆仑。
    乃举兴化见同参来喝底公案）陈年历日休拈出）师云。古人只要就价高处缺笃其管赏之义（蝇见血鹘见鸠）崇福今日得和泉和尚光访事事自然函盖相应（明窗下吃几枚ＪＲＪＶ）何故。击拂子云。觅火和烟得。担泉带月归（周火斋镜阇中见物如昼。衲僧钝铁镜逢知音无影像）。
    退院上堂。衲子从来无定迹（譬如雁过长空影沈寒水。雁无遗踪之意。水无留影之心）天涯海角任情游（骊山举燧依褒姒。蜀道蒙尘为太真。和尚依何流落海外）一毫头上辞华洛（犹是衲僧家常茶饭。未是分外事）三鼓声中出九州（迟八刻。目见石之白而不见石坚。手知之坚而不知其曰。真人行李。佛魔亦不能辨。荡荡哉）。
　　崇福录毕

槐安国语卷三_
槐安国语卷四

　　　　        

龙宝开山语录中事（退崇福归本寺语要）

    七月旦上堂。秋云清淡秋水清冷（饿鬼见之为火聚脓血。修罗见之为刀兵戈戟。诸天见之为琉璃玻璃。衲僧见之却为什^8□）东西与南北触处嫩凉生（无影树下合同船。琉璃殿上无知识）且道其中事作^8□生（厉之人夜半生其子。遽取火而视之。汲汲然而唯恐其似己也）卓□杖云（四海隆平烟浪静。斗南长见老人星（一亩之地三蛇九鼠。负重道远者不择地而休。家贫亲老者不择禄而仕）。
    解夏小参。随处作主（道也者不可须臾离也。可离非道也。吾道一以贯之）结圣制于横岳山头立处皆真（短裤长衫白苎巾。咿咿月下急推轮）解赏劳于龙宝峰顶（洛阳路上相逢着。尽是经商买卖人）此事不相谩时不孤负人（时节到其理自显）破衲逐云飞。草鞋随路转（永平祖师曰。随东西风徒东西。附正法魔党谤正法外道）左足先应处脚头是通霄（拟欲北斗里藏身。须向南辰后合掌）何必落台山蓦直之途彻（勘破了也。一勘破二勘破。台山路上多荆^8□）慕流菜不肯之道伴（在德山并吞宣鉴眠鳌山欺诳象骨底瞎老汉欤。马腮驴颔鬼亦不好看）虽然如是。山僧有亲切一句子（鸩羽狼胆头狐涎。伏乞掘土深埋）各各分明善为。处处不得忘却（两朝国师慈训谁敢违犯。若是亲切句子。愿付别人。）便卓□杖一下。
    复举文殊三处度夏公案（二千年祸檗贬向无生国里。犹是陈年旧历日）师云。文殊当年于列圣眉毛里虽藏得浑身（人人尽有者个。针锋头上蟭螟眼里藏身显影。未为分外）二千年后未免遭人点检（纵使分明点检得出。堪为何用）何故。击拂子云。云在岭头闲不彻。水流涧底太忙生（李陵振臂一呼。创病皆起。举刃指虏。胡马奔走）。
    次日上堂。风到梧叶露凝权花（美玉蕴于碔砆。凡人视之恔焉。良工砥之然后知其各宝）无寸草地不较其多（却觉寒毛卓竖）莫教语默逢人对。回首忽然是月华（明月珠夜光璧。以暗投人于道路。众莫不按剑相眄者）。
    八月旦上堂。八月初一日。天下太平节。人人乐无为（王登宝殿野老讴歌）个个灾难绝只听尧民击坏歌）且道因个什^8□如是（放下着。事起叮咛）旧□杖一下云。分一节（分一节倒一说。又是玄沙道底）。
    中秋上堂。拈□杖卓一下云。灵山指者个（五千四十八卷全无者个消息。莫谤释迦老子好）曹溪话者个（本来无一物。何处惹尘埃。举头残照在。元是住居西）我者里不指不话。还在亲疏也无（治膏肓者必进苦口之药。决狐疑者必告逆耳之言）又卓一下云。无人知此意。令我忆南泉（乐乐乐白自目）。
    腊八上堂。澄月映彻众星粲朗（拗折山形□杖子从来大地黑漫漫）个中无悟处。世尊何悟道（若有悟处须吐却。压良作贱）卓□杖一下云。二千年前二千年后（兔角龟毛过别山）。
    除夜小参。日一上月一上昼一上夜一上（无孔铁锤当面掷）穷到一十二个月。数到三百六十日（一念万年万年一念。无阴阳地荆^8□参天谓之新旧交头除夜结尾（吾者里无者个消息）诸人若使身在旧年。不发新定机（削圆方竹杖）也使心在新年。失却本来用（鞔却紫茸毡）所以北禅烹露地白牛。祖翁挑半宵之灯（一对无义老冻脓。上衲僧秤子秤。一个重半斤。一个重八两）虽然如是。山僧终不入与^8□窠窟（秋天旷野和夫断。马首西来知是谁）何故。腊雪连天白。春风逼户寒（倒把少林无孔笛。逆风吹了顺风吹）。
    复举。僧问香林。万顷荒田是谁为主（千年滞货休拈出）林云。看看腊月尽（地狱门前鬼脱卯。势疑则隙生。力侔则乱起）师拈云。此个时节最是可爱（面上夹竹桃花。肚里参天荆^8□）来日定大年。一众须保爱（可惜许）。
    正旦上堂。凤历开元日。王春肇时（借婆裙子拜婆年。元正启祚万物咸新）雪寒北岭。梅香南枝）木札羹铁钉饭）好个好时节。龙天须匡持（国无灾害之变。民无饥寒之色。云何匡持云何降伏其心）且道以何为验。卓□杖一下便下座（鸿飞冥冥。弋者何慕）。
    元宵上堂。僧问。今朝上元节。处处挂灯毬。意旨如何。师云。风吹不入。进云。只将此正言以祝天下春。师云。知言之汉。进云。记得。僧问香林。如何是室内一盏灯。此意如何。师云。言锋冷似冰。进云。林云。三人证龟作鳖又作^8□生。师云。利舌硬如铁。
    乃云。灯灯相续灯灯无穷（长安风月明于昼。那个男儿摸壁行）处处列夜光珠（自是凤凰台上客。眼高看不到黄金）头头庄夜明符（金屑虽贵落眼成翳）只此光辉底都从者里（出没卷舒一任国师。只惜缺显鉴机）普（千金之裘非一狐之腋。大厦之材非一丘之木。大平之功非一人之略）击拂子一下。
    佛涅槃上堂。僧问。今宵夜半世尊入涅槃。儿孙以何酬法乳。师云。杜鹃啼断月如昼。进云。与^8□则解知恩报恩。师云。也何妨。进云。世尊昔在灵山会上拈起一枝花。此意如何。师云。万里一条铁。进云。迦叶独微笑。意在那里。师云。金不博金。
    乃云。我若谓灭度非我弟子（幽州犹自可）我若谓不灭度亦非我弟子（最苦是江南）当年若有人道生姜终不改辣（谨谢国师指示。或吹火而然。或吹火而灭。所以吹者异也）非但救得释迦老子。也须扶得一会列圣（释迦老子有甚^8□过咎。一会打什^8□罪累）何故。良久云。红霞碧霭笼高低。芳草野花一样春（毛嫱西施善毁者不能蔽其娟。嫫姆倭傀善誉者不能掩其丑）。
    三月旦上堂。山花开似锦。漳水湛如蓝（紫罗帐里撒真珠。白圭无瑕）坚固法身太无端。大龙何处露心肝（佛身充满于法界普现一切群生前。面前露堂堂。大龙若吐露心肝。净地上屙）诸人见得不无（用见得为什^8□。若见得眼瞎）因甚不解举得（若举者。丧身失命话作两橛）击拂子云。又逐流莺过短墙（海神知贵不知价上堂。一即一切一切即一（残羹馊饭纵美食不中饱人吃）拈□杖卓一下云。三祖大师无端穿柳巷入花街。忽然逢着（唯有一乘法无二亦无三。万里一条铁不离当处。当湛然只有国师）忽然逢着（幽鸟语喃喃辞云入乱峰）快鹰追不及。在前忽焉在后）合掌低头道。揭谛揭谛是什^8□道理。诸人各辨别（以仲尼之谦也。而见忌子西。以促尼之仁也。而取仇于桓魋）又卓□杖下座。
    佛生日上堂。僧问释迦老子今日初下阎浮。四众临筵。愿闻法要。师云。斧头元是铁。进云。蔷薇滴露杨柳笼烟。莫是瞿昙真面目^8□。师云。莫认驴鞍桥作阿爷下颔。进云。世尊初生下时周行七步。一手指天一手指地。是什^8□心行。师云。铁丸无缝罅。进云。称天上天下唯我独尊。不是傍若无人^8□。师云。他后有云门一棒在。进云。云门棒头还相当也未。师云。焦塼打着连底冻。
    乃云。指地指天称独尊（南天台北五台。掷州梨青州枣。月在青天水在瓶）颠言倒语卒难论（洪波振壑川无恬鳞。惊风拂野林无静柯）金容万德有谁看（若以色见我以音声求我是人行邪道不能见如来）遍界堂堂常独存（或如张婆耳又似李母眉）虽然如是。一杓恶水更难放过。（舜无卓锥之地。禹无十户之聚）以拂子击禅床一下。
    结夏小参。僧问。结制已前月白风清。岂不是成就慧身底时节。师云。刺破眼睛。进云。结制已后风清月向甚^8□处克期取证。师云三生六十劫。进云。今夜小参紧要一句不落结制前后愿闻提唱。师云。勘破了也。进云。和尚布缦天网子笼络衲子。忽如有透得金刚圈底汉。亦作^8□生罗笼得他。师云。森森夏木杜鹃啼。进云。恁^8□则可谓随处作主立处皆真。便礼拜。师云。且坐地商量。
    乃云。鹅护雪腊人冰（风吹柳絮毛毬走。雨打李花蛱蝶飞）古今结制榜样衲子禁足风规（荷叶团团团似镜。菱角尖尖尖似锥）三月九旬内。于七尺单前澄泸身心成熟本智（若是本智。岂其有成熟^8□）情与无情一齐安居（前三三后三三。凡圣同居龙蛇混杂）无前无后同时寂定（若见。诸相非相即见如来）谓之以大圆觉为我伽蓝（上无片瓦盖头。下无寸土立足。万里一条铁）身心安居平等性智（身心不二。不二身心。何处安着平等性智）若其逐境走作随物纷拏。无有此处（渴鹿驰焰。痴猿捉月。众生颠倒。迷己逐物）正与^8□时。本色行脚师僧入此保社（若是本色行脚衲僧。不入此保社（不入此保社击拂子云）金悄虽贵落眼成医（无屑犹有草里坐）。
    复举。僧问云门。如何是诸佛出身处（五凤楼前问洛阳。句里呈机劈面来）门云。东山水上行（同条生也兔马有角。不同条死牛羊无角）韶阳只要（个个以铁壁为户牖去（万古徽猷可爱可贵。所以言我爱韶阳新定机。一生为人抽钉要拔楔）山僧不然。若有人问如何是诸佛出身处。便对他道。鹫峰山色青更青（草食之兽不痴易薮。水生之虫不疾易水）且道那个亲（朝三暮四）那个疏（暮四朝三）分明辨别看（无故以合者则无故以离）。
    次日上堂。僧问。树头红稀。林下绿暗。好个时节请师提唱。师云。万里一条铁。进云。恁^8□则薰风自南来殿阁生微凉。师云见之不取思之千里。进云。今朝尽是护生安居当图何事。师云。着黑衣护黑柱。进云。如朝行西天暮归东土。还有禁足分^8□。师云。我者里呼作走作汉。进云。学人今夏依附和尚有何方便。师云。只此一问从何来。进云。若不登楼望。焉知沧海深。便礼拜。师云何必乃云。今日是结制一众各禁足（我常住于此常说法教化无数亿众生（眼眸重千斤。堂里伸两脚。是个什^8□道理（走不以手缚手走不能疾。飞不以尾屈尾飞不能远）三条椽下摸索（待来年蚕麦熟。罗□罗儿与一钱）。
    上堂。僧问。学人心猿未稳。意马奔驰。愿示方便。师云。铁锤无孔。进云。与^8□则把断要津去也。师云。又与^8□去也。进云。记得。岩头问德山。是凡是圣。意在那里。师云。石从空里立。进云。山便喝。如何理会。师云。火向水中焚。进云。若有人问和尚是凡是圣^8□。师云。九九八十一。
    乃举。僧问洞山。寒暑到来如何回避（昨夜风敲门外竹。也知贼不打贫家）山云。何不向无寒暑处去（怜儿不觉丑）僧云。如何是无寒暑处（宝所有近。更进一步。蹉过了也）山云。寒时寒杀阇梨。热时热杀阇梨（阿吒吒。阿波波。与人共其乐者。人必忧其忧。与人同其安者。人必拯其危）山僧不然。若有人问如何是无寒暑处。只对他道静处萨诃（可惜许）且道。那个亲那个疏。诸人各辨别（落花人独立微雨燕双飞）。
    端午上堂。僧问。今朝正是端午节。家家挂艾虎。处处浴香汤。和尚应节一句。愿闻提唱师云。黄鹤楼前鹦鹉洲。进云。恁^8□则山自青水自绿。师云。随后娄搜汉。进云。记得文殊令善财采药。财云。信手采来无不是药。此意如何。师云。瞎汉乱统作什^8□。进云。善财拈一茎草度与文殊。文殊云。此药亦能杀人。亦能活人。又作^8□生。师云。上是天。下是地。
    乃云。今朝端午节。无妖亦无怪（是甚^8□。不是一重大小大妖怪^8□。阴阳不到处。一片好风光。着什^8□怪力乱神）不假善财药（无病大病尤难医治。扁仓亦无所挟手）人人自庆快（那一病。着什^8□处。谁知。良医门病者愈甚。此是今时难治重症（击拂子下座）。
    半夏上堂。僧问。一夏已过半。昆仑嚼生铁半夏已后又如何履践去。师云。晨朝粥。斋时饭。进云。已前已后且置。正当今日直闻指示。师云。头顶天。脚履地。进云。记得。僧问智门。莲华未出水时如何。门云。莲华。意旨作^8□生。师云。水洒不着。进云。僧云。出水后如何。问云。荷叶。还端的也无。师云。风吹不入。进云。出水与不出水相去多少。师云。何不向老僧问将来进云。移花兼蝶至。买石得云饶。便礼拜。师云吽。
    乃拈□杖云。六月不热五谷不熟（富者多悭。非悭不能富也。当者多愚。非愚不能富也）今日为诸人热之熟之（贵者必不富。富者未必贵）卓□杖一下云。已热已熟后如何（富贵他人合。贫贱亲成离）掷下□杖云。天平地平（设非常之赏。以待非常之功）。
    上堂。僧问。火云烧空普天炎热。向什^8□处正得回避。师云迦叶门前风凛凛。进云。学人今日脱却鹘臭布衫去。师云。净裸裸地一句作^8□生道。进云。记得马大师一日升堂。百丈出卷席意在那里。师云。方木投圆孔。进云。大师便下座归方丈。又如何。师云。清风随步生。进云。和尚今日上堂无人卷席。岂不是无事而去。师云。养子不及父。家门一世贫。进云。卷席与不卷席。那个是亲。那个是疏。师云。苦哉佛陀耶。
    乃云大通智胜佛（空手把锄头。步行骑水牛。人从桥上过。桥  流水不流）十劫坐道场（天上天下唯我独尊。新秋帘幕千家雨。落日楼台一笛凤（佛法不现前（雨前初见花间叶。两后兼无叶底华）不得成佛道）蛱蝶飞来过墙去。却疑春色在邻家）既是坐道场。因甚佛法不现前（九九元来八十一。焦尾大虫元是虎）击拂子云。千里万里一条铁（女无美恶入宫见姤。土无贤愚入朝见疾）。
    上堂。一叶落天下秋（龙袖拂开全体现）是处无不风流（士为知己者死。女为爱己者容）若记得个时节。终不将语默酬（青蝇不能秽垂^8□。邪论不能惑孔墨）且道。是阿谁分上事（千年滞货自何处旧市上）唤大众云。还觉顶门独立^8□（休担水卖河头。嗜果味者必得异病作奇熊者必得奇穷）。
    解夏小参。僧问。学人一夏已来波波挈挈过了。克期取证事。请师为证明。师云。嫩凉秋意入帘栊。进云。恁^8□则可谓。光阴不虚度。师云。直饶你实度也何是。进云。记得。云门因僧问。初秋夏末前程忽有有人问如何只对。门云。大众退后。意旨作^8□生。师云。昆仑嚼生铁。进云。僧云。过在什^8□处。门云。还我九十日饭钱来。又作^8□生。师云平生出。进云。前程问过事即且置。即今和尚如何勘过师云。不消一拶。进云。榔标横担不顾人。直入千峰万峰去。便礼拜。师云。脚下泥深。
    乃云。秋初夏末季热未散。自恣赏劳个个无缺（突出难辨。赵王好大眉。人间皆半额。齐王好细腰后宫多饿死（随时节无不漏逗（百年三万六千日。点检。元来此者汉。明明百草头。明明一老僧）就理就事无不现前（一华百亿国。一国一释迦。一毛头上狮子。百亿毛头示现）轩知会。则途中受用如龙得水（以者个发挥佛祖不传妙。以者个契证衲僧衣下功）不会。则世谛流布似羝羊触藩（触途作滞。软红轻袜。蹈地恐痛。疲马追阳焰。痴猿捉水月）毕竟与^8□去步步清风起（在途中不离家舍。离家舍不在途中头头显露。物物全真）佛手遮不得。人心似等间（眉毛触碎须弥。鼻孔饮干大海。骨格端正。甚有力。拟着心向过新罗）路头蹈着不曾嗔。万里神光顶后相（圆同大虚无缺无余。破草鞋抛向湖边着）虽然如是。只如云门道还我九十日饭钱来是阿谁分上事（由基矫矢猿号。蒲且虚弦而凫落）击拂子云。不因樵子径争到葛洪家（相随来也。鲁连飞一矢而蹶千金。虞卿以顾肠而捐相印）。
    复举翠岩夏末示徒公案（鹘欲搏者潜。蠖欲伸者屈）师拈云。一亩之地三蛇九鼠（小慈妨大慈。父不严子不孝）。
    次日上堂。僧问。衲僧家四月十五结他不得。七月十五解他不得。毕竟向什^8□处安身立命。师云。须知弥南畔阎浮树。进云。与^8□则西风一陈来落叶两三片。师云。矮子看戏。进云。昔有老宿。一夏不为师僧说话。有僧叹云。我只并空过一夏。不敢望和尚说佛法。得闻正因二字也得。意旨如何。师云。抛却黄金捧碌砖。进云。老宿闻云。阇梨莫□速。若论正因一字也无。道了扣齿云。我无端恁^8□道。又作^8□生。师云。三千八百。进云。邻壁又有老宿。闻云。好一釜羹被两颗鼠粪污却。意在那里。师云。同病相怜。进云。和尚一夏已来。说什^8□法为人。师云。山青水绿。进云。搅长河为酥酪变大地作黄金。便礼拜。师云。也何妨。
    乃举。赵州因僧辞（朝秦暮楚。倚门傍户。似盲驴任足行）州云。有佛处不得住（碧梧栖老凤凰枝）无佛处急走过（黄稻啄余鹦鹉粒）三千里外逢人。莫错举（射工含沙待影过。僧云。与^8□则不去也（恰如矮子见戏。随后娄薮也）州云。摘杨花摘杨花（天不为人之恶寒而辍其冬。地不为人之恶险而辍其广）师云。赵州若无后语。须是遭人点检（智人之明鉴。佛法之至论。明者见危于无形。智者视祸于未萌）何故风从八月凉。月自七月明（相送当门有修竹。为君叶叶起清风）。
    八月旦上堂。拈□杖云。月月初一无雨为吉。今月初一有雨为吉（我道一以贯之。者里无吉凶荣辱）且道。吉在甚处（休向石灰窃里眨眼。唯有一乘法无二亦无三）卓□杖一下云。吉吉吾道最吉（认取却不可。金屑眼中翳。衣珠法上尘）靠□杖下座。
    上堂。西风一陈来。落叶雨三片（白玉琢成。西子骨。黄金铸就伍员心）锢県着生铁（古树抽枝。铁 树开花）佛祖浑不辨。日月照临不到。天地盖覆不尽）不辨不辨（无孔铁锤当面掷。七九六十三）诸人且过那边（唤取机关木人。问露柱亦在）。
    重阳上堂。僧问。今朝是九九日诸方尽赏佳辰。衲僧门下不堕常机。应节一句愿闻法要。师云。秋晚顿寒个个万福。进云。只如采菊东篱不悠然见南山底。未审和尚如何证明。师云。刺破眼睛。进云。古德云。重阳九日菊花新。又是呈什^8□道理。师云。谢答话。
    乃云。采区东篱下。悠然见南山（一段风光画不成。仁者见之谓之仁。智者见之谓之智）靖节只知其爱不知其用（明眼衲僧。具透关眼。风尺度惊草动。尽辨来机）今日重九作^8□生用得（富嫌千口少。贫厌一身多）击拂子云。二三三三三二（一九与二九。相逢不出手）。
    上堂。举。有官问云门。佛法如水中月是不（将谓。你此个俗汉）门云。清波无透路（神出鬼没。以字不成八字非。盆怒那吒失却威）官云。和尚从何得（好一拶。只惜大蹉过了。三级浪高鱼花龙。痴人犹ＳＪ夜塘水）门云。再问复何来。官云。正与^8□时如何（第二重败阙强惺惺。罕逢穿耳客。多遇刻舟人）门云。重叠关山路（千里万里三十年后。师云。云门官不容针（把定要津不通凡圣佛佛要机祖祖机要）官人私通车马（离是死蛇解弄又活路逢死蛇莫打杀无底蓝子盛将来）点检将来。两俱失利（三个亦在将谓胡须赤更有赤须胡）何也。自从贤圣法来。未尝杀生（玉貌风沙胜画图琵琶难写君恩疏）卓□杖下座。
    开炉上堂。无宾主话（采得百花成蜜后。不知辛苦为谁甜）十八高人一回举来一回是新（红炉煨出铁乌龟）及乎问其意旨。大半便道。不知最亲（面赤不知语直。注焉不满。酌焉而不竭。阿呵呵。只要炉下暖似春（兔角龟毛过别山）。
    上堂。南山松。北岭雪。夜雨昼晴（大治精金无变色。百尺竿头进一步。十方刹土现全身）大平得节（是法平等无有高下。王上宝殿野老讴歌）达磨来东土二祖行西天（是法住法位。世间相常住。南斗七北斗八）行脚禅和尚子莫失却目前。（目前是什^8□。纵有一法过涅槃。我说如梦如化）喝一喝。
    上堂。一切诸佛及诸佛阿耨多罗三藐三菩提法（流水寒山路。深云晓寺钟。湘潭云尽暮山出。巴蜀雪消春水来）皆从此经出（此经难持若暂持者我即欢喜诸佛亦然）忽拈□杖卓一下云。劝君尽此一杯酒。西出阳关无故人）鸩酒一杯当面倾。古涧寒泉时如何。苦饮者作^8□生死）。
    冬至小参。僧问。葭管飞灰。绣纹添线。不涉阴阳造化。愿闻法要。师云。八角磨盘空里走。进一步。恁^8□则岸柳未开眼。庭梅先发花。师云。好与^8□去。进云。记得。僧问百丈。如何是奇特事。丈云。独坐大雄峰。还端的也无。师云。把定要津不通凡圣。进云。僧礼拜又作^8□生。师云。不拶破顶上。进云。丈便打。如何理会。师云。依令而行。进云。古人则且置。即今问和尚如何是奇特事。如何只对。师云。三十年后面热汗出。进云。不入虎穴争得虎子。便礼拜。师云。为我将得来看。
   乃云。六阴谢尽。一气方生（髑髅识尽喜何立。喜识尽时消息尽。群阴剥尽一阳生）铁树开花。石笋抽条（石从空里立。火向水中焚。石女舞成长寿曲。木人唱起太平歌）衲僧家若向者里转身来。自然枯枯燥燥（犹是小果声闻。土牛耕石田终无得禾时。相似底涅槃）得失是非一时放却也是省钱易饱底事（得小为足。死水何曾振古风。棺木里瞠眼）古来净悄悄地争之不足（卧龙不鉴死水。黄叶进门□杖子不打此死汉。芦花拥腰瞎驴儿有甚境界）何须运步念阿伽门（我此洗钵水。如天甘露味。施与鬼神众。悉令得饱满）而今多是知时不知节也。犹不妨东西南北乌飞兔走（将谓。侯白更有侯黑。东山下左边底）直饶向山僧背后问讯。也山僧不敢可横点头（西天四七东土二三。只传此些子。同死同生为君决）何故卓□杖云。国清才子贵。家富小儿骄（谁道。两朝国师。实是云居罗汉）。
    复举。僧问赵州。如何是赵州（南泉嫡子字从谂）州云。东门南门西门北门（疑杀天下人。相骂饶你接觜。相唾饶你浇水）僧云。不问这个。州云。你问赵州（鹦鹉叫煎茶。与茶元不识）拈云。以机夺机。以毒攻毒赵州老汉不无之（一扫四海今其谁在^8□。上下四维无等匹）其奈何八十行脚事犹未全用在（子胥知姑苏之有尘尘。辅果议智伯之为赵擒）若得全用去儿孙满堂至今繁兴（错果然点）。
    次日上堂。僧问。霜飞大野风戒林丘。普天普地寒威凛然。更向什^8□处得回避去。师云。阳气发时无硬地。进云。璇玑未动全机显露。朕兆才分觌体现成。不涉时节不借言荐。亲切一句愿闻举扬。师云。家家观世音。进云。慈明揭牌皓老不洗布裈。点检将来。早是剑去久矣。宝山今日莫别有条章^8□。师云一冬二冬叉手当胸。
    乃云。瑞雪满地。祥云翻天（阴阳不到处。一片好风光。好雪片片不落别处）龙宝山顶和气霭然（主人心安乐修竹有和气。溪声广长舌。山色清净身）好个时节为君报知。一气不言含有象。万灵何处谢无私（湘之南潭之北。中有黄金充一国。无影树下合同船。琉璃殿上无知议）。
    谢进退两班上堂。竿头进一步。大千沙界现全身（未进一步以前。全身还何处安着。殊不知。世尊只眼贯通三世）退步就己。万中一个而不失（更有一人。有不横点头失）盖是与^8□人作与^8□行履者也（若是本色衲僧。不吃者般茶饭）大众要见此人^8□（大众全不要见此人。宇宙无双日。乾坤只一人）云在岭头闲不彻。水流涧底大忙生（恶虎不食子）。
    腊八上堂。僧问。释迦老子六年冷坐。逗到腊八夜始方开悟去。未审悟得个何事。师云。鼻孔挂上唇。进云。未见明星时。已雪山雪白。一见明星后又雪山雪白。这里端的事和尚如何甄别。师云。铁刃无缝罅。进云。只如有一人发真归源。大地众生向何处去。师云。向你眼睫上去。进云。恁^8□则可谓。劫外一壶春更好。优昙花绽普天香。便礼拜。师云。道即道得。
    乃云。尽谓。世尊腊月八夜成道（大道寥寥无败处。黄头老汉者何成。寒云笼雪夕阳重。山月照梅夜色清）是则是敢问诸人。如何是成底道。休逼生蚕作茧。似石含玉不知玉之无瑕。如地擎山不知山之孤峻）若是识得。报恩有分（若其识得。无报底恩只许老胡知。不许老胡会）若也识不得。击拂子云。初中后三大劫（荆^8□参天蒺□满地（伯牙绝弦于子期。仲尼覆醯于子路。痛知音之难遇。伤门人之莫逮）。
    除夜小参。僧问。旧岁今宵去向甚处去。师云。头上一堆尘。进云。新年明日来从甚处来。师云。脚下一三尺士。进云。还有不涉新旧底也无。师云。有。进云。如何是不涉新旧底。师云。大底鼻孔向下垂。进云。记得。感首座问法昌。昔日北禅分岁烹露地白牛。和尚今夜分岁有何施设。昌云。腊雪连天白。春风逼户寒。意旨作^8□生。师云。两口无一舌。进云。感云大众如何吃。昌云。莫嫌冷淡无滋味。一饱能消万劫饥。此意如何。师云。鬼争漆桶。进云。感云。是何人置辨。昌云。无惭愧汉来处也不知。又作^8□生。师云。彼此出家儿。进云。古人即且置。和尚今夜分岁有何施设。师云。且待有童行报去。进云。大众如何吃。师云。不可从鼻而入。进云。是何人置辨。师云。衣钵阁中常相逢。进云。和尚与^8□施设与古人是同是别。师云。许你疑三十年。进云。鹤飞千尺雪。龙起一潭冰。便礼拜。师云也何妨。
    乃云。今宵腊月三十夜。家家爆竹赏结尾（古皇堂堂。龙袖拂开全体现。帝网重重主伴无尽）或操歌吹之音。或促钟鼓之响祝来日新年之吉。寿万岁松柏之操（十洲三岛鹤乾坤。四海五湖龙世界）龙宝山顶人。未必不点头。只是终不堕悄然机（越王勾践破吴归。义士还家尽锦衣。宫女如花满春殿。只今唯有鹧鸪飞）岂将等闲风味以供养合山龙象（钓鳌时下一圈挛。直钩钓骊龙。曲钩钓蟭蟆蝗蚓）虽然如是。与众分岁各各须饱足（杂杂排山果。疏疏园酒樽。谈笑座中窃置鸩毒）击拂子云。赵州吃茶云门胡饼（切忌昆仑吞枣。贪多者嚼不细）。
    复举。僧问古德。万顷荒田谁为主（瞽婆窥五膝。盲儿问乳色）德云。看看腊月尽（神臂弓由基。箭一发。透过千重甲）师云。大众要见此僧。当头霜夜月（粥弱后坐）要知古德任运落前溪（以字不成八字非）虽然如是静处娑婆诃（君子可八）。
    正旦上堂。僧问。瑞草生嘉运。林花结早春。好个时节愿闻举扬。师云。个个道体起居万福。进云。恁^8□则元正启祚万物咸新。师云。一句道着。进云。正当今日大年朝。如何是新年头佛法。师云。风暖鸟声碎。日高花影重。进云。僧问云门。如何是清净法身。门云。花药栏。意旨作^8□生。师云。刺破眼睛。进云。僧云便恁^8□去时如何。门云。金毛狮子。又作^8□生。师云。两重公案。进云。即今问和尚如何是清净法身^8□。师云。千峰雪色寒。乃云。今日大年朝。山僧浑解道大众个个道体起居万福（入息不居阴界。出息不涉万缘。上无片瓦盖头。下无寸土立足）且道。是佛法是世法（上下四维无等匹。厉利剑者必以柔砥。击钟磬者必以濡木）卓□杖云。东西南北吾道大亨（明月之光可以远望）而不可以细书。深雾之朝可以细书而不可以远望）。
    元宵上堂。僧问。今宵处处揭灯万民共乐。和尚为人剔起心灯来看。师云。天晴日头出。进云。恁^8□则可谓。光明寂照遍河沙。师云。不妨道着。进云。僧问香林。如何是室内一盏灯。林云。三人证龟作鳖。意在那里。师云。罕遇便宜。进云。与^8□则昔日香林。今日和尚。但礼拜。师云好去好用。
    乃云。灯灯相续灯灯无已（云头点地黑如漆。拗折山形□杖子。从来大地黑漫漫）且道。此灯从何处来（平原秋树色。沙麓暮钟声）卓□杖一下云。我见灯明佛。本光瑞如此（半陂飞雨半陂霁。渔笛翻秋野调清）。
    上堂。僧问。青山叠乱青。春水漾虚碧。好个时节愿闻法要。师云。莫向雪窦背后问讯。进云。恁^8□。则日自暖风自和。师云。休向老僧背后问讯。进云。赵州访一庵主云。有^8□有^8□。主竖起拳头。州云。水浅不是泊船处。意旨作^8□生。师云。蝇见血。进云。州又访一庵主云。有^8□有^8□。主竖起拳头。州便礼拜赞叹。如何委悉。师云。鹘提鸠。进云。问答已一般。为甚肯一人不肯一人。师云。看取不落两头。进云。若有人问有^8□有^8□。未审和尚如何只对。师云。且去吃茶。
    乃举。三祖大师道。一即一切一切即一（昆仑着靴空中走。十个指头八个了）忽拈□杖云。者个是宝山□杖子。阿那个是一（拗折了也。不足□马屋）卓□杖一下云。只能如此。何虑不终（罗□星入命。天下衲僧吞吐不下）。
    佛涅槃上堂。僧问。法身无为不堕诸数。释迦老子因甚示涅槃之相。师云。为涅槃不堕诸数。进云。古德道。十方薄伽梵一路涅槃门。且道。如何是涅槃门。师云。日出东夜落西。进云。五通仙人问世尊云。世尊有六通。我有五通。如何是那一通。世尊召五通仙人意旨作^8□生。师云。平生肝胆向人倾。进云。仙人便应诺。世尊云。那一通你问我如何理会。师云。依稀似曲才堪听。又被风吹别调中。进云。后来雪窦着语云。老胡元不知有那一通。却因邪打正意在那里。师云。无影树下合同船。进云。即今问和尚如何是那一通。未审如何只对。师云三跳后。
    上堂。举。云门云。我看诸人。二三机中尚不能构得。空披衲衣何益（眼如铜铃。口似血盆。剑为不平离宝匣。药因疗病出金瓶。今日堂中大有人。丧身失命）师云。山僧不然。我看诸人悉是大机大用人。刚要作佛何益（亦是无病大病。收得安南又忧寒北。幽州犹自可。尤苦是江南）住住。一不做二不休。不风流处也风流（两个老尊慈。一个如武侯布八阵。一个似子房烧栈道。点检见来。先甲一日易。后甲一日难）。
    上堂。春山青春水绿。春云片片春鸟喃喃（至大而无外谓之大一。至小而无内谓之小一。只可自怡悦。不堪持赠君）敢问诸人。吾宗门中是放开。是捏聚（陈云横海上。拔剑搅龙门。放开亦在我。捏聚亦在我。两头共截断。一剑倚天寒）个个归寮舍摸索看（三级浪高鱼于化龙。痴人犹ＳＪ夜塘水。夜明帘外珠。痴人按剑立）。
    四月旦上堂。蓦竖起拂子云。西天二十八祖。东土六祖。尽在拂子头上（拂子头且置。百草头又作^8□生。岂是分外事）说心说性论玄论妙（弥遮迦尊者一场苦屈。己所不欲勿施于人）山僧忍俊不禁。见怪笑一声（枭鸱不鸣要非常也。豺狼不噬要非仁也）个个面热汗出。诸人还见^8□（越王为人长颈乌啄。可与共患难。不可与共安乐）若也不见击拂子一下云。满地落花雄已过。绿阴空锁旧莓苔（和尚虽有千尺寒松。且无抽条石笋）。
    佛生日上堂。指天指地堕尊贵（仁者见之谓之仁。尊贵贵之谓之尊）满目青山笑点头。自从云门行令后不风流处也风流（嗜异味者必得异病。作奇熊者必得奇穷。南山木不揉自直）诸人向者里会得。不妨。报恩有分。其如未然。静处娑婆诃（果然不致膰俎于太夫。孙叔敖。三去相而不悔。於陵子仲辞三公而为人灌园。总是君子可八）。
    结夏小参。僧问。看云亭上月明明。古岩松下风拂拂。现成公案绝遮栏。不涉言诠愿闻法要。师云。九九八十一。进云。恁^8□。则山自青水自录。师云。随后娄搜汉。进云。九旬禁足克期取证。则不问。七尺单前三条椽下学人一夏如何履践。师云。眼眸重千斤。进云。古德道。能须实参悟须实悟。如何是实能。师云。金香炉上铁昆仑。进云。实悟底又如何。师云何必。进云。实参实悟毕竟作^8□生。师云。心不负人面无惭色。
    乃云。言前句后舌根里难藏身（懒向人前拔茄树。不如归乡里作化主）向上向下蓦拶挨葫芦子（江上思鲈客。人间失马翁。牛路抽身。不是好心）背面终不落好手首尾何处该万类（正令当行十方坐断。因一事长一智）远超象外迥脱天真（寥寥天地间。独立有何极。天地盖覆不尽。日月照临不到）是处云山溢目。闹市大虫谁不解见（石长无根树。山含不动云。石火莫及。电光莫通）见即见。因甚文殊头黑普贤头白（频呼小玉元无事。只要檀郎认得声。明头打着。暗头打不着）会得。三月安居九旬禁足。循规守矩脚底。不事五色索（消得恁^8□消得恁^8□（家累千金坐不垂堂）其如未然。静处娑婆诃（谨谢国师指示。如何有一个从头不横点头在）。
    复举临济示众云。一人在孤峰顶上无出身路公案（霜天月落夜将半。谁共澄潭照影寒）师拈云。古来作者弄崄落草等是难禁（巡人犯夜。普州人帝贼）只是要须人人在背后点头。大众还会^8□（又是为慈悲故。有落草之谈。狮子吼无畏说）郁头蓝已定全身何假周行夸七步（四五百石麦。二三千石稻。好个休养方。耆婆不得妙）。
   次日上堂。僧问。如来圣制禁足护生。衲僧朝游西天。暮归东土。学人此间禁足即是。游归即是。师云。南番大舶主。本此土商人。进云。已道。禁足安居因甚文殊三处度夏。师云。曲终人不见。江上数峰青。进云。记得。云门示众云。十五日已前不问你。十五日已后道将一句来。意旨作^8□生。师云。什^8□处去。进云。自代云。日日是好日。又作^8□生。师云。倒退三千。进云。和尚若逢韶阳垂示向他如何道。师云。法堂上寸草不生）。
    乃云。今朝是结制不敢谩却诸人。只因现量以举扬正法眼藏（若是正法眼藏。伏乞和尚休举扬。行云流水坠叶。飞花为君举扬久）蓦拈□杖卓一下云。者个是龙宝□杖子。阿那个是正法眼。将谓有多少奇特。却作者去就）若也不会。雨过远山绿。靠□杖下座（曲终人不见。江上数峰青）。
    解夏小参。三月安居九旬禁足（二千年外旧贯索。穿却衲僧鼻孔来）山色夕阳时。泉声中夜后（妙处欲言言不及。月移花影上栏干）圆觉伽蓝平等性智（诸佛众生元是幻。若求实相眼中埃。无来无去无起灭。非有非无非暗明）竹有上下节。松无古今青（山河大地通上孤危。万象森罗彻下崄峻）个里无取证。谁成熟慧身（万里一条铁。风吹不入。水洒不着）正与^8□时节衲僧活脱处（人人具足个个圆成。此外有甚长处）要行便行。要从便坐（又是非分外事。脚下甚泥深（东西南北无有遮障（跋鳖盲龟入空谷。者里三生六十劫）运奔执捉全超象外（随缘放旷。外道魔军）诸人一夏结眉交肩。今日何必苦口叮嘱（者里如何叮嘱去。开口错了动舌乖）虽然如此。击拂子云。劝君尽此一杯酒。西出阳关无故人（有钱千里通。无钱隔壁聋。若是皮下有血底。水亦不受他一滴）复举翠岩夏末示众公案。师拈云。翠岩为众竭力不少（利剑掷虚空。大棒打老鼠）只得个三枚把不住老冻脓（三人行则必有我师。三个胡狲夜簸钱。若有中郎鉴。何同野舍薪（忠臣不避重诛。以直谏。则无遗策功流万世）。
    上堂。真空不碍有。真空不异色（将谓。有多少奇特。是甚^8□语话系驴橛子）忽拈柱杖卓一下云。且道。是有。是不有。是色。是不色（此去三十年切忌举着）若是^8□利衲僧。和水吃乳（老和尚头上大低下生。末后太孤峻生。唯惜缺一半在）其或蹰躇。□杖穿却鼻孔（果然劳而无功）又卓一下。
    奉谢大王上将入山下百味佳斋伸  合山供养上堂。僧问。日月轮边气象高。鱼龙穴下蟠根固。师云。好。进云。上将忽入山下来奇斋供养大众。未审和尚说什^8□法得报此恩。师云。风行草偃。进云。恁^8□则苹叶风凉桂花露香。师云。好也与^8□去。进云。只如达磨未来已前。还有这个消息也无。师云。银山铁壁。进云。来后又如何。师云。铁壁银山。进云。与与未来且置。如来是这个消息。师云。铁壁铁壁。银山银山。进云。学人今日小出大遇。便礼拜。师云撒手那边去。
    乃横□杖云。大士三十二应身（可惜许。两头三面又恁^8□去。不卖弄）天大将军最是真。摧荡京廿障与庆快提持百福救穷贫（稽首观世萨埵内秘正法明。有来由无巴鼻）大众要会者个大机大用^8□（我若向畜生自得大智慧。我若向饿鬼饿鬼自饱满）卓□杖云。看看巍巍堂堂。炜炜煌煌。四海九州威风凛凛（紫金光聚照山河。天上人间意气多。宝明空海湛死生旋澓之波。大寂定门融今古去来之相）。
    材木采用归谢普请并善源云和尚（重赏下必有勇夫。单醪投川。以可使三军告捷）上堂。拈□杖云。万仞峰前千涧底。者边那边择良材（公输之云梯。武侯之木牛。纯化既敷。则牵土宅心。义风已畅。则遐方企踵）斧头用得诸人力。集此大成相呼回。正与^8□时作^8□生（汲溪洗足先须坐。炉有茶煎与芋煨）卓□杖一下云。行到水穷处。坐看云起时（此语为慈悲。故有落草之谈）。
    上堂。蓦横□杖举。肇法师云。近而不可见者物性耳（若有所见是物非自佛性。若见诸相非相即见如来）卓□杖云。者个是宝山□杖子。阿那个是物性（经曰。如来日见佛性。又云。眼见佛性即是菩萨人。作^8□生目见佛性）又卓□杖云。一槌两当盖覆将来（穿花蛱蝶深深见。点水蜻蜓□□飞）。
    宗持禅尼逆修拈香。当阳突出迥脱根尘（是什^8□。座上无和尚。目前无某甲）薰天炙地举体全真（山河石壁无能障。恒沙世界在其中）乃佛乃祖由他出气。衲僧巴鼻从此方亲（点检看来。不直半文钱）况是宗持大姊借山僧手拈出（铁丸无缝罅。何处挟手）等闲一见便见。自然一得永得。感生生正果。结世世正因（若一见便见。终打失。若一得永得。非正因。何故从门入者不是家珍）馥郁香风清遍界。霭然和气恰如春（八角磨盘空里走。金毛狮子变成狗）。
    除夜小参。年穷岁尽黑漆桶里盛墨汁（天寒人寒。针头削铁。鹭股割肉。生蛇入竹筒。盲龟入空谷）交头结尾。半夜乌鸡飞上天（穷则变变则通。理尽词穷伎亦穷。凤离金网鹤脱笼）所以师僧家自从空劫已前威音那畔。一日日未尝逐一日。一时时未尝随一时（乾坤失色。日月藏光。阴阳不到处。一片好风光）墙壁瓦砾露柱灯笼（酥酪醒醐搅为一味。瓶盘钗钏镕成一金。草木国土悉皆成佛）背后面前真珠灿烂（山河大地万象森罗。醯鸡螫虻草芥人畜。一一放大光明。一一壁立万仞）虽然如是。今夜与诸人分岁。其中为国一句作^8□生。击拂子云。村里尽好躯傩来年定是熟年（笙歌丛里贺年朝。锦绣筵中开寿域）。
    复举。香林因僧问。万顷荒田是谁为主（欲得亲切。莫将问来问。问在答处答在问处）林云。看看腊月尽（今岁今宵去。明年明日来。来朝定是大年朝）师云。山僧不然。若有人发此问。便答他道。昨日相见人（是凡是圣。唯许老胡知。不许老胡会）忽问是何人。劈口便掴（在前忽焉在后。陷人坑子年年满）。
    正旦上堂。僧间。年年是好年。日日是好日。正与^8□时请师祝圣。师云。万年松下有茯苓。进云。恁^8□则万民乐业唱讴歌。师云。好音在耳人皆闻。进云。记得。僧问古德。新年头还有佛法也无意在那里。师云。舌头无骨。进云。德云。元正启祚万物咸新。的当也无。师云。藕丝孔里骑大鹏。进云。只如古人只对如何辨别去。师云风暖鸟声碎。进云。一句了然超百亿。师云。当嫌千口少。进云。非但学人四众咸沾恩。便礼拜。师云。也何妨。
    乃云。今朝大年朝。东廊下相贺。西廊下相贺（礼非玉帛不露。乐非钟□不传。万国衣冠拜冕旒）唤作佛法底。拂子与他点头（譬如翻绵机。背面共是花。有一人。在孤峰顶上无出身之路）唤作世法底。□杖与他点头（两镜相对。中心无影像。有一人。在十字街头又无向背）且道。诸人孰与阿那个点头（双剑倚空飞。若把西湖。比西施。淡妆浓抹两相宜）若于此会得。便解山僧适来道个个道体起居万福（截腋出羽嚼饭喂儿。怪哉国师儿孙弥漫天下）。
    二月旦为出材木劝下大众上堂。梅腮柳面吐香竞荣。春山春水湛绿叠蓝（江国功春风吹不起。鹧鸪鸣在深花里。春色恼人眠不得）衲子清兴。时哉时哉（若是明眼衲僧。不吃者般茶饭）许你。始随芳草去。又须后逐落花回（寰中天子敕。塞外将军令。法王法令。谁敢违犯）忽回来时如何（解行缠洗足。随例吃菜根）个个万福万福（个个千劳万倦。路遥知马力。岁久识人心）侍者急手点将个好茶来（看席打令。慈父不能爱无益之子。仁君不能畜无用之臣）。
    佛生日上堂。僧问。青春已去朱夏初临。瞿昙今日降生。此是现成底。请师别举扬。师云。铁丸无缝罅。进云。二月十五不曾灭。因甚鹤林中示双趺。师云。天上星地下木。僧云。四月八日上曾生。为甚九龙吐水灌沐金躯。师云。九九八十一。僧云。指天指地。道天上天下唯我独尊^8□。师云。芍药花开菩萨面。僧云。云门云。我当时若见一棒打杀与狗子吃却。意旨作^8□生。师云。因邪打正。僧云。雪窦云。我若见便与掀倒禅床。意在那里。师云。把手相共上高峰。僧云。二大老和处是同是别。师云。南山起云。北山下雨。僧云。上来一蒙指示。向上宗乘事又如何。师便喝。
    乃拈□杖卓一下云。净法界身（癞马系枯桩。黑牛卧死水）掌天□地。本无出没。种瓜得瓜（陷人坑子年年满。湛湛黑暗深坑。实可怖畏）便恁^8□领去。报恩有分（若恁^8□会。佛法大衰减。若复不恁^8□会。真风乍坠地）其如未然。二龙温凉水。谁知。远烟浪别有好思量。怒蹇之频不骋千里之路。燕雀之畴不奋六翮之用）。
    结夏小参。僧问。绿暗红稀孟夏渐热。应即一句顾闻提唱。师云。薰风自南来殿阁生微凉。僧云。禁足安居。谁似我挂角。ＴＲ羊不露踪。师云。有路可上高人更行。僧云。朝到西天暮归东土。是什^8□人分上事。师云。是安居底人分上事。僧云。恁^8□则。一声黄鸟青山外占断风光作主人。师云。那里得与^8□地。僧云。松源有三句。许咨参也无。师云。何妨问将来。僧云。大力量人因甚抬脚不起。师云。草鞋和露重。僧云。开口因甚不在舌头上。师云。不见牙齿一具骨。僧云。明眼衲僧因甚脚跟下红丝线不断。师云。脚头也脚底。僧云。学人今夜小出大遇。便礼拜。师云。向人作^8□生举。
    乃云。西天严规东土严令（添一句也不得。灭一句也不得）齐要知有个^8□利汉大坐当轩底事（凡圣同居。龙蛇混杂。谁家灶里火无烟）克得此事。三月安居。九旬禁足。天覆不得。地载不能（此是衲僧家寻常茶饭。狮子不食鸥残。快鹰那打卧兔）日用四威仪中全坐声色堆上。专做声色堆主宰（天上天下唯我独尊。南瞻部州展钵。西瞿耶尼吃饭）个中有领览都堕魔界（入佛界易。入魔界难）所以道。以大圆为为我伽蓝（遍现该沙界。收摄归微尘）身心安居平等性智（大象不游兔径。玉兔岂栖蟾影）瞥喜瞥嗔无理会。新罗夜半日头明（佛殿里烧香。山门头合掌。达磨不来东土。一祖不行西天）虽然如是。诸人切忌刺脑入胶盆（手把白玉鞭。骊珠尽击碎）何故。良久云。绿树阴浓夏日长。楼台倒影入池塘（俯据潜龙之渊。仰荫栖凤之林）。
    复举德山小参不答话有问话者三十棒公案（见直木不可以为轮。曲者不可以为桶）师拈云。尽谓开口即错。动舌即乖。殊不知。九曲黄河混底流（犹绊良骥之足而责以千里之任。槛猿猴之势。而望其巧捷之能）。
    次日上堂。僧问。西天旧令东土共遵。诸方依样画葫芦。龙宝门下标格作^8□生。师云。莫孤负山僧。进云。绿水青山。元来安居。露柱灯龙。终日禁足。衲僧家因甚别立规矩。师云。严师出好弟子。进云。恁^8□。则行到水穷处。坐看云起时。师云。更须子细。进云。记得。干峰示众云。法身有三种病二种光。须是一一透得始解稳坐地意在那里。师云。缅想会里有人。进云。云门便出众云。庵内人为什^8□不见庵外事。意旨作^8□生。师云。果然。进云。峰呵呵大笑。又如何。师云。藏身无路。进云。门云。犹是学人疑处在。如何委愁。师云。有争臣则君不落不义。进云。古人底且置。作^8□生是正当今日法要。师云。水到渠成。
    乃卓□杖云。二千年前有此制（把定则黄绢幼妇。放行则外孙齑臼）四圣六凡。都不出者个（为我伽蓝尽十方中。容造化一禅床。山川草木或禽兽。都为参徒入面墙）二千年后攀其例（前事不忘。为后代元龟也）五湖衲子大家在者里（灵山河沙圣众。黄梅七百高僧。前三三后三三）又卓□杖云。出与不出在与不在。且喜静处娑婆诃（金针曾不露锋铓。惹得无丝玉线长）。
    五月旦上堂。僧问。松竹阴阴夏日长。好个时节请师提唱。师云。三十年后莫错商量。进云。恁^8□则黄鹤楼中吹玉管。江城五月落梅花。师云。人无远虑必有近忧。进云。只变大地作黄金。搅长河为酥酪。则不无和尚且道如何是向上宗乘事。师云。南斗七北斗八。进云。向下又作^8□生师云。金香炉下铁昆仑。进云。毕竟如何领略去。师云。阿你全舌去亦可。
    乃举。鼓山问新罗僧。上山来作什^8□（王者不却众庶。故能明其德）对云。礼拜和尚（一句合头语。万劫系驴橛）鼓山云。尽世不标向什^8□处礼拜（不劳再勘。一曲两曲无人会。雨过夜塘秋水深）对云。向不标处礼（蟭跳不出斗。弄泥团汉有何限）鼓山云。念你是新罗人。放你二十棒（石火光中分缁素。闪电机里辨端倪。师云。者僧若于尽世不标向什^8□处礼。作措着左右之势。拜得鼓山（惯战作家两虎斗死。一孤乘其敝。一金成万器。皆由匠者功）鼓山若于向不标处礼。亚身合掌。接得者僧二俱莽卤（握土成金易。变金作土却难。田有遗穗寡妇之利也。若论战个个立在转处）你师僧家有什^8□救处（却将锦样莺花地。变作元晖水墨图）以拂子击禅床一下便下座。
    端午上堂。僧问。今朝正是端午节。昔日善财采药来凭据如何领会。师云。放过一着。进云。将逢佳辰底莫不尽大地是药^8□。师云。何必。进云。恁^8□。则薰风自南来殿阁生微凉。师云。可谓诸侯避道。进云。记得。文殊当年出女子走不得意旨作^8□生。师云。云在岭头闲不彻。进云。下方罔明为甚却出得。师云。水流涧底太忙。进云。文殊为无神力罔明为有神力。师云。钓鱼船上谢三郎。进云。不行尊贵路争踏上头关。便礼拜。师喝云。且看脚下。
    乃云。结不用切菖蒲。刚不要挂灵符（善闭者无门键而不可开也。善结者无绳约而不可解也）衲僧家别在长处（家丑向外扬。临河而羡鱼。不如归家结网）消殒尽天下妖怪去（林中不卖薪。湖上不变鱼。以汤止沸。沸乃不止。诚知其本。去火而已）卓□杖云。头长三尺。知是谁相对。无语独足立（家无白泽图。有如此妖怪。者大小大妖怪。还着什^8□处。欲灭迹而走雪中拯溺者。而欲无濡）。
    上堂。僧问。绿树布阴浓。蔷薇吐晚香。正好看云亭下避暑处。赏佳景句请师提唱。师云。阎浮树下笑呵呵。进云。如无寒暑田地如何踏着师云。随坑落堑。进云。恁^8□则处处绿杨堪系马。师云。蹉过也不少。进云。记得古人道。大用现前不存轨则。如何是大用现前底时节。师云。勘破了也。进云。与^8□则可谓。随处作主立处皆真。师云。雪上加霜。进云。学人今日亲闻法要。如何保任。师云。疏田不贮水）。
    乃举。赵州因僧问。如何是赵上州（千闻不如一见。画西施之面美而不可说。规孟贲之目而不可畏君形者亡焉）州云。东门南门西门北门（是什^8□。山云蒸柱础润。茯苓掘兔丝死）僧云。不问这个（母贻于盲者镜。母予于躄者履。母赏於越人章甫。夜明帘外珠。痴人按剑立）州云。你问赵州（不劳再勘。树荷于山上。畜火于井中。操钩上山。揭斧入渊）师云。山僧然（只愿君王相顾意。临台几度画蛾眉（若有问如何是赵州。只向他道。石桥底来也未（失钱遭罪。楚王亡其猿而林木为之残。宋君亡其玉池中鱼为之殚）道不问这个便道。待下山去腋里汗出（牛蹄之涔无尺鲤。块阜之山无丈材）且道。与古人道底那个亲那个疏。请各辨别看（一老一不老。奚仲不能为逢蒙。造父不能为伯乐）。
    半夏上堂。僧问。山连嵩岭地近洛川。一机一境无不胜概。不涉唇吻如何通津。师云。心不负人。面无惭色。进云。九旬已过半。诸人自知时。当头与^8□时节。学人如何领略。师云。且过者边。进云。恁^8□。则杲日丽天清风匝地。师云。放下着。进云。僧问智门。莲花未出水时如何。门云。莲花。此意如何。师云。风吹不入。进云。僧云。出水后如何。门云。荷叶。又作^8□生。师云。水洒不着。进云。莲花出水与未出水。相去多少。师云。秦甸几人蹈着。
    乃云。半夏已前我为诸人隐。隐而弥露（党理不党情。世治则愚者不得独乱。世乱则智者不能独治）半夏已后我为诸人显。显而不露（两头毒蛇见者死。蜂虿螫指而神不能憺。蚊虻噆肤而知不能平）正当今日半夏。不隐不显。我为诸人说破（湖光迷翡翠。草色醉蜻蜓。鱼酒薄而邯郸园。宋羹疏而郑军夸）卓□杖一下云。六月已热五谷好熟（十年归不得忘却来时路。天下物莫凶于鸡毒。然而良医橐而藏之）寺庄等赐公据。上堂。拈□杖云。自家田地触处全彰（山河并大地全露法王身。湿之至也莫见其形而炭已重矣。凤之至也莫见其象而木先动矣）公验一回得入手。百劫千生不曾荒（如人饮水。冷暖自知乞火不若取燧。寄汲不若凿井）正与^8□时作^8□生卓□杖云。皇风与祖风镇扇。帝道与佛道遐昌（一愿皇帝万岁。二愿群臣千秋。皇风永扇。帝道遐昌。佛日增辉。法轮常转）又卓一下便下座。
    重九上堂。茱萸带露。金菊发花（金针曾不露锋铓。惹得无丝玉线长。现成公案不隔一丝毫）大用现前不存轨则（遍界乾坤皆失色。须弥倒卓半空中）诸禅德若识个中意。南山东篱一家家（琉璃阶上布赤砂。码瑙盘中撒真珠。孔门弟子无人识。碧眼有僧笑点头）。
    二月旦上堂。拈□杖云。云霁千山绿正浓。梅腮柳面转纵容（美如西施离金阙。娇似扬妃倚玉楼）为君拟报个中意（九尾野狐多变态。金毛师子解转身）幽鸟喃喃入乱峰（寒山路无人到。基能行称十号。子细看何相好）卓□杖一下。
    佛涅槃上堂僧问。满街杨柳绿丝烟。画出长安二月天。应节一句请师提唱。师云。寥寥天地间独立望何极。僧云。瞿昙今日入般涅槃。未审向什^8□处云。师云。向人人鼻孔里去。还觉^8□。僧云。恁^8□则哭底便是笑底便是。师云。将谓。你是不领话。僧云。若谓我灭度非我弟子。若谓我不灭度亦非我弟子。意旨作^8□生。师云。黄河点鱼。僧云。不因今日节。余日实难逢。便礼拜。师云。向后向人莫错举。
    乃横按□杖云。双趺出椁事难亲（不恨会人稀。只为知音寡。细雨洒花千点泪。淡烟笼竹一堆愁）有也累人无累人（牛饮水成乳。蛇饮水成毒。若得个中意。纵横处处通）瞻部州中休不得。年年二月费萍苹（参天荆^8□横官路。那个行人不挂衣。咸池承云九韶六英人之所乐。鸟兽闻之惊）喝一喝。掷下□杖下座。
    龙翔正眼二塔主至。上堂。宝山有一句子（五指更弹。不若卷手一挃。莺逢春暖歌声滑。人遇时平笑脸开。只许人听不许人举（醉来黑漆屏风上。草写卢同日蚀诗。宁百刺以针无一刺以刀。宁一引重无久持轻）已是许人听因甚不许人举（寸步却成千里隔。纷纷多在半途中鬻棺者欲民之疾病也。畜粟者欲岁之荒饥也）击拂子云。辨龙蛇眼俱正擒虎兕机也全（漆不厌黑。粉不厌白。丙子受制。则举贤良赏有功立封侯出贷财）。
    上堂。卓□杖云。百亿须弥百亿日月恒沙诸佛恒沙国土尽在□杖头上（休家丑向外扬。三千里外谨莫举。自屎不觉臭）诸人见得。不妨一生参学事了毕（诸人若见得。到死钝置杀自己。蚕食而不饮。蝉饮而不食。蜉蝣不饮不食）其如未然。开眼瞌睡（落花只为随流去。便有寻芳拾翠人）又卓一下下座。
    四月旦上堂。拈□杖云。此事无去来。因甚昨日春去今朝夏来（将谓。黄连甜似蜜谁知蜜苦似黄连。言甘者其心必苦）迄乎道物性住一世（吾道一以贯之。天地一指万物一马。肇公也是盲龟入空谷（甚减人斤两。又是一千年桃核）衲僧家牙如剑树口似血盆（翻铁面皮爷亦不行知。狼毒肝肠生铁面目）到者里作^8□生道着（万古业风吹不尽。又随月色过罗浮）若无人道着。以□杖画一画云。喜（越舲蜀艇不能无水而浮。画生者类父。夜生者似母）。
    结夏上堂。僧问。今日是结制。结底是何物。师云。猛虎当路坐。僧云。恁^8□则官池水深看云亭高。师云。吾常于此切。僧云。只将老师两句子布施七十员禅佛。师云。只有阿你吞吐不下。
    乃云。是个水牯牛（牯牛何处得来。你又谁家儿。叱叱叱。者畜生）山边水边赖自无事（莫将有事为无事。往往事从无事生。打去。叱叱叱）今日无端逗入栏里。鼻贯索头全在别人手里（牛来山中。草足水足。牛出山中。东触西触）要行也不能。要卧也不能。才拟恣情痛加鞭策道。叱者畜生（朝打三千暮打八百。蹄健吟身瘦力强贯索危）鸣咿鸣只可自知。击拂子一下（老你牧牛法。捉则逸放则随叱）。
    上堂。卓□杖云。人情若似者个。孔丘打杀颜回（有大略者。不可责以捷巧。有小智者。不可任以大义）道情若似者个。达磨失却少林（晋楚失其富。贲育失其勇。虽然与^8□。更须子细）便下座。
   端午上堂僧问。文殊小男为谁要药。师云。古佛庙前自颠蹶。进云。善财童子采来何草。师云。无根满地无叶普天。进云。父子得便处千古遭检点。师云。你有老成之势。
    乃云。端午天中节。不用咒土书壁（咒土书壁可爱可敬。直下是不可指东画西）只以一神咒消殒一切妖怪除却佛病祖病（者一怪。尤难遗除。掘上深埋卖多端。则贫工多技则穷）且道。是那个神咒（美食不中饱人吃。鱼人身善制冠。妻善织履。往徒於越而大困穷。以其所修而游不用之乡）便振威一喝。
    上堂。举。三祖云。一即一切一切即一（如大火聚。如热铁橛。如狮子吼。如象王鼻。如鸩鸟尾。似恶上虎牙）蓦拈□杖云。三祖大师在非非想天。掷下一个木□子。邓诸人眼睛（荷尽已无擎两盖。菊残犹有傲霜枝。戊子受制。则养老鳏寡。行籽鬻施恩泽）忽尔下来旋转舞蹈（不识庐山真面目。只缘身在此山中）恰如独乐（毗婆尸佛早留心。直到而今未得妙）而见诸人不见不知（莫嫌襟上斑斑色。是妾灯前滴泪缝）高声唱云。龟毛长三尺兔角长七尺（梦中射落蟭螟窠。开眼看来为无缝罅）卓□杖一下云。参。
    上堂。横按□杖举芭蕉示众云。你有□杖子我与你□杖子（莺逢春暖歌声滑。人遇时平笑脸开。母在一子寒）你无□杖子。我夺你□杖子。桃花满地春将半。杜宇催归月过三。母去三子寒）拈云。芭蕉与夺不与。只是擒纵未在（白鹭下田千点雪。黄莺上树一枝花。积羽沉船群轻折轴）山僧寻常向皴皴鳞鳞地。要出人犹不救得一半在（伏乞和尚休出人。瞎汉谁在千尺井中）岂况吐出山形边事。太远之远矣（修胫者使之跖钁。强背者使之负土。眇者使之准。伛者使之涂）卓□杖一下。
    解夏上堂。僧问。三能鼓罢。四众临筵。好个时节请闻举扬。师云。昆仑嚼生铁。进云。九旬期已满。衲僧脚头阔。正当恁^8□时如何是自恣一句。师云。楖栗横担不顾人。直入千峰万峰去。进云。记得。洞山云。秋初夏末直须向万里无寸草处去。意旨如何。师云。步步清风起。进云。石霜云。出门便是草。又作^8□生。师云。草鞋和露重。进云。和尚恁^8□答话为是与古人出气。为复与古人雪屈。师云。平芜尽处是青山。进云。与^8□。则一言无别路。万世尽同归。师云。傍观有分。进云。只将老师四五转话。甘当九夏赏劳之功。便礼拜。师云。可谓。南北东西皆可可。
    乃举。翠岩夏末示徒一夏已来。为兄弟东说西话（东家母死。其子哭之不哀。西家子见之。返谓其母曰。社何爱速死吾必悲哭社。夫欲其母之死。者虽死亦不能悲哭矣）看。翠岩眉毛在^8□（谓学不暇者。虽暇亦不能学矣）保福云。作贼人心虚（矢疾不过二里也。步之迟百舍不休。千里可致）长庆云。生也（画随灰月运阙。鲸鱼死而彗星出）云门云。关（既往不咎）师云三大老俱出只手扶树翠岩家风（狂者东走逐者亦东走。走同而所以走则异。溺者入水拯者亦入水。入水同而所以入水者则异）龙宝今夏不为兄弟说话（树密猿声响。波澄雁影深）看眉毛如箭簳长数寸只是缺人觑破（任他。沧海变终不与君通。把定则黄绢幼妇。放行则外孙齑臼）虽然如是。落霞与孤鹜齐飞。秋水共长天一色（击碎骊龙领下珠。敲出凤凰五色髓。犹削足而适履杀头而便冠）。
    八月旦上堂。拈□杖云。向上一路千圣不传（向上一路头头显露。山生金反自刻。木生蠹反自食。人生事反自贼）八月初一龙宝山前（猛虎不顾机上肉。洪炉岂铸囊中锥。狸执鼠而不可脱庭者为搏鸡也）卓□杖下座。
    中秋上堂。举。长沙与仰山玩月次。仰山指月云。人人尽有这个。只是用不得（文殊提起杀人刀。净名抽出活人剑。以磁石之能连铁也。而求其引瓦则难）长沙云。恰倩你用那（一文一武偶相逢。说尽英雄各不同）山云。你试用看（物不震不发。士不激不勇长沙一蹈蹈倒（可惜许。蹈入他陷阱。贼是小人智过君子）仰山起来云。你大似个大虫（乱不极则治不形杀人须见血）师云。仰山起来道果然用不得。见尽长沙□脚不起（智人之明鉴。佛法之至论。治国者若耨田。去害苗者而已）虽然恁^8□。月到中秋满风从八月凉（夫能杀者鬼神莫知。蠹啄剖梁柱。蚊虻走牛羊）击拂子一下。
    九月旦因太上法皇惠种种剪釆上堂。举须菩提岩中晏坐（天堂地狱元是幻生死涅槃犹如昨梦上无片瓦盖头下无寸土立足）帝释雨花话（好雪片片不落别处。不风流处也风流）师云。天帝释雨花动地与太上法皇惠此花是同是别（欲知两段。元是一空。珊瑚枕上两行泪。半是思君半恨君）若谓别眼里无筋（别别。雪埋庭柏。冰锁偃溪）若谓同其意作^8□生（同。法出奸生。事久多变）良久云。住住。秋色登平枫叶序。西风转冷草花天（错。果然。点）击拂子一下。
    重阳上堂。采菊东篱下。悠然见南山（大阴治秋则欲修德缮兵）靖节阿辘辘处。作衲僧一重关（不许夜行投明须到）且道。他是俗汉陋韵。为甚作衲僧一重关（富与贵是人之所欲也。贫与贱是人之所恶也。暗穿王线密度金针）喝一喝云。参。
    上堂。山僧即今在须弥顶上说法（未是分外事。美食不中饱人吃。休担水卖河头）诸人也是在铁轮峰顶听法（犹是衲僧。家常茶饭。若是明眼衲僧。不吃者般茶饭）坐底立底宾主历然还会^8□（只许老胡知。不许老胡会。会与不会。都来是错）会得尽十方界乾坤大地在诸人眼睫上放大光明（灯笼跳入露柱。佛殿走出山门）其如未然。树顶花山颜醉（紫罗帐里撒真珠。知者正知是宾。击拂子一下。
    开炉上堂。举赵州示众云。三十年前南方火炉头。有个无宾主话。直至而今无人举着（锦心绣口向人倾。通身红烂火里看）师云。赵老面皮厚三寸。要须炙手助热。其如炉下似春何（天荒地老无青眼。万仞龙门锁黑云）直饶而今有人举着。方知。三个枯柴品字烧（昔人既乘白云去。此地空余黄鹤楼。黄鹤一去又不返。白云千岁空悠悠）
    上堂。一句去。一句来（一种春风有两般。南枝向暖北枝寒）庆快你一平生（龙得水时添意气。虎靠山处长威狞）忽然倾湫倒嶽。入那里出那里（白云堆里不见白云。流水声中不闻流水。左顾无瑕。右眄已老）昨夜三更失却牛。天晓起来失却火（铁狗吠开岩上月。泥牛触破岭头云。和盘托出夜明珠）卓□杖一下。
    上堂。举。盘山云。向上一路千圣不传（下气怡色柔声以谏。渔翁睡重春潭阔。白鸟不飞舟自横）慈明云。向上一路千圣不然（吴子曰。凡制国治军必教之以礼。励之以义。使有□）师云。二大老只解鬼争漆桶（孔子曰。众恶之必察焉。众好之必察焉）山僧便道。向上一路千圣齐行（短裤长衫白苎巾。咿咿月下急推轮。洛阳路上相逢着。悉是经商卖买人）。

槐安国语卷四
_
槐安国语卷五

          

龙宝开山语录中颂古评唱

    鹄林评曰。颂古行世尚矣。汾阳者为之氓水。雪宝者为之楚江。及流到夹山灵泉。有下语有评唱。洋洋焉渺渺乎。海若恐走。冯夷遁窜。千波万浪谁测其涯际。旧参透关底上士。一见如蛟龙领云雨。默照自了瞎徒。才见之则似猕猴恐鲸波。是此荆^8□透过上士圆顿菩萨家常。而非所以为瞎证相似禅徒小果败种部属设者矣。昔佛果和尚曰。颂古绕路说禅者也。予窃谓。不然。颂古崄路说禅者也。
何故。呜呼禅乎禅乎。如何得说着去。才拟议则电转星飞。用绕路为什^8□。夫颂古摧未证谓证幔幢之金锤。辨未透已透邪正之古鉴。令参玄士深尽渊源之宝器也。衲子若透过其话底。见其颂如万里异乡见妻子面。透过其颂底。见其话似振锡登故国途。未透底士。不透过其话故。见其颂如闻波斯谵语。不透过其颂故。见其话似猫儿见钱。须知颂古极不容易。其残忍刻剥。如恶虎牙如毒龙爪如鸩鸟尾似象王鼻。话头与倾古并立为万仞两重关锁。令默照相似禅徒进不得退不得伎尽词穷心死意消乍豁开透关正眼之至要。于禅门不可缺少者也。鸡呜狗吠犯夜行底胡乱瞎流。试进一步。更有老吏切齿守门禅。
    垂示曰。未离兜率。烁迦罗圣眼贯照十方刹。未出母胎。陵频伽仙音透彻三千界。蹈断三有之缠缚如香象断蛛丝。唾掷五印之富贵似金鲸裂淦网。其神游无碍。摧伏象于指头追降火龙于钵中。敷演五时之玄颐利济六趣之牢狱。此是何人游履。看取龙宝之葛藤。
    举。净居于窗牖中叉手。六爻未动。一气潜回。唤回枕上三更梦引动江南万斛愁。二千年来祸檗子只在此一举。夫作难而七庙随。陈涉瓮牖绳枢之子迁徒之徒也。材能不及中庸。
    证曰。太子出家端由。诸经从纷絮。据佛本行经曰。太子时从东门出游。作瓶天子化作一老弊人。极大丑陋。问驭者曰。是独一家法如是。报曰。切世间皆有此法。太子惨然。又一日从南门出。见一病人。卧粪秽中宛转呻唤不能起。悲切酸楚不忍闻见。太子一时见一死尸。众人舆行。无量亲眷泣哭椎胸拍头。太子见大惨惧。太子异时从北门出。见有一人剃除须发着僧伽梨祖右肩手执锡杖左掌擎钵而徐行。驭者言。是出家人。常行善法受愍众生离生死。太子即尊信。出家人即说偈曰。观见世间是灭法。欲求无尽涅槃。怨亲已作平等心。不行世间欲等事。随依山林及树下。或复居冢间露也。舍于一切诸有为谛观真如。乞食活。从此太子深欣求出家。王使婆罗门子优陀夷谏晓止出家。又据经曰。见四等事心有悲喜。是夜有一天人名曰净居。于窗牖中叉手言。出家时至。可惜此时太子大喝一声命侍臣摈出城门外不。受此天人欺谩。乍登转轮圣位永保五印富贵。免得令净饭耶输俱夷娇昙弥等诸释惹彻骨悲泣。何故。卓□杖曰。我常住于此常说法教化无数亿众生。
    玉□鉴月不期秋。（壶中自有佳山水。终不重寻五老峰。阴阳不到处。一片好风光。）夜静方知波浪别。（无差别平等不顺佛法。恶平等故。无平等差别不顺佛法。恶差别故。剑为不平离宝匣。药依疗病出金瓯。）从此相逢路似迷。（十年归不得。忘却来时路。失晓老婆逢。古镜。分明觌面更无真。休更迷头还认影。）崔嵬檀特硬如铁。（八角磨盘空里走。铁山当面势崔嵬。出无门入无户。旷劫无明当下灰。）
    评曰。离太子始在净饭王之宫中与耶榆俱夷等妃缤昼夜欢娱。内鉴冷然。照融十方于双眼前贯通三世于一念子。广大圆明豁达虚凝。无涅槃可求故不期成正觉。无众生可度故不假转法轮。所以言。天□鉴月不期秋。第二句演自如来本觉内证发无缘大慈正位不取证之玄旨。夜静方知者。虽所谓实际理也不受一尘真如法界无自无他。随缘差别幻境上。有生死有涅槃。有凡有圣。有升沉。流转常没苦轮如旋火。无明常夜羁锁过铁网。非大慈喜巧愿轮。谁救此患杂。波浪别者。指生死千差苦域者也。所以言。夜静方知波浪别。太子既随净居奖臾舍久远实成内秘。离娑婆即寂光家舍入下化众生愿海。鞭旷劫不变愿轮行方便有余化行。恰齐初发心地行人迷倒昏愚住相有为区日夜求道者。所以道从此相逢路似迷。太子既入檀特山拾薪汲水苦修炼行。次入雪山端坐六年皮骨连立芦芽穿膝。千辛万苦体裁难信难解秘诀。而我弟子大阿罗汉不能解此义。底玄旨也。梵释诸天魔罗波旬部类不能曾梦见。若人得一回见得。许你亲彻见如来微密内证。所以言崔嵬檀特硬如铁。此颂极绝妙好辞卓拔古今。绝类离伦。此是龙宝大士五条桥边二十年切磋琢磨光辉。可惜不使明觉一见此颂。若一见则必寒毛卓竖去。何故。君子可八。
    垂示曰。昔东印土国王请二十七祖般若多罗尊者齐次。齐次。王问曰。尊者何不看经祖云。贫道入息不居阴界。出息不涉万缘。常转如是经百千万亿卷。王便礼拜。顾是祖师暂时^8□机善巧也。岂特以不居阴界不涉万缘为如是经者哉。不信请看取下文。
    举。尔时迦叶告诸比丘。佛已荼毗。寰中天子敕。塞外将军令。兵随印转。将逐符行。金刚舍利非我等事。舍利有无我事。我事有无舍利。我等宜当结集正法无令断绝。当门不用栽荆^8□。后代儿孙惹着衣。白昼成群入荆^8□。
    评曰。珠林曰。广明结集。具有四时。第一依智度金刚仙三论。如来在此铁围山外共文殊师利及十方诸佛结集大乘法藏。第二依菩萨处胎经及四分律等。如来初入涅槃始历七日。大迦叶共五百阿罗汉令到十方世界召得八亿八千众共为集三藏。第三依智度论。如来入涅槃后至夏安居初十五日。大迦叶共千罗汉在王舍城结集三藏。第四依四分律。如来入涅槃后一百年内。为跋阇子擅行十事。大迦叶共七百罗汉在毗舍离城结集三藏。今龙宝师依第二处胎经与四分律颂。
    列三折半信何通。头头显露物物全真。回首白云眼力空。一步还成千里隔。鸡足峰前未归去。客路如天远。侯门似海深。多罗叶上动悲风。泉涸时鱼相共处陆。相呴以湿相濡以沫。
    评曰。列三析半者。展演开敷纵横罗列之义也。言世尊既薪尽火灭后。尊者迦叶新结集正法。于此有五千四十经卷。顿渐秘密不定半满权宝金文粲然现出。梵释诸天大欢踊。天龙八部各保护。可谓挑宝炬于暗衢洒甘露于荒早。虽二千年前昔漏金口辩澜。二千年后今尝醍醐妙味。皆是依毕波窟中龟氏一举锡。浇季末代庆幸不可如之矣。特有龙宝开祖以不为足。何故。从虽贝叶金文大敷演大展开。犹是不出能见所见。总落读诵书写解说手。岂足去结集如来正法哉。兹有一枚金文。容十法界不为广。收归邻虚不为陜。山河大地万象森罗湿胎卵化有情非情束以为一片无字经。不特结集不假翻译。以一气为笔。以造化为纸。以阴阳为金轴。以大虚为缥帙。佛祖说不得。魔外破不能。情量泯消息断。所以道更列三析半信何通。三世如来入得此经成无上正等正觉。历代祖师彻见此经发得正法眼藏涅槃妙心。得之者名佛祖圣贤。失之者言六趣众生。此经才现出时。上下四维三世今全不见有纤毫。空寥寥虚豁豁。初信楞严所谓。净极光通达寂照含虚空。却来观世间犹似梦中事。是故道回首白云眼力空。昔迦叶尊者持如来付嘱袈裟入难足山盘石中。恰如入耎泥。以待弥勒下生。是故鸡足即指迦叶尊者也。迦叶既首众。故言鸡足则毕波罗窟里结集会上八百八万大众同时共举。譬似引大网则众目共来。贝多罗者树名也。其叶广长其色光润。诸国无不釆用。言如是微妙不思议大经典。上透彻霄汉下通贯黄泉。无内外无边表。虽外道双眸贯五天。终窥不得。虽世尊双眼通三世全睹破不能。寥寥焉廓廓尔。全是如来清净全身而不离当处常湛然者夫此秘经乎。而多少大阿罗汉终身不入得。故空执八教说相五时遗韵以为如来正法眼藏。不去来处见去来相。不生灭地怀生灭悲。换手槌胸悲泣懊恼尽言。世尊既灭度。金刚舍利非我等任。不如结集正法以留末代。是即是。唯恨以鱼目为明珠。所以言多罗叶上动悲风。
    垂示曰。见齐师则灭师半德见过师正堪传授。古诸圣资常求有超师作。师常要得跨灶子。须知驱一牛则得万牛富贵。夺一食则免万劫饥扬。所以道吾党直者异于是。父为子隐子为父隐矣。何人具此手脚。祖祖皆然。就中青原父子其尤者也。^8□。
    举。行思禅师问希迁云。汝什^8□处来（谈笑座中潜置鸩毒。云曹溪来。蛇出一寸知其大与小。人出一言知其长与短）思乃举拂子云。曹溪还有这个^8□。垂丝千尺意在深潭。云。非但曹溪西天亦无。大凡人不信邪。则邪无从生。
    思云。子莫曾到西天否。竿头丝线任君弄。不犯清波心自异。云。若到即有也。前头打着。后头打不着。思云。未在更道。养子知父慈。云。和尚也须道取一半。莫全靠学人。破镜鸟机动俗食母。思云。不辞向汝道。恐已后无人承当。清之为明。杯水见眸子。浊之为暗。河水不见大山。
    评曰。石头希迁禅师嗣法于青原行思禅师。天宝间结庵于衡岳盘石上。故以石头称。与江西马大师并化。江西湖南之间令衲子奔驰。于此世有江湖云水名。师为沙弥时参曹溪六祖大师。随祖遗命遂见青原。原见其来即问。汝什^8□处来。云。曹溪来。思乃举拂子云。曹溪还有这个^8□。^8□。袖里金锤劈面来。青原父子唱和之间。全虽无胜败。青原暗头打。石头明头打。思云。子莫曾到西天否。此语似杀人犹欲见血。迁云。若到即有也。临危不变正是丈夫儿。思云。未在更道。此语虽喦下风生虎弄儿。毕竟有截腋出羽心。迁云。和尚也须道取一半。莫全靠学人。往往言似夺贼枪杀贼。殊不知少有子细。思云。不辞向汝道。恐已后无人承当。此语极难信难解。莫作容易看。谁知石女木人丧身失命。泥牛木马劈腹剜心。何以为验。不辞向汝道。恐 已后无人承当。
    明暗双双绝对。扬。两镜互相照。中心无影像。愁人未说断愁肠。欲知无限伤春意。尽在停针不语时。金毛狮子解踞地。乾坤失色日月吞光。晋楚失其富贲育失其勇。冤苦苍天又一场。倾尽此时意。三更过孟津。
    评曰。青原父子相见唱拍鼓舞之间。明头有暗。不可以暗相见。暗头有明。不可以明相见。头头无取舍。处处无向背。鬼神不得测。魔外不能窥。似两镜相照中心无影像。所以有暗双双绝对扬。父子情想相通志气相投。恰如愁人与愁人陜路相逢未交片言目击间中肠先回转。何故。彼未语先察我愁思无所措。我亦未语知彼忧怀无所遣故。祖庭亦如是。透过底上士一见互无余蕴。所以道愁人未说断愁肠。作^8□生是踞地狮子。谓青原底乎。为石头底乎。国师到此大有工夫。后学初机不可莽卤去。青原曰。未在更道。此时倾尽心肠吐。出肝胆。更道者什^8□而恁^8□逼拶将来。恰似压枯骨欲搦汁者。迁云。和尚亦须道取一半。往往言有虎生三日食牛机。予谓。大不然。非旧参上士不能容易见彻。思云。不辞向汝道。恐已后无人承当。是此一语实是可参究难处也。诸方往往言似以己不欲施人者。殊不知者个即是曹源一滴毒波浪碎见泥暗衢之恶手脚。所谓佛佛要机祖祖机要者欤。只恨此道今人弃如土。
    垂示曰。活句下荐得永劫不忘。死句下荐得自救不了。活句总在人。莫向语句卜度。譬如刀兵灾人。竹木瓦石任手拈来忽化作戈戟。透关上士亦然。阴机横说竖谈无不活句。透关向上宗师却在什^8□处。
    举。僧问大随。劫火洞然大千俱坏。未审这个坏不坏。欲得亲切。莫将问来问。问在答处。答在问处。随云。坏听雨寒更尽。开门落叶多。僧云。与^8□则随他去也。恰如矮子见戏随人上下。随云。随他去。湘潭云尽暮山出。巴蜀雪消春水来。
    评曰。大随真和尚嗣法于大安禅师。初在沩山会里作火头。一日为山问曰。子在者里者数年。亦不解致问来看如何。随云。令某甲问个什^8□即得。山云。子便不会。问如何是佛。随以手掩沩山口。山云。你已后觅个扫地人也无。后住大随。僧问。劫火洞然大千俱坏。未审这个坏不坏。劫火者即三灾坏劫大火也。劫灭尽时。无间地狱余焰逆上到四禅天。三千大千总为空穴。者僧荷负一片所见来问。者个坏不坏。是云验主问。者僧意谓。辨道上士横参竖参。到理尽词穷处一点冷焰忽然迸出时。上下四维十方法界天堂地狱秽土净刹。空荡荡地虚豁豁地。不残毫厘不留纤尘。正与^8□时。者个坏不坏。若言不坏见个什^8□。若言坏顽空无记。暗头亦道不得。明头亦道不得。欲令大随总开口中不得如何。大随活人境界有转身自在受用。恬然答曰。坏。僧云。与^8□则随他去也。可惜许。谓随语生解者乎。抑又为欲见尽大随者乎。大随云。随他去。此语极最妙最玄。是故唐景遵题大随塔曰。一句随他语。千山走衲僧。蛩寒鸣砌叶。鬼夜礼龛塔。试问。大随云。随他去。是什^8□道理。
    劫火随他唤不回。才拟议燎却面门。铁火团圞尽十方。远离西蜀去还来。游宴中有鸩毒。谈笑中有戈矛。堂奥中有虎豹。邻巷中有戎狄。大千总等者僧眼。虽是死蛇解弄又活。点铁成金易。点金成土还复杂。古佛光中笑口开。谁谓秤尺平。直中还有曲。谁谓物理齐。种麻还得栗。
    评曰。大随云。随他去。试道。是说甚^8□道理。一代藏经诠注不及。明眼衲僧摸索不着。拟议则头脑涂地。快鹰趁不及。千牛拽不回。所以道劫火随往舒州投子山举似前话。投子焚香礼拜云。西蜀有古佛出世。你且速回。其僧复回到大随。随既迁化。雪宝有颂曰。可怜一句随他语。万里区区独往还。似国师与雪宝一模脱出。是故道远离西蜀去还来。今时诸方宗师天下禅流。陷坠诸相非相空谷。??入我法二空尘坑。尽言尽大地是沙门一只眼。是则是可惜许。此谓是地不脱底痴人。所以不能解大随说话。寔等者僧眼。古佛光中者。谓透关正眼向上人行履也。言其僧到投子举前话。投子闻在随说话焚香礼拜曰。西蜀有古佛出世。你且须速回。僧即回蜀。随既迁化。笑口开者。面前见者僧及今时人行履。寔一场笑具乎。
    垂示曰。或时一喝者如金刚王宝剑。或时一喝者如踞地狮子。或时一喝者如探竿影草。或时一喝不作一喝用。是道济北四喝。截断生死业根。吼破小果相似窟宅。辨来者真伪。分进趣邪正。特到无功用喝子作^8□生商量去。
    举。百丈怀海一日谓众云。佛法不是小事。曾惯为客正怜客。老僧昔被马大师一喝。直得三日耳聋眼暗。岂止三日乎。百千万劫耳聋眼暗。黄檗闻举吐舌。身心脱落脱落身心。丈云。子已后莫承嗣马祖。清白之士不可以爵禄得。节义这士不可以威刑胁。檗云。不然。今日因师举得见马祖大机大用。然且不识马祖。若嗣马祖丧我儿孙。狮子畏钩戟。虎畏火。象畏鼠。狼畏锣。祖畏丧儿孙。丈云。如是如是。见等师减师半德。见过师正堪传授。
    评曰。昔百丈怀海禅师被马大师一喝三日耳聋。传记所载口碑所传。昭昭于心目之间。今时往往道。吾辈福因浅薄去圣杳远。浪死在近。虚生岂久哉。来生不如意不卜可知。不知何日何时得撞着真正大机大用宗师被一喝彻底去。呻吟懊恼。我每闻之不觉失笑。嗟是什^8□掠虚破谵语哉。是什^8□昏愚死妄想哉。你若实参实究时时和话头身心共打失大疑现前。岂一喝云乎。闻莺吟燕话雀噪鸦鸣直下丧身失命去。岂三日云乎。千生万劫耳聋眼瞎。是故有闻堕薪声落节者。有见桃花开打发者。棒下打失。吃??休罢。若似今时诸方。虽临济德山南院风穴诸老并围你朝千喝夜千喝千喝万喝行百亿喝。似牛前弹琴马背鼓瑟。终无了日。参禅只在当人真伪工夫亲疏。而已。若夫真正上士誓莫假别人力。纵有少分得力。虫气息亦难得。若不然。高枕待马祖百丈再生出来。被一喝彻底去。
    一喝耳聋天地黑。抛折山形□杖子从来大地黑漫漫。当机吐舌生荆^8□。虫雄鸣于上风。雌应于下风。承虚接响意难论。智者离路而得道。愚者守路而失道。两两三三好动着。不明三八九。对境多所思。
    评曰。昔百丈大智禅师随马祖行次。见野鸭子飞遇。祖曰。是什^8□。丈曰。野鸭子。祖曰。什^8□处去。丈曰。飞过去也。祖送扭百丈鼻头。丈便省悟。明日马祖升堂。众才集。大出卷却席。祖便下座。丈随至方丈。祖曰。我适来未曾说话。你为什^8□。便卷却席。丈曰。昨日被和尚扭得鼻头痛。祖曰。你昨日向什^8□处留心。丈曰。鼻头今日不痛祖曰。你深明今日事。后来再参侍立次。祖竖起拂子。丈曰。即此用离此用。祖挂拂子于旧处。良久曰。你向后开两片皮将何为人。丈取拂子 竖起。祖曰。即此用离此用。丈亦挂拂大于旧处。祖振威一喝。丈直得三日耳聋。岂是三日。万劫千生千百亿却耳聋眼瞎。从来大地黑漫漫。打失从前多少得力睡不觉入佛祖堂奥。当机吐舌生荆^8□者。黄檗大师闻如上因缘乍魂飞魄散不觉吐舌。从此发大机与大用。栽佛祖难入万仞参天荆^8□。锁鬼神不测万里匝地牢关。逼杀末参小果瞎流。恼乱诸方相似禅徒。以报答佛祖深恩。是为祖祖不传秘诀。今时纸传拂似承虚接响底赝缁。两两于此。三三于彼。闻从上师资相承恶冤。心神惊动肺肝碎破。气索志疲吞气吞声去。是故言。两两三三好动着。是语极老婆箴锥吾辈。日日可三复宝训也。悲哉末代衰弊浇季荒凉。才闻有三个五个慕从上向上芳躅欲挽回孤危真风而尝艰辛忍饥冻而精炼苦修者。无惭昏愚外道。毒气学入魔党。两两于此三三于彼。妒火彻骨嫉焰焦胆。窃窥窃计欲残害此凌夺此。如彼辈似虽簟食壶桨鸣鼓攻之。不足者。岂是称东海日多孙可哉。令国师看此浊乱。将喜乎将悲乎。将又道一段风光画不成乎。既言。好动者。吟到好字国师大有工夫。言今时动着寔好。是可也。后五百年老僧去世久而子孙必欲蠹害此真风底魔党日多。此又为可称末代东海日多孙之悬谶可乎。后来无尽阅雪豆拈古至百丈再参马祖因缘云。奇怪诸禅德。如今列其派者甚多。究其源者极少。总道百丈于喝下大悟。还端的也无。然刁刀相似。鱼鲁参差。若是明眼汉。谩他一点不得。只如马师道尔向后开两片皮将何为人。百丈竖拂为复如。虫御木。为复啐啄同时。诸人要会三日耳聋^8□。大冶精金应无变色。无尽忽掷卷曰。审如此语。临济得有今日也。自打一偈。且一日语圆悟曰。金固尝恨。雪豆拈提百丈耳聋话则曰。大冶精应无变色。轩知不晓江西宗旨。鹄林曰。我怪无尽容易判先辈。江西宗旨且置。轩知无尽未晓明觉宗旨。可贵明觉大师之此语。天然有出群高明智鉴。说得将来自非彻底佛法渊源辙不得睹破。无尽意窃谓。百丈大师初扭鼻头下打失心身。翌日卷却席。祖许可曰。你深明今日事。寔知见道分明大事了毕。有甚^8□不足处。向后及再来被一喝三日耳聋。必定大有所得处果有奇特事。无尽大错了也。独非无尽。多少人往往作者般情解。了以为得矣。特有明觉大师。为救此等谬解放手却言。大冶精金应无变色。此语亦是难透难解。到百丈大师三日耳聋端的。打失从前所得悟解了知。忘却从前所证禅道佛法。击碎我法二空见泥狱。蹈断今时那边瞎兔径外。点捡看来不见纤毫奇特事。唯是依旧眼横鼻直。似大冶精金无变色。无一点佛法。无一点世波。所以国师曰。一喝耳聋天地黑。此道下载清风。自下载中。张漫天热铁网。放匝地荆^8□丛。建法幢立宗旨。遍行大法施。以报答佛祖深恩。且其虽予陋懒非可比拟。且试论之。山野初十五而出家。二十二而起大疑团。苦吟者三年。乍一夜被钟声声吼破。跃倒永劫生死业海。拨转无明常夜暗窟。欢喜忘蹈舞者累日。点检看来无一点所得。依旧眼横鼻直。大冶精金无变色。尔来到四十二。其中间得大欢喜者大凡十余度。每得大凡欢喜。子细点捡看来。无一点所得。依旧只是眼横鼻直。大冶精金无变色。虽然你若认得大冶精金无变色底以为足。无智昏愚钝汉。鸣呼如雪豆明觉大师者寔参学精神也。不知几度大善知识哉。出片言则如热铁橛。大利于宗门吐只字则似大火聚。乍拔人重痾。智解徒岂可并镰驰哉。堪笑人作等。闲会了乱下鄙判去焉。既言大冶精金应无变色。此是明觉大师杂毒家常铁钉饭。自非同生同死底上士。股作截腰作断去。无尽你如何下觜得去。咄。 髑髅遍野。
    垂示曰。灵光不昧万古徽猷。学道门无超得大疑凝结。须知疑团入道羽冀。纵又大疑现前得见道分明去。得见地透脱时又大难。不见地透脱。则步骤不高。格调落鄙俗。有老僧行脚时二十年错作等闲会了。后来不合撞着滴尽一身白汗底大事也。作^8□生是见地透脱了。
     举。保福长庆游山次。福以手指云。只这里便是妙峰顶。德云比丘眉如雪。相见从来非别峰。庆云。是则是可惜许。泣把李陵袂。归思欲沽襟。雪窦着语云。今日共这汉游山图什^8□。废一善则众善衰。赏一恶则众恶进。复云。百千年后不道无只是少。鬻千金之璧者不之于肆而愿观者塞其门。后举似镜清。清云。若非是孙公。便见髑髅遍野。相骂相詈到天明。无^8□犹有草里坐。
    评曰。保福长云庆门玄沙镜清大原等诸老。久在象骨会里常佐象骨宗旨。福以手指云。这里便是妙蜂顶。似玉壶挂青丝。长庆云。是即是可惜许。即是握左手咬中指。雪窦着语曰。今日共这汉游山图什^8□。恰是固我意必。镜清云。若不是孙公。便见髑髅遍野。西行利非东行利。君看古人的的分明的的高雅。顾是自非十年二十年滴尽丹烟销铄玄微洗涤见泥真实究竟熟炼来者。谁能到此极也矣。今时往往认得入识赖耶暗窟为大悟为向上宗旨并吞诸方轻忽佛祖底如麻似栗。不知几重面皮。丛林各见此弊风吹倒。春雪太雅高韵拂土泥灭。郑卫婢妾淫声云潮涌。每顾此荒芜。几度滴老泪于灯下。所赖我西东住庵诸子。尽是今时丛林头角四方精英也。何恶冤家哉。不鄙弃予之老懒。聚头于此陋巷寂寞地。朝艰暮辛画馁夜冻。切齿死坐攒颡苦吟。有擎瓢钵低头而往。有挂空囊带泪而归。其始来时有宋玉河晏美貌肌肤光泽如膏者。不久而恰似杜甫卖鸟形容枯槁颜色憔悴。见此刻剥者谁不惨惧鬼神垂泪波旬合掌。岂其无苦学功哉。要必誓挽回孤危真风。报答乎佛祖深恩。千万惟祈。所恨鹄林虽得人不愧古人。见道眼昏参究力乏。不足慰诸君望。又恐不有正受老人附托验。况鹄林半死残喘。不能见诸君之他日矣。祝祝。
    妙峰孤顶难人到。上山不高见不远。入海不深不尽底。只看白云飞又归。莫谓无心更无事。又曾愁杀楚襄王。松桧苍苍历几岁。果熟兼猿重。山深路似迷。莫教喦畔鸟声稀。喜则滥赏无功。怒则滥杀无罪。
    评曰。俱舍论曰。妙高七宝所成故曰妙。超出七金山故曰高。其高三百三十六万里。纵横亦尔。予窃谓。不然。言思道绝故曰妙。遥超出诸佛境界故曰高。竖三分三厘一才一毛。横十方法界三界三世。华严曰。昔善财童子行妙峰顶上欲见德云比丘。七日而不逢。一日在别峰相见。盖善财童子行人辨趣一念子也。妙峰者第八赖耶无分别识也。德云比丘者根本无作平等大智也。七日而不逢者七识摩那传送识也。行者单单参究时。思想尽情念止。有阴阴摩那细念。无一点形团。无一点踪迹。虚索索空荡荡。进不得退不得。到理尽词穷技亦穷处豁然而打发来。十方无虚空。大地无寸土。抛折虚空骨。打失乾坤髓。通玄峰顶非是人间世。初知一切众生具如来智慧德相。何图德云比丘从来与我同体。是则别峰相见端的。国师今不取如上经义。特赏叹雪门下诸老唱拍超卓诸方独步古今。时人总不能窥其门阃。就中保福长庆游山因缘靠天。赤土流星剑彻泉。黑火无底坑鬼神亦丧身失命去。是所谓孤顶难人到者也。其千熊万状譬似孤云浮空。乍如兽乍如鸟。或如奇峰或齐伞盖。全无定度。或等万仞远峦遥望松杉郁密深沉。终不闻斧斤声。历百千岁苍苍苍苍而已。如上孤绝峰峦。鸟飞不涉。兽走断望。到此话明眼衲僧旧参上士亦不得挟手脚。百鸟无路衔花。外道潜觑不见。任他喦畔鸟声稀。
    垂示曰。明主知臣。明父知子。况明眼大宗匠。具透关眼见得一句乃曰。此是一千五百人善知识语。听得片言乃曰。大岭古佛放光射到者里。是丛社光辉衲僧榜样。作^8□生是明父知子底。
    举。僧问巴陵。如何是提婆宗。物必先腐也而后虫生之。人必先疑也而后谗入之。巴陵云。银碗里盛雪。相詈饶你。接觜相唾饶你。泼水。
    评曰。巴陵鉴禅师嗣法于云门大师。初出世住巴陵时。不奇嗣法书。只书三转语以呈曰。如何是吹毛剑。珊瑚枝枝撑着月。如何是提婆宗。银碗里盛雪。如何是道。明眼人落井。云门大师一见大喜曰。我没后莫设斋筵。只举此三转语。怪哉古人以话头充死后诵经讽咒茶果香汤。今人以话头为文字为葛藤。恐畏如火坑。忌嫌如尸秽。见人看读经论披阅语录。背地里攒颡嗟悼曰。彼与彼可怜被缠缚葛藤。此与此可悲终堕落言字海。自吾无智向上禅。见之总是奴儿婢子事。尽是毒害系缚大兆。甚者口说笔书。于是无智昏愚赝缁。曾不能养妻子而我截发入寺底无眼懒惰委奴。大得时运认得昏蒙愚钝以为向上禅直指宗旨。公公然而错一生了。是近代禅道佛法也。虽然比今时蒙昧小儿禅徒不看教不持戒不坐禅不参禅谓诗学李于鳞文效袁中郎日费尽佛饭拨因果与外道部属同一模范底恶种族霄壤杳异。何故彼是地狱众生故。
    提婆宗难分节。什^8□难之有。破草鞋抛向湖边着。谁道银碗里盛雪。打破了也。是什^8□系驴橛子。殃门添祸。大地山河一等风。七花八裂截腋出羽。人间天上潇洒绝。梅瘦占春少。庭宽得月多。脚下泥深三尺。
    评曰。十五祖迦那提婆尊者。嗣法于龙树大士。大摧伏外道为弟子。宗风大振。时称曰。提婆宗。后来江西马大师。举楞伽经所谓佛语心为宗无门为法门语云。大凡有言句是提婆宗。只以此个为主。此是西天此土祖祖心授底秘诀。佛佛护惜底机要也悲哉末法轻浮禅徒。浇季杜撰庸流。恣意度情解曰。法离文字离言句。才涉语言早是邪魔外道部类。是故言提婆宗。错错有什^8□交涉。既是九十六种依迦那提婆尊者出家。称外道可哉。而大师云。才有语言是提婆宗。大可怪。是末代禅宗垂语榜样也。百丈南泉长沙黄檗诸大士。总自者里受用将来。所以巴陵拈弄曰。如何是提婆宗。银碗里盛雪。又是两重牢关也。前关亦崄也。后关亦崄也。是故国师曰。提婆宗难分节。谁道银碗里盛雪。今时往往作铁橛会了。作棒会了。作陀罗尼会了。作无义味会了。近代作一喝会了。底赝缁如麻似粟。拭蚯蚓目逞猕猴智。张蛤蜊口劳死虾蟆舌。尽言如提婆宗话无义味无道理。毕竟无二无分晓。是故新开院主注解曰。银碗里盛雪。国师亦随注解曰。大地山河一等风。人间天上潇洒绝。咄。钝瞎秃痴贼奴。以佛祖无上真风历劫难遇大宝浸杀邪见粪泥坑里来。瞎却禅者眼目妨碍后昆悟门。谤法罪结超过五逆。旷劫必堕恶趣。殊不知楞伽如春生。江西如夏长。巴陵如秋收。国师如冬藏。以何为验。天下之物莫凶于鸡毒。然良医囊而藏之。
    垂示曰。从上祖师不好堂阁严丽。不夸多众闹热。茅茨石室折脚铛内煮野菜根吃过日。欲留得一句子语恼害后昆报答佛祖深恩。所以出片言如大火聚。吐只字似生铁橛。试言何人如此。
    举。盘山垂语云。三界无法。何处求心。我弟子大阿罗汉不能解此义。只有大菩萨众应解此义。
    评曰。盘山宝积禅师嗣法于马祖。示众曰。三界无法。何处求心。予书到此再三鼻吟。时有管城子者。脱帽低头曰。经曰。过去心不可得。现在心不可得。未来心不可得。我得无疑。夫举三界。则十界百界千百亿刹土同时举。其中间佛界魔宫净刹秽土。万象星列色像棋布。如何扫除得。如何得拈得言无法。时有玄云先生者。微微而笑曰。嗟管城子你来进。昔长汀子有言。若见目前真大道。不见纤毫。也太奇。学道人苦修辛炼用力久而一旦豁然贯通。则众物青里精粗乍化成一团大道。所以言三界无法何处求心。非见性得上士不能梦见。你等毛道凡夫日舐古人黑汁以为足底。白头黑头聚头昼夜管察。如何得觑破去无心无法是见道宝处入理堂奥。口如纺车音似海潮。时有玉渊翁字虚中。举体郑重寻常渊默如鲁如戆者。勃如而告曰。吁否。二子何轻忽。居吾语你。夫水有地井。有深渊。有塘湖。有江海。地井广可以弓量。塘湖广可以里量。特到江海浩渺烟波广远。非意度可量。非算数可尽。抱邦国包世界。鬼神不知其边际。禅门亦然。有口耳禅。者猲獭禅。有髑髅禅。有一般轻薄肤皮徒。不参禅不工夫。徒日日走西东。闻诸方死即当老汉说平常无事眼横鼻直自为悟自为得。动头摇尾。才归来尽底忘却。依旧满肚尘劳恰似愚夫汲将邻井华来盛满屋后空穴为得地井欢喜不久又见空穴。不如一且劳苦凿开真地井不汲他家井华。或如堑坑骤雨俄溅时满湛雨水。自谓。江湖烟浪不足羡。溪渊富贵不足取。忽然两过天晴则涓滴亦不留。是为小乘不根声闻禅徒。又有一般。悟我空一片空理不放。竖守横守重岁月。则心源湛寂似澄潭彻皎洁。认得以为大事成辨。是为缘觉乘人。有一般。悟我法二空理体死守放不得。年久日久空寂寂虚豁豁。似都卢一团铁。不求佛不求祖。不看佛经。不顾祖录。徒日日堆堆痴坐。上无片瓦盖头。下无寸土立足。骂不嗔赞不悦。恰似大湖浊之不浊澄之不澄。以为最后涅槃妙极尊位。是为有余相似自了小果辟支佛。如圆顿菩萨即不然。转会转参。转了转举。终洗除见泥粪秽。??翻正位毒海。常依四弘愿行利济一切群有。留一句恶毒话头以绊倒后来上根道流以报答佛祖深恩。是谓当家种草真正佛子。如盘山宝积禅师是其人也。
    千峰雨霁露光冷。君看双眼色。不语似无愁。月落松根萝屋前。眼中无见刺。耳里绝闻尘。拟写等闲此时意。若识琴中趣。何劳弦上声。一溪云锁水潺潺。莫嫌襟上斑斑色。是妾灯前滴泪缝。
    评曰。此颂全篇如一团大火聚似一条热铁橛。如何着手脚。谁知国师亦颂得丧身失命盘山亦说得丧身失命了。学者若见得此颂如指掌。见盘山如指掌。见盖山如指掌。见国师如指掌。
    垂示曰。昔有一士人。持金脱剑募于壮士舞剑如掣电者而欲报寇。壮士带剑窥者累日。一日见寇卒六七辈谈笑来。壮士走进拔剑一刀两断去。其神速傍观总无知。只谓以手一拂去。寇行三五步。俄然倒如割瓜。人各始大惊悲不知彼壮土所在。法战亦然。明眼宗师杀人不贬眼。学者往往丧身失命不知者多。
    举。喦头问僧。什^8□处来。射工含砂待影过。僧云。西京来。命如悬丝。负命者上钩来。头云。黄巢过后还收得剑^8□。临崖推人。非是好心。良匠无弃材。明君无弃士。僧云。收得。果然随语生解。翡翠以羽自残。龟以智自害。丹以含色磨肌。头引颈近前云。^8□。见卵而求时夜。见弹而求鹗炙。僧云。师头落也。一死更不再活。满面惭惶强而惺惺。头呵呵大笑。回天关转地轴。敲骨取髓。僧后到雪峰。峰问。什^8□处来。惯钓鲸鲵澄巨浸。却嗟蛙步^8□泥沙。僧云。喦头来。一死更不再活。依款结案。峰云。有何言句。杀人须见血。不劳再勘。僧举前话。山中古庙里无转智大王。雪峰打三十趁出。钳锤妙密斧削森俨。风定花犹落。鸟啼山更幽。
    评曰。鄂州岩头和尚字全^8□。泉州要可氏子也。嗣法于德山。初在德山会里商略末后句栽丛林祸檗本根。后来卧雪于鳌山店上逼拶雪峰存惹一代龙门恶声。甘贽家中拈起无眼钝铁针见甘娘点检赃物。芦花深处见瞎臭婆劳烦遍身汗流。老僧十九岁时在白水众寮。疑著者老末后大叫一声。二十四而在越英岩僧舍。夜半见楼钟扣破心身忽然相见了。结得旷却恶冤家。如斯破瞎秃。在千佛场中为千佛被嫌。在波旬队里为群魔被憎。西天此土不见如此恶藞苴。一日见僧上来即问。何处来。恰如鹰欲搏者潜蠖欲伸者屈。僧云。西京来。果然上一钓来。命如悬丝。头曰。黄巢过后收得剑^8□。似恶虎窥跛兔。僧云。收得。错。病羊入屠处。头引颈曰。^8□。譬如。金翅鸟王入阿卢大海劈开雪浪直取龙吞。僧云。师头落也。可惜许。满面惭惶强惺惺。头呵呵大笑。虚空消陨铁山摧。敲骨取髓。僧后到雪峰。咄。者破草鞋。峰问。何处来。桡钩搭索。僧云。岩头来。呈个懞袋峰曰。有何言句。不劳再勘。僧举前话。家丑向外扬。和赃纳款。雪峰打三十棒。华夷并境乾坤一。日月离光昼夜照。
    黄巢过后剑难收。识取钩头意莫认定盘星。提去提来伤手忧。罕逢穿耳客。多遇刻舟人。不是山藤三十下。善守者藏九地之下。善攻者动九天之上。梵天余血五湖流。出身易。脱体道却难。
    评曰。者僧不会岩头意。大蹉过了也。而却自谓。收得黄巢剑甚痛快去也。于是荷负一枚岩头头来行处处纳败阙。殊不知早是犯锋伤手。终到雪峰举前话。雪峰明眼宗师深辨来风。即曰。持落底头来。僧拟义。峰打三十棒趁出。可谓法令森严也。若不然。者僧空荷担岩头头绕西天下处处丛林血秽狼藉。所以言梵天余血五湖流。
    垂示曰。登高而招。臂非加长也。而见者远。顺风呼。声非加疾也。而闻者彰。假舆马者非利足也而致千里。假舟楫者非能水也而绝江河。见性见诸法。眼不加阔也而贯照大千界。透过吐言句。机不加崄也而时人不得窥。何故。猛兽失崄童子曳戟而追之。蜂蠹入袖壮夫彷徨而失色。
    举。云门垂语云。古佛与露柱相交。是第几机。七九六十三。母在一子寒。母去三子寒。自代云。南山起云北山下雨。巢知风穴知雨。杨修见幼妇一遍便知妙。
    评曰。韶州云门山文偃禅师。嗣法于雪峰。姑苏嘉与人也。初跨睦州门阃。逼折左脚蹈断生死命根。后来在雪峰。与玄沙镜清保福长庆诸老切磋琢磨。终穿却象骨鼻孔。云门天子恶声满宇宙。病在陈操屋里。穿凿教内教外搦尚书两腑白汗。行入干峰室内。商略庵内庵外救干峰三种重痾。就中最苦洞山三顿棒。打杀江湖参玄衲子流血可褰裳涉。木札羹铁钉饭使人吞吐不下者是此老。一日垂语曰。古佛与露柱相交。第几机。自代曰。南山起云北山下雨。今时往往言。云门大师平生说平等大惠不二法门真理以拔却末代众生有相差别钉橛到究竟安乐身心轻快田地。错错。此是深重最大恶妄想邪见解。大妨后昆悟门。者般迷人日打杀七八个有什^8□罪。殊不知大师此语如靠天长剑。不信听国师对判。
    古佛光中第几机。第二重公案三重亦在。一九与二九相逢不出手。南山云外少人知。知不知疑不疑。三生六十劫。谨贺有国师亲了知。千溪日晚樵歌路。日上岩犹暗。烟消谷尚错。归去来兮来去归。脚跟未点地。见走去什^8□处。上大人丘乙已。
    评曰。此语极难入难解。使学者到理尽词穷心死意消处超过我法二空暗谷打脱生佛一如金网。见地不脱禅者不能曾梦见。所以言古佛光中少人知。古人愁人知少。已哉。今人愁人知多。何故愁人知。今时杜撰禅徒往往言。此语分明谈诸法实相唯有一乘真理。一切众生不知诸法寂灭真理。故执虚假不实尘境五趣流转三途受苦。乍了知一乘唯有妙义。则不觉投入华严圆融平等无相法界永脱生死患难。虽然非宿有灵骨底上根伶利汉子则辄不能妇入。是故言古佛光中少人知。错错。大错了也。此言见地不脱底见泥狱。若果尔。后面所谓千溪日晚樵歌路归去来兮来去归是说什^8□道理。如何挟得齿牙。莫谓前头打彻了后头打未彻。殊不知后箭犹轻前箭犹深。何故。嘉州大象咬断指指。
    垂示曰。蛇出一寸知其大小。人出一言知其长短。到衲僧门下一言一句一机一境要辨浅深要见向背。况作家相见目击道存。未开口以前早是相见了。依甚^8□如此。
    举。仰山问三圣。汝名什^8□。狮子嚬呻。顶门竖恶摩醯眼。肘后斜悬夺命符。圣云。惠寂。象王回顾曾骑铁马入重城。敕下传闻六国清山曰。惠寂是我。落花有意随流水。流水无情变落花。圣云。我名惠然。雪后始知松柏操。事难方知丈夫心。仰山呵呵大笑。一似岩头笑也非岩头笑。一等是笑。为什^8□却为两段。师着语云。什^8□处去也。可贵可恐。长庆来也。曹溪波浪若相似。无限平人被陆沈。
    评曰。袁州仰山惠寂禅师。韶州怀化人也。嗣法于沩山。仰山于沩山。如曹山于洞山。一日有梵僧来。下绕禅床三匝曰。来欲礼文殊却见此小释迦。于是仰山小释迦名遍丛林。三圣惠然禅师嗣法于临济。既欲迁化即曰。谁知我正法眼藏却向此瞎驴边灭地。于是济北瞎驴名遍天下。一日见仰山。山间。你名什^8□。恰如关吏窥夜行。三圣云。惠寂。是什^8□心行。将其谓颠。仰山曰。惠寂是我。可惜许。放过一着。三圣曰。我名惠然。改头换尾。九尾野狐多变体。仰山呵呵大笑。回天关转地轴。璧间木上座欠伸握拳咬嗔牙。国师着语曰。什^8□处去也。天荒地老无青眼。世上谁是旧雷陈。此话错会者多。往往言。仰山曰。你名什^8□。此是探竿影草宗师家寻常用处。依彼我差别法看他如何。三圣入真谛平等无差法门挑拨去。仰山临危不变。转坐断俗谛有为法位。拶将来云。惠寂是我。三圣亦有转身自在作用。却来即曰。我名惠然。仰山呵呵大笑。两头共截断。一剑靠天寒。错错。是什^8□闲学解。殊不知二老相见互是龙象蹴蹈。蹇马瞎驴如何近傍。只互机机相投而已。那处挟你教家判断。你若得判释分明。国师着语曰。什^8□处去也。是什^8□道理。试判释将来。如何注解去。是真谛乎。是俗谛乎。将又真俗不二圣谛第一义谛乎。且有几枚厚面皮。拟义一棒一条痕。殊不如此是吾横岳大应祖师跨万里鲸波入息耕灵鹫庄屋里只手夺得无柄钝铁锹去一镬镬出底脱曲破大碗。使东海日多儿孙十年五岁薄粥亦不快通咽者。是此狼毒也。不信闻国师妙伽陀。
    煦日影中雪霁春。雨前初见华间叶。雨后兼无叶底花。梅腮柳面斗芳新。常忆江南三月里。鹧鹄鸣处百花香。诗缘风兴无限意。暮春春服既成。冠者五六人童子六七人。浴乎沂风乎舞雩咏而归。独许若吟野外人。元是山中人爱说山中话。
    评曰。东帝纯化既行。旧年冰雪乍消融。新岁溪流次第涨。千叶展浓绿颜。万枝解红紫唇。各斗芳菲互争娇艳。其望底佳趣吟中气味。非苦吟积岁月而深入得诗道之佳境底逋客则不能辄知。道人亦然。潜修功积密参力充。则蹈翻八识赖耶暗谷大圆镜光惠日乍展出。则有为住相积雪乍解。罪累业障凝霜乍消。越辖四弘顾输。鞭一乘大车。增进不退。则击碎真如平等坚冻。消融法性一枚层冰。游戏真如不二圣境。逍遥明暗双双底宝处。如游百华丛里。佛祖不得挟手。如然寂二老总是者般人。其唱拍鼓舞恰似春花得春暖斗红紫。欲知二老相见当意。参取国师末后一着。曰。什^8□下去也。切忌作一喝会去。
    垂示曰。昔有一士人。见青蛇病伏草窠。持归盖以药物。与食仁育。到苏活放之。后来夜半有圆光如盖者赫赫而照墙根。开户望庭上怪以为妖魅。张目接剑畏窥望。骊珠一颗病蛇在傍。初知报答旧恩来。所以言夜明帘外珠痴人按剑立。祖师门下亦往往有此样。试举看。
    举。云门垂语云。乾坤之内宇宙之间。中有一宝秘在形山。手把白玉鞭骊珠尽击碎。击碎击碎。不击碎增瑕颣。更须子细。拈灯龙向佛殿里。将三门来灯龙上。未是分外事。三日皱眉。驱乌童子亦须解。虽然与^8□。更须子细。
    评曰。此话往往错会底多。此是宝藏论中一段说话也。大师撮来指示。肇公与大师大同有小异。肇公就事上论。大师就理上说。所谓形山即四大五蕴空屋。一宝则人人本具性。失之故五道轮回六趣受苦。得之则发起平等无边智光隆兴无量恒沙妙用。拈灯笼向佛殿里。将三门来灯笼上。何故。入得理事不二圆融无碍法界故。错错。如上瞎注脚大错了也。若果然。祖祖不传妙诀拂土灭绝。是非彼夜明帘外按剑立。似张智解瘦臂振情量槌子七华八裂重重打破了者。殊不知此是祖祖相传来底内秘一着。大异你情解。学者密密参诀。一旦不合入得。则斩割生死业根。ＲＯ翻二家暗谷。洗除见地泥狱。拔却正证钉橛。如如意珠化作无量杂宝赈穷困众生无休期。运出无量法财行大法施无乏。向上玄关锁龙门万仞黑云夺后生参徒情量凡解立祖庭孤危真风。是故国师大有工夫。莫作容易看。
    宇宙乾坤同一宝。二千年外大系驴橛。当什^8□臭皮袜。无佛世界抛掷着。灯龙佛殿形山中。和盘托出烂泥团。青松雪齐喦势晚。清ＭＫ之美始于耒耜。黼黻之美在于杼轴。寒月风清溪畔空。一段风流玉琢成。一枝留得旧风流。切忌昆仑吞枣。
    评曰。此颂极精密密地。此颂极孤峻峻地。却觉寒毛卓竖^8□。今时大有轻薄禅徒智解邪党尽言。什^8□难解之有。门着即言。宇宙乾坤诸相非相。山河大地无相无为。恰似一颗明珠内外总无点翳。所以言宇宙乾坤同一宝。学者若入得者宝所。则灯笼跳入露柱。佛殿走出三门。一二说华严理事不二法体。三四谈事事无碍圆融法界。青松寒月全是一颗。和凿托出夜明珠。寔佛祖难为下觜。咄。瞎注脚恶邪解。祖师若似你鄙陋凡解。厨下盲婢亦说禅。灶前瞎奴亦谈玄。个个大丈夫岂用屈黄金膝展拜哉。须知此颂甚不容易。老僧四十年前未吃正受嗔拳时。与你今情解同一横范也。回首忆前事。不觉两腋滴汗。莫谓鹄林荒唐凿说妄搦枯骨求汁。你若见云门示众真正。见此颂真正。切忌随例作一喝会去。
    垂示曰。问有多种。所谓验主探拔编辟呈解。谓之四问。明眼宗师一一辨别将来随机应变恰如神龙带苦碱海水来成清凉甘露膏雨乍苏彼荒旱。岂是他虾蚬螺蚌所能。试举看。
    举。禾山垂语云。习学谓之闻。应以声闻身得度者即现声闻身而为说法。绝学谓之邻。应以辟支佛身得度者即现辟支佛身而为说法。过此二者是为真过。一重山尽又一重。话尽山云海月情。僧出问如何是真过。挨门傍户。从门入者不是家珍山云。解打鼓。勘破了也。错。果然点。问。如何是真谛。真谛明非有。俗谛明非无。真俗不二即是圣谛第一义。山云。解打鼓。勘破了也。错。果然点。问。即心即佛即不问。问者不亲。亲者不问。如何是非心非佛。七九六十三。风送断云归岭去。月和流水过桥来。山云。解打鼓。勘破了也。错。果然点。问。向上人来如何接。贬向水牯牛队里。山云。解打鼓。勘破了也。错。果然点。
    评曰。吉州无殷禅师。嗣法于九峰虔禅师。虔嗣石霜诸。青原下宗匠也。垂语云。习学谓之闻。绝学谓之邻。离此二谓之真过。此是肇公宝藏论中一段说话也。议者曰。闻说生死即涅槃信之闻位也。信习学不恐生死不求涅槃是绝学位也。绝学近道故言邻也。生死涅槃平等而离闻邻二。是真无上道也。故云真过。过者所谓透过之义也。禾山此一段教意来以为探竿影草。有僧果然上一钓来即问。如何是真过。山云。解打鼓。铁锤击碎黄金骨。大都有四个解打鼓。此曰禾山四打鼓。如镜清有十八个失利净果有三个^8□??保福有四瞒人雪峰有四漆桶。是故云门大师道。雪峰辊毬禾山打鼓国师水碗赵州吃茶尽是向上拈提。后来雪窦有颂曰。象骨老师曾辊毬。争似禾山解打鼓。报君知莫奔卤。作^8□生生莽卤作铁橛子会去是奔卤。作陀罗尼会去是奔卤。昆仑吞枣甚莽卤。就中最苦莽卤。队中近代有最上乘莽卤。作^8□生是最上乘莽卤。三十年来有一等无眼禅徒。捉祖师最后因缘总作一喝会毕以为向上宗旨。口口相传以为罢参分上事。名之浇末法灭最上等瞎莽齿。
    天上星地下木。湘之南潭之北。中有黄金充一国。觌机那肯涉离微。无影树下合同船。琉璃殿上无知识。明明历世无别物。就船买得鱼偏美。蹈雪沾来酒倍香。猛烈身心更不疑。理尽词穷伎亦穷。凤难金网鹤脱笼。
    评曰。此颂亦是国师倾肝胆底。纵使旧参上士密密可参取之圣作也。何今时往往以二空家常情解注解曰。天上星地下木。庐山烟雨浙江潮。行云流水坠叶飞花。咳唾掉臂放尿屙屎。尽是归入第一义谛。湿胎卵化谈笑悲泣无不实相。所以多少问虚束以答以一个解打□。所以国师云。明明历世无别物。你见。别有个何物。千问万问千百万问只是一个解打鼓。生死涅槃秽土刹总收归个解打鼓。所以言。明明历世无别物。切忌你拟议寻思不得进趣。直须愤起决烈勇猛身心一切都不管。何故。心佛及众生是三无差别故。此是今时丛林必死大禅病。佛祖医治不得底重沉痾。你若果恁^8□所见。或时决烈勇猛。或时昏沉蒙昧。或时心源湛寂。或时杂念纷飞。恰如隔日疟疾。到死终无了日。何故。是最初奔卤未到^8□地一下宝处故也。你若欲到真正安乐田地。把一句难透话头。竖咬横参到伎尽词穷处崄崖撒手绝后再苏。天上星地下木觌机不涉离微亦得。明明历世亦得。无别物。亦得。猛烈身心亦得。若不然。到死拟议不来底钝汉。
    垂示曰。之曲颈铓距者羽类畏之。兽之方啄钩爪者毛群畏之。鱼之哆唇锯齿者鳞族畏之。人之利口谗谄者人共畏之。衲子之狼毒狐涎者赝缁畏之。到衲僧门下一言一句一机境魔外惊落胆魂鬼神不能窥其端由。今却有恁^8□说话^8□。云门是德山第三世。
    举。仰山问僧。近难甚处。泰山不让土壤。故能成其大。河海不择细流。故成其深。僧云。庐山。随语生解汉掀翻海岳求知音。个个见来日中斗。仰山云。曾游五老峰^8□。不足再勘寸步却为千里隔。纷纷多在半途中。僧云。不曾游。捧上不成龙依然在旧窠寥里。仰山云。阇梨不曾游山。道什^8□。练兵不若选将也。云门云。此语皆为慈悲之故有落草之谈。谁家别馆池塘里。一对我鸳鸯画不成。
    评曰。仰山问僧。近离甚处客来须看。僧云。庐山。朴实头人难得。仰山云。曾游五老峰^8□。金锤影动宝剑光寒。僧云。不曾游。命如悬丝。仰山云。阇梨不曾游山。鹄林代曰。明日步师后尘。门云。此语皆为慈悲故有落草谈。可惜当时不见和尚。二老宿用处甚高雅也。可谓吹毛匣里冷光寒。将谓者僧有候白黑作略。悲哉末后缺一转语。若于阇黎曾不游山处明日步和尚后尘恁^8□道得。仰山必明窗下安排去。云门云。此语皆为慈悲之故有落草谈。可谓白云影里金龙跃碧波心里玉兔惊。切忌昆仑吞枣去。老僧者语云。可惜当时不见和尚。是说甚^8□道理。者僧昔年不得见仰山乎。将又为不使云门大师代仰山乎。你若恁^8□所见。梦曾得见二大士^8□。须知此事甚不容易。老僧四十年于处处丛林举此话勘见旧参诸友。不见一个曾见得分明底衲子。寔知此事甚不容易。
    看看。落草不游山。将谓黄莲甜似蜜。谁知蜜若似黄莲。的信何通千里关。一片白云横谷口。几多归鸟迷巢。敲唱当锋见禅悦。昨梦黄梁半熟。立谈白璧一双。一圆空里二三三。美如西子离金阙。娇似杨妃倚玉楼。
    评曰。老僧行脚时常参此话。自谓。得见得分明。到一见此领恰如开云雾见晓日。不觉吐舌。初知从前向灯影里行。须知此事非一且一朝事。学者欲解此颂。先须参决此话。不透过此话要见此颂。如欲入空谷捉谷神。何故。海底非猕猴居。
    垂示曰。佛以一音演说法众生随类各得解。世尊一代有五千四十八卷经卷。展三百六十会胜筵。二乘闻之为谛十二法门。菩萨闻之为六度微妙法门。如圆顿上乘菩萨。却听得为甚^8□哉。往往言如来禅善顺蕴藉祖师禅峻耸孤危无差别海中非无差别。错错。大错了也。初自鹿野苑终到跋提河。彻下崄峻通上孤危。如劈栴檀枝叶华果片片皆香。似割鸩鸟骨毛皮肉滴滴皆毒。无你近傍处。无你凑泊处。试举。看。
    举。外道问佛。不问有言不问无言。句里呈机劈面来。肝胆心肠都吐尽。世尊良久。渭北春天树。江东日暮云。三千世界海中沤。一切贤圣如电拂。外道赞叹云。世尊大慈大悲。开我迷云令我得入。莫向鬼窟里作活许^8□。更进一步。外道去后阿难问拂云。外道有何所证而言得入。文王智而好问。故圣。武王勇而好问。故胜。佛云。如世良马见鞭影而行。赵妪乳长数尺。
    评曰。外道者西竺聪明刮智种族。常好读书穷四韦陀论。轻蔑流辈常好论义。未明真正中道谛理故外道也。学而到非有非无非断非常处。智不明了心不休歇。两肩担来即问曰。不问有言不问无言。如来常具微妙无碍辩财。随例演顿渐半满秘密不定妙义。有什^8□所缺少为默然据坐^8□。试言是有言^8□是无言^8□。是四句^8□是百非^8□。试言是有言^8□是无言^8□。是四句^8□是百非^8□。外道曰。世尊大慈大悲开我迷云使我得入。怪哉有什^8□所得如是欢踊赞叹。不如甚^8□处得入去。道只是外道被夺下重担子觉身心乍洒洒落落而已。若果恁^8□休了。唯是不过一个小果二乘耳。子细须参究。往往言。世尊良久直是不问有言不问。无言底端的。错错。若果然。一句合头语万劫系驴橛子。见甚^8□十力调御师。珠不知良久如涂毒鼓。良久如大火聚。无你近傍处。无你凑泊处。嘉州大像落泪。陜府铁牛滴汗。阿难代人天置一问。调御恁^8□答。且道总是什^8□道理。
    不问有言异道事。运出自家家珍。平生肝胆向人倾。铁山当面势崔嵬。山河大地乍惊走。须弥倒卓半空中。孤峰云散千溪月。出无门入无户。旷劫无明当下灰。犹是古庙里香炉。鞭影追风直下来。迟八刻。自我得佛来。所经诸劫数。
    评曰。异道则指外道者也。是一句拈起不问有言不问无言所问全体者也。非道有言则异道也。第二句世尊良久当体言词道绝情量力不及端的。第三句述开我迷云使我得入。结句言世尊许可一语。老僧向言。外道若恁^8□休歇云。不出二乘小果窠臼。若果然。如何进一步去。
　　垂示曰。舜老大初自洞山如武昌行。先至一居士家。居士高行在。为郡被敬。意所与夺无不从之。故诸方乞士至必首谒之。舜老夫方年少。不知其饱参。颇易之。居士曰。老汉有一问。上人语相契则开疏。如不契即请却还新丰。问。古镜已磨时如何。对曰。照天地。未磨时如何。黑如漆。居士曰。却请还山。舜即驰归举似聪禅师。聪为代语。舜即趍问曰。古镜未磨时如何。聪曰。此去汉阳不远。磨后如何。曰。黄鹤楼前鹦鹉洲。舜于言下大悟。总公机锋不可触。真云门之子孙。兹有一□咬不破底因缘。试言是云门^8□。是临济^8□沩仰曹洞法眼^8□。试举。看。
　　举。鲁祖山宝云禅师。因僧问。如何是言不言○担架过状指髻衙云云。汝口在付^8□处○如鹘捉鸠。刮龟毛于铁牛背上。截兔角于石女腰边僧云。无口○一句合头语万劫繁驴橛云云。将什^8□吃饭○恶水蓦头泼。按牛头草草僧无对○果然趁狗逼墙洞山代云。他不饥吃什^8□饭○一句合头语万劫系驴橛。五枝鼯鼠笑鸠拙。玄沙道底
　　评曰。池州鲁祖山宝云禅师。嗣法于南岳怀让禅师。寻常见僧来便面壁。因有僧问。如何是言不言。诸方此道验主顺也。者僧拈起一个胶盆子来似见钽祖如何干。只恨龙头蛇尾。虽然非云老殆见手忙脚乱。如何有转身自在手脚即言。你口在何处。僧曰。无口。可惜许。果然龙头蛇尾。云曰。将什^8□吃饭。无似一场戏论反。将又觉寒毛卓竖^8□。谁知拗折虚空骨舜若多神忍痛一声惊走陜储铁牛。僧无语。好无转智大王。洞山代云。他不饥。吃什^8□饭。洞山亦是莫同一场戏论^8□。似两个剑客互舞一柄长剑不论及与不及各不犯锋铓。可谓盯逢两会家。是故国师此颂大有工夫
　　超然一句错流布○是衲僧家寻常茶饭。你若无此物。他后如何利人强弄爪牙作家○一毛头上重拈出。忿怒那吒失却威箭后路头端的别○可令泥燕辨真伪。莫使蜗牛耕石田谁知高处有风波○大小国师老婆亲切。年老心孤
　　评曰。你看。何处是超然一句。宝云云。你将什^8□吃饭。是超然一句^8□。洞山云。他不饥。吃什^8□饭。二大老说话似万仞龙门黑云锁。可谓精中精策中微。非国师谁测涯际。如何是错流布底。今时往往言。他者是人人本具底本来面目坊。他无形相无肚脾无饥无饱。更吃什^8□饭。此谓白盲凡解无眼情量。若果恁^8□见解。得曾梦见二大老。若恁^8□而吃祖师门下饭。粒粒皆热铁滴皆洋铜。有大可恐事。更参三十年。强弄爪牙未作家。言二大老面前纵热喝嗔拳恶骂毒诟逞英雄恣耸峻去。到者里未足称作家。箭后路头端的别。二大老用处恰如神箭过长空。全无处所全无踪迹。没踪迹处踪迹的的分明。只恨时人亲见得出底半个亦无。特有国师金刚正眼睹破无余蕴。试言金刚正眼睹破者什^8□去。非所谓高处有风波底端的^8□。作^8□生是高处风波。宝云云。你将什^8□吃饭。洞山代云。他不饥。吃什^8□饭。洞山老人高处即非无。那处是风波。莫谓他是人人本具物。彼全不饥不冻。然虽与^8□。国师此颂大有子细。非旧参上容易难见彻。何故。气如民。气尽则人死。民衰则国亡。
　　垂示曰。首虽高贵必待手足为资以为体。君虽明哲必藉股肱为资以致治。禅门亦然。师家虽有俊德。必得贤明为资以建法幢立宗旨。作^8□生是师资相唱和底。
　　举。沩同因师仰山问。如何是西来意○西来消息会者大难。芦叶风凉江波月寒沩云。大好灯笼○五百人善知识话头亦不识仰云。莫只这个便是^8□○破镜鸟子常有食母机沩云。这个是什^8□○从前汗马无人识。犹要重论盖代功仰云。大好灯笼○果然犹人坐于船中不知船之自运沩云。果然识○养子之缘见秋毫之末者不自见其睫。举千钧之重者不自举其身
　　评曰。洒州沩山录祐禅师福州长溪赵氏子。年十五而出家于杭州龙兴寺。究大小乘教。二十三而游江西参百。太出世大沩山。袁州仰山慧寂通禅师韶州怀化叶氏子。嗣法于沩山。一日仰山因问沩山。如保是祖师西来意。父羊子证。沩云。大好灯笼。赃证现在。仰山云。莫只这个便是^8□。我党直者则不然。子为父隐。沩云。这个是什^8□。贼须贼捉。仰云。大好灯笼好儿不使爷钱。沩云。果然不识。我党直者即不然。父为子隐。是故有颂曰。
　　机意交驰何处去○我党之直者异于是。父为子隐子为父隐隐云千里锁重关○昨夜何处火攻出古人冢。勘破了也大家问着不相识○民独知虎兕之有爪角也而莫知万物之尽有爪角也。堪笑古风匝地寒○譬如张罗者。张之于无鸟之所。则终日无所得矣
　　评曰。为仰父子各张龙蛇阵势互驰奇正精兵。以机夺意以意夺机。孙吴股战。信越胆震。杀戮无边千变万化。鬼神不能测其由。似万仞龙门黑云锁。宜哉大家问着总不相知。堪笑古风匝地寒。作^8□生是古风。四七二三圣贤只传者些子。世尊拈华以来从上诸圣密参潜修。不顾躯命者欲传此是秘诀也。此名法窟爪牙。此曰夺命神符。昔七贤女在尸陀林哥天帝释曰。你若无此物。他日如何利人。调御亦曰。我弟子大阿罗汉不能解此义。唯有大菩萨众应解此义。是此机要。可悲此道今人弃如土。三百年来滞货不行。谓之真风坠地。可恨。二十四番贤圣抛躯命于万里烟云洗精神于千寻鲸波传此难透之大事。谁知未及三百年扫土灭绝。以念佛诵经礼经礼拜恭敬规矩作法为祖师向上禅。不究话头参禅不为念。陷坠我法二空见泥狱以谓顿悟成佛法门。使国师见此荒燕。将喜乎悲乎。国师役多少道情或颂出或下语或拈弄或细评者。要使儿际知有此大事血滴滴亲切。而妄主张你昏愚糟见解为文字为葛藤使人总不顾。徒日日吃饭默照枯坐。一丁之字亦不知。恰似病马闭目于槽枥之间水草亦不能快吃者。其暗钝愚戆如盲驴立荒草。夫禅门镇护法城隆兴真风屹立严关鞭驱衲子挑法灯于浇末续惠命浊世。八宗大纲一乘高梁。而寔大人能事也。若似今时。他教家沙弥新戒亦不可及。古人受用匝地古风彻骨寒不能曾梦知得。寔可悲矣。
　　垂示曰。狂者东走。逐者亦东走。走同而所以走则异。溺者入水。拯之者亦入水。入水同而所以入水者则异。宗师吐片言。学人列闻。其闻同而所以了知智愚作霄坏隔作^8□生是宗师片言。试举。看
　　举。江州龙云台禅师。因僧问。如何是祖师西来意（○西来消息会者大难。翡翠蹈翻荷叶雨）台云。老僧昨夜栏里失却牛　（○鬼哭神悲。不雨花犹落。无风絮自飞）
　　评曰。江州龙云台禅师。嗣法于百丈海禅师。有僧问。如何是祖师西来意。台云。老僧昨夜栏里失却牛。此语甚有宗旨体裁。易见却难会。古来演生佛一如净秽不二毕竟无分晓理体则尽言。昨夜三更失却牛。今朝天明失却火。半夜放鸟马入芦花。黑漆桶里盛墨汁等。总是说净平等不二底来。龙云拈起来当问端。甚孤峻也。大有子细。恐你无眼后辈从头作平等会了。故国师有颂曰。
　　昨夜栏里失却牛（○第二重公案。一回拈出一回新。万古碧潭空海月。再三捞摝始应知）不风流处也风流（○我觉秋兴逸。谁言秋兴悲。烟归碧海夕。雁度青天时）枯禅无限唤得作○（路逢剑客须呈剑不是诗人莫献诗）祖意西来特地酬○识取钩头意莫认定盘星
　　评曰。僧恁^8□问。龙云恁^8□答。那处是不风流处。既是祖师西来意。若以平等不二底泥团子捏合以为答得。他经论家老奴亦续得西来意无乏。岂足称祖祖相传底秘诀哉。有什^8□风流处。谁知此语大有节角^8□讹之处。是故国师云。不风流处也风流。枯禅无限唤得作。怪哉。禅岂有生枯。国师指为枯禅。将其胡为者哉。原夫自拈华微笑以来。西北相续来遍五印溢汉土。诼到扶桑。称禅徒者如麻似粟。就中有三等。闻得有说平常皮薄禅自为悟。曰。学道人才了只者本具底自性足而已。本来圆明本来自在。不唤鸦作莺。不认奴称郎。要行便行。要坐便坐。此道自性清净神通妙用。非假悟然。非添禅与^8□。只是本体如然而已。才涉思议却隔千里。无话头可了。无言句可会。无事是贵人。只莫造作。最为一等最下卑俗禅。徒从头八识赖耶暗窟以为自己本分舍。大妨人悟门也。有一般陷坠我法二空暗谷里。乃曰。上无攀仰。下绝己躬。无佛可求。无众生可度。三千世界海中沤。一切贤圣如电拂。直须无念无心去。一切话头言句全不可加思议。只如一喝如一奉如铁橛子如陀罗尼了知去。三藏教经拭不净古纸。生死涅槃犹如昨梦。徒日日默照死坐以待尽。是此族调御比疥癞野干身。净名此道焦牙败种部类。国师此道枯木禅徒。此枯禅瞎徒闻（四）龙云道栏里失却牛。随例运出自家屋里秘重底一枚空理即注解曰。如何是祖师西来意。老僧昨夜栖里失却牛。鸣是寔答得好。纵有百千达磨传心印来总勘破了。一个不能出者个平等不二无分晓实处。所以言枯禅无敢唤得作。
　　祖意西来特地酬
　　垂示曰。川学海进而不止。终到海。丘学山止而不进。无到山。人学圣不怠。谁不到圣。是故学利于进。止则废。谁是进而到底人
　　举。南泉一日东西两堂净猫儿○风流可爱。公案未圆。国清才子贵。家富小儿骄南泉见遂提起云。道得即不斩○临崖推人。非是好心。铁轮天子寰中敕。撒手长空外。时人总不知众无对○无孔铁锤当而掷。手把琵琶半遮面。不使人见转风流南泉斩却猫儿为两段。○动容扬西路。不堕悄然机。南泉复举前话问赵州○诗向会人吟。酒逢知己饮。州便脱草鞋于头上戴出○柳色黄金懒。梨花白雪香。家肥生孝子。国霸有谋臣泉云。子若恰救得猫儿○岸下风生虎弄儿。黄匣未是苦。甘草未是甘
　　评曰。南泉普愿禅师。嗣法于马祖师。一日东西两堂争猫儿。一家有事百家忙。南泉见遂提起曰。道得即不斩。久晴逢戊雨。久雨望庚晴。众无对。一队不唧□汉。南泉斩却猫儿为两段。是莫粗行沙门^8□。将又别有子细^8□。南泉复举前话问赵州。若作酒醴尔惟檗。若作和羹尔惟盐梅。州便脱草鞋于头上戴出。是什^8□心行。往往道两堂共是杜禅和。参禅不密智眼不明。于南泉格外用处都不能觑破。只茫茫而已。有什^8□力救得猫儿。赵州寔有超师作。错错。瞎妄想死见解。殊不知祖庭杳隔天涯去
　　两堂争处南泉断○西川斩画像。陜府人头落。格外辨龙蛇。机前擒虎兕王老放时赵老收○父子相唱和。养子不及父。家门一世衰头上草鞋多少重○目中有疵。不害于视。不可灼也。喉中有病。无害于息。不可凿也白云流水共悠悠○不是一番寒彻骨。争得梅花扑鼻香。垂丝千尺不钓凡鳞
　　评曰。王老放时赵老收。试道王老放出个什^8□。赵州收得个什^8□。头上草鞋多少重。赵州戴草鞋出去。是莫狂^8□。是莫颠^8□。谁辨斤两。莫言净秽不二平等一味受用。所以言白云流水共悠悠
　　垂示曰。??蚕一岁再收。非不利也。然王法禁之者。为其残桑也。离先稻熟。而农夫耨之。不以小利伤大获。佛事门中有真有假。假者大伏人。虽大伏人智者必弃之。弃无他。但为夺其真。作^8□生是假。试举。看
　　举。僧伽难提知众生慢○何知一切众生具如来智慧德相。乃曰。世尊在日世界平正无有丘陵○试言世尊入灭后有丘陵江河^8□。若见诸相非相即见如来江河沟洫水悉甘美。草木滋茂国土丰盈○眼中无翳空里无花。面赤不如语直无八苦行十善○兔角龟毛眼里裁。当门不用栽荆棘。后代子孙惹着义自双树示灭八百余年。世界丘墟。树木枯悴。人无至信。○七佛以前四时春。现成公案犹今日正念轻微不信真如○压良为贱。金屑虽贵落眼为翳唯爱神力○见怪不为怪。其怪自然坏。纵有一法过涅槃。吾说如梦如化言讫以右手渐展入地至金刚轮际○万里一条铁。何处着手脚。梦幻空华何劳把促取甘露水以琉璃器持至会所○一翳入眼空华乱坠。若是尊者。不呈者般家丑大众见之。即时钦慕悔作过礼○贪看天上月失却堂中珠。众生真倒迷己逐物
　　师着语云。拈得也未○捉败了也。求仁而得仁。又何怨
　　评曰。上宫太子曰。行者若欲得天耳他心及无量神通。先须深入实相。实相观若熟。三明及六通不求现前。尊者既见末法人无正知正见但信神通。不能止且现此妙用。时人大信伏。信伏信伏。如何违真谛。国师着语曰。拈得也未。是说什^8□道理。拈却拈乎。拈起乎。尊者多少妙用大幻惑人。是故拈抛他方世界之谓首。将又尊者假此神通以拈起祖师真正向上大事之谓乎。将又别有子细^8□。更参三十年。国师有颂曰。
　　日暮云晴空眼界○眼中无翳空里无花。一切有为法如露亦如电清风况是草离离○一片虚绝谓情。紫藤露底残花色。翠竹烟中暮鸟声松根石上与谁说○只可自怡悦。不堪持赠君。土屈于不知己者。伸于知己者。月到中峰犹未归○兰生幽宫不为莫服而不芳。舟在江海不为莫乘而不浮。
　　评曰。尊者所说寔可贵。如来在世时。世界平正无有丘陵。此言尽。或云。怪哉。如来在世日岂丘陵云哉。檀特山灵鹫岭。祇园树排云烟立。洹河水叠波浪。溪涧荆棘草木瓦石与今日无异。而妄道世界平正无有丘陵可哉。予曰。你言然。二千年前万象森罗草木山河岂异今日所恨者人有迷悟而已。所以言道无古。悟则诸相非相。全草木丛林山河大地束以化真如实相无为具足金刚宝戒。迷则分真如实相无为具足金刚。计以为山川溪谷荆棘瓦石。所以言世界丘墟树木枯悴。须知悟则常在灵鹫。如来真法身外不见有纤尘。岂有丘陵。迷则薪尽火灭。空见草木瓦石秽恶充满边土。所以颂曰。日暮云晴空。眼界。言国师既大透过。面前四维上下十方法界。无半点形貌。无纤毫瑕翳。只一片匝地清风而已。松根石上与谁说。月到中峰犹未归。此语甚难解。见彻此语得如见掌果。乍见彻向所谓拈得也未。于此始得与国师相见。未然莫言我是大应大灯东海日多孙子也
　　垂示曰。昔大公望吕尚在殷。则如老鼠睡空屋。行周则似蛟龙领云雨。所以言士伸其知己者屈不知己者。作^8□生是知。
　　举。迦耶舍多尊者领徒到一舍○尧舜率天下以仁民从之。桀纣率天下以暴民从之。衲僧率天下以何民从之舍主鸠摩罗多问云。是何徒众○深辨来风。知而问礼也。虻散积血斲木愈龋尊者云。是佛弟子○可惜许。压良为贱。错下名言罗多闻佛号心神悚然即时闭户○作家作家。自是凤凰台上客。眼高看不到黄金尊者良久自扣其门。罗多云。此舍无人○风流可爱。窟中有一宅。宅中无栏隔。房房虚索索。东壁打西壁尊者云。答无者谁○大声不入里耳。见卵而求时夜。见弹而求鹗炙罗多闻事知是异人。遽开关延接○可惜许。和尊者好赶出国。头上大高生。未后大低生
　　评曰。尊者领徒行。鸠摩罗多才闻云是佛弟子心神悚然者何哉。才闻云答无者谁饿开关延接。非是甚轻忽者。有一僧曰。不然。他是大德贤圣。岂有作用。才闻云佛弟子乍闭却门阃。是要见他如何干也。所惜公案未圆。若闻云答无者谁曰。是此梦幻空华谷响影像。闻曰只此梦幻空华莫直是诸佛本源你佛性^8□开关延接。头正尾正。予曰。是则是似则似。他是得道大人目击道存。岂便烦用你叨叨。切忌你等轻心慢心妄挟齿牙。不信参国师颂
　　踏断春风千万峰○破草鞋抛向湖边着。唐虞日孳孳以致于王。桀纣日怏怏以致于死。苍苔青薜锁灵踪○古殿深沉晓未开。玉箫吹彻凤凰台落花啼鸟夕阳里○只见溪回路转。不知身在桃原云合云开晚寺钟○归家担子两头脱。柴自青兮火自红。人天交接两得相见
　　评曰。二尊者既道业成熟。蹈断见地山知障岭多少崄难道路。向意路不到情解不及处稳坐。是故言。苍苔青薜锁灵灵踪。既是二尊向上步骤。明暗双双于无功用没巴鼻处宾主献酬。恰似浮云无心无心开。所以言云合云开夕阳里
　　举。梵摩净德云。弟子衰老不能事师○老不净筋力为能。云无心以出岫。鸟倦飞而知归愿舍次子以令出家○老婆亲切。己所不欲莫施于人
　　评曰。梵摩净德者即迦毗罗国人。园树生茸味甚美。唯长者与第二罗□罗多取而食。取了随生。迦那提婆尊者知其宿因。即有偈曰。为僧不通理。复身还信施。长者八十一其树不生茸。长者闻偈增叹伏。曰。衰老。愿舍次子随师出家。祖曰。昔如来记此子。当第二五百年为大教主。今之相遇盖符宿因。即与剃发。尊者偈曰。入道不通理复身还信施。寔可恐。今时往往认得不觉不知以为向上宗旨。话头不挂怀。参禅不为念。徒日主张无知昏愚以为足。指胡为物为理。亦不知谓生身佛祖。妄自尊大底多。不知奈他信施何
　　退己进人。无可比○后其身而身先。外其身而身存。虽是死蛇。解弄又活百千年后有谁知○不知最亲。圣朝无弃物。室罗城畔金水上○尽大地是沙门一只眼。岂云室罗城。莫剜好肉作疮古佛放光动地时○上下四维十方法界总是一团灵光。莫担水卖河头
　　评曰。弟子衰老不能事师。愿舍次子令出家。是退己进人。示菩萨大慈善巧。欲进己身先进他人。欲达己身达他人。寔无可比。后来此子果称罗□罗多尊者为大教主。于室罗筏城畔立大法幢行大法施。非是寔放光动地^8□
　　垂示曰。尊者莫尊乎道焉。美者莫美乎德焉。所道德不存者。虽王于天下非通。所道德存。虽匹夫非穷。人若有道德。人其舍。诸必信伏师之。试举。看
　　举。不如蜜多闻偈再启祖云。法衣宜可传受○借婆裙子拜婆年。家富小儿骄。枝蔓上复生枝蔓。不风流处也风流祖云。此衣为难故。假以证明○你爱其羊。我爱其礼。虚多不如实少。顾子念孙。汝身无难。何假其衣。○明君知臣。明父知子。至道无难唯嫌拣密多闻语作礼而退○下载清风付与谁。稛载而往。垂橐而归
　　评曰。二十六祖不如密多尊者南印度天德王之次子也。嗣法于二十五祖婆舍斯多尊者。尊者有偈曰。圣人说知见。当境无是非。我今具性。无道亦无理。不如密多闻偈再启祖曰。法衣宜可传受。祖曰。此衣为难故假以证明。你身无难。何假其衣。化被十方人自信向。不如密多闻语作礼而退。信哉知子无越父。国师有颂曰。
　　月高松顶孤光冷○本来无一物。何处惹尘埃。上下四维无等匹风弄残云秋意宽○和盘托夜明珠。竹影扫阶尘不动。月穿潭底水无痕四海涓涓百川落○王令既行遍天下。将军塞外绝烟尘琉璃殿上夜游阑○无物堪比伦。教我如何说。两镜相照中心无影像
　　评曰。此颂全篇赋秋光一片寥廓虚静底以演人人本具底真性纯清绝点圆明虚凝。岂特密多大士而已。个个男子大丈夫无一点障难无一点瑕翳。所以言月高松顶孤光冷。非是上下四维森罗草木总是一团秋光者^8□。纵有生死有涅槃有佛法有王法有付钵有传衣。总是如秋风逐残云。者中无吉凶无荣辱无障碍无灾害。所以言四海涓涓百川落。可谓无影树下合同船。琉璃殿上夜游阑。
　　者中国师有密语。来日为诸人说破去
　　垂示曰。土积而为山。水积而为海。旦暮积而谓之岁。参究积而谓之衲僧。且道参究者什^8□。
　　举。玄沙示众云。诸方老宿尽道接物利生○道什^8□。醉后即当愁杀人忽遇三种病人。作^8□生接○和尚事生也。祸事祸事。大小大祸事。三千里外莫错举患盲者拈槌竖拂他又不见○盲者不见非日月咎。曾惯雪露苦杨花落也惊。患聋者语言三昧他又不闻○若以耳闻终难会。眼处听声应始会。蛛蝥结网上工遮逻患□者教　伊说又说不得○谤此经故获罪如是。纵佛祖说得不得且作^8□生接○用接为什^8□。者里无能接无所接。若有我相人相众生相即非菩萨若接此人不得。佛法无灵验。○若有灵验非佛法。谷胜元气。其人肥而不寿。元气胜谷气。其人瘦而寿僧请益云门○殃门添殃。不入虎穴不获虎儿。事应哪是门云。汝礼拜着○和盘托出夜明珠。昨夜金乌飞入海。晓天依旧一轮红。云门天子气宇如王僧礼拜起○风流可爱。作家禅客天然别。云门天子气字如王门以□杖挃。僧退后○也可可。虎生三日有食牛机。步步清风起门云。汝不是患盲○层落落影团团。海神知贵不知价。云门天子气字如王。得唤近前来○将随印行。兵追将转。呼即易。遗即难僧近前○如世良马见鞭影而行门云。汝不是患聋○岩下风生虎弄儿。眼看东南心在西北乃云。还会^8□○敲骨取髓。杀人须见血僧云。不会○丈夫自有冲天机。不向如来行处行。大阿精金无变色门云。汝不是患□○碎衣珠于醉世客。??金锁于病猿僧于此有省○可惜许。末后甚漏逗
　　评曰。福州玄沙师备宗一禅师闽州谢氏子。幼而好垂钓。泛小艇于南台江狎诸渔者。三十乃弃舟投芙蓉训禅师。蒲衲芒履。食才接气。常终日宴坐。后阅楞经发明心地。由是应机敏捷。与修多罗冥契。诸方玄学有所未决。必从之请益。嗣法于雪峰。一日示众曰。诸方老宿尽言。接物利生。忽遇三种病人作^8□生接。此话极难信难透。丛林第一切处。高等天九虎关。崄如海三级浪。若人参究着。回尽天下丘陵亦无之。要拔此三种病根。每朝须服补心汤一贴。信心一两。勇猛精进二两。大疑团三两。放下着一两纯一无杂一两。动静不二一两。默通一两。报答深恩一两。枯淡淡薄一两。丝爪皮一分五厘。脚跟下一两。不退转二两。真风挽回二两。右十二味。去分别妄想叶。除知解情量皮。依大慈大悲法随菩萨威仪煎。第一须禁一喝会陀罗尼会空寂无相会盲龟空谷乌黑鹭白气形活句眼横鼻直默照邪禅赖耶八识暗窟无事向上禅立枯禅法婆口问答右十一味。忌上风亦置。何故如此。渠久染污佛祖真风灭尽祖师向上禅。故国师深恐儿孙多此党。是故有颂云。
　　盲聋喑□谁能接○平生肝胆向人倾。相识犹如不相识。老树卧波寒影动。野烟浮草夕阳昏退后近前指下明○头头显露物物全真。破布囊里真珠。识者正知是宝多向诊候沈动处○罔象到时。光灿烂。离娄行处。浪滔天。龟上求毛。兔边觅角不知三种一毛病○嚼饭喂婴儿。毗婆尸佛早留心。直到而今不得妙
　　评曰。此三种病根甚深重也。庸医之辈虽恼神魂辄不能诊候。岂得拔病根。特有云门大师。于退后进前际不加三指。察九候于论候未发处深见三种病根。莫谓既是一毛病元来皮肤疥??少病。者般见解名之我法二空大病膏肓必死重痾。得梦曾见国师哉。更参三十年。

槐安国语卷五（终）
槐安国语卷六

　　　      

龙宝开山语录中颂古评唱

    垂示曰。厉之人夜半生其子。遽取火而视之。汲汲然唯恐其似己也。宗师家喝下出人。频下毒手见之。遽遽然唯求其胜己也。作^8□生是毒手。
    举。翠岩夏末示众云。一夏已来与兄弟东说西话。看翠岩眉毛在^8□（三日下厨。下洗手作羹汤。未谙姑食性。先使小姑尝）保福云。作贼人心虚（久雨不晴看丙丁。久晴不雨且看戊已）长庆云生也（云掩仲秋月两打上元灯）云门云关（嗔拳不打笑面）
    评曰。明州翠岩令参永明禅师。嗣法于雪峰义存禅师。安吉州人也。一日示众曰。一夏已来与兄弟说话。此是今古丛林恶虎九牢关毒火万里坑。到此抛身舍命去底不知几千万。就中吾龙峰华园两国师。身心脱落脱身心去者。是此话头。今其儿孙弃掷总不顾者。将其什^8□心行。老僧下语云。未谙姑食性。先使小姑尝。此说甚^8□道理。翠岩是新嫁娘。指保福长庆云门等诸老以为小姑乎。将又别有子细乎。云门云。关。老僧着语曰。嗔拳不打笑面。是又什^8□道理。翠岩笑面云门不打乎。云门笑而翠岩不打乎。莫谓任彩抛出。往往言云门那一关令翠岩贼不能出入。错错。与作一喝会底须一笔句下。
    偷眼才开先下手（君子之言幽而必有验乎明。远而必有验乎管。大而有验乎小。微而必有验乎着）眉毛生也月方明（夜来得好梦。今日再相逢。好儿不使爷钱）云门关子万重锁（善财到此不弹指。尽大地人归去直（直到而今绝夜行（相骂饶你。接嘴相唾饶你。浇水）
    评曰。四大老用处恰如军中暗号密令。一队同火上士一见便知落处。所以言眉毛生也月方明。试言作^8□生是明处云门关子万重锁。者个那一关软于绵坚于铁。照天照地。岂夜行哉。夜行昼行朝行暮行。扫土灭绝。水亦不通。明觉大师曰。关字相酬失钱遭罪。此语超过古今。甚有亲切处。鹄林着语。嗔拳不打笑面是亲乎是疏乎。莫谓鹄林效嚬乎明觉妄下一转语。鹄林嚬且置。明觉嚬作^8□生。你见得得明觉嚬见得如见掌上。了知鹄林嚬不妄下手脚。何故。嗔拳不打笑面。
    垂示曰。兰生幽宫。不为莫服者而不芳。舟在江海。不为莫乘者而不浮。宗师吐片言。不为莫会者不崄。作^8□生是崄。试举。看。
    举。盐官一日唤侍者云。与我将犀牛扇子来（木之直也工匠必顾。言人之直也谄佞必谤）侍者云。扇子破了也（朴实头侍者谁难得。我爱南泉好言语）官云扇子既破。还我犀牛儿来（畜池鱼者必去猵獭。养禽兽者必去豺狼）侍者无对（万言万当不如一默。百战百胜不如一忍）投子云。不辞将出。恐头角不全（螈蚕一岁再收。非不利也。然而王法禁之者为其残桑也。离先稻熟。而农夫耨之。不以小利伤大获）雪窦拈云。我要不全底头角（织者日以进。耕者日以退。事相反成功一也）石霜云。若还和尚即无也（欲致鱼者先通水。欲致鸟者先树木）雪窦拈云犀牛儿犹在（头角四蹄总在）资福画一圆相于中书一牛字（禹以夏王。杰以夏亡。汤以殷王。纣以殷亡）雪窦拈云。适来为什^8□不将出（红粉易妆端正女。无钱难作好儿郎）保福云。和尚年尊别请人好（弟昆各自逞功能。独有家兄彻骨寒）雪窦拈云。可惜劳而无功（仕宫千日。失在一朝）
    评曰。此话极精密密地。老僧三十年错作等闲会。罪过弥天。低首忆前事。如无所著身。须知参禅甚不容易。试言作^8□生是古人精密密地处。作^8□生是老僧罪过弥天处。你若得分明点检得出。许你少有参玄眼。未然莫谓我有参禅功果我有少分得力。老僧三十年来随尊宿命尘云水请评唱碧岩录者大凡五回。自谓评得碧岩录甚谛当也。前面四次每讲到此话心甚不悦。唯作等闲看了随例胡乱注解去。末后到第五次。爆然撞着。不觉寒毛卓竖。欺自谩他。其罪无所容忏悔。者回细评到此话乍滴两回白汗。此外更说甚^8□。若其才下瞎注脚。再增弥天罪累。不信看取国师颂。
    犀牛扇子清风起（人面不知何处云。桃花依旧笑春风）坐断清风出气难（抽簪招磷。有何为惊）破了当年重用去（万古碧潭空海月。再三捞摝始可知）和烟搭在玉栏干（犬不吠新年无疫疠。
    评曰。犀牛扉子话今古蹉过者多。可贵国师百炼正眼。如十日无遗照。见彻便言。扇子清风起。作^8□生是清风起。坐断清风。出气难。作^8□生是清风出底气。破了当年重用去。试言当年何人用得痛快。投子底是。灵宝底是。石霜底是。资福底是。如何点检去。往往言一个个总是持论自家握里事将来。殊不知大有子细。国师末后云。和烟搭在玉栏干。此语颂得最妙最玄最幽绝妙。一则始末表摸写焕烂。更参三十年。
    垂示曰。向上一路千圣不传。信手拈来劈虚空骨截谷神臂。拔败种稼苗破枯禅根盘。从上来何人具恁^8□手脚。试举。看。
    举。雪峰住庵时。有两僧来礼拜（一条□杖两人扶。南海有比目鱼。不双不行。两个无孔铁锤）峰见来以手托庵门放身出云。是什^8□（食以酒肉者。可随以鞭捶。授以官禄者。可随以呋钺）。
    僧亦云。是什^8□（作家作家。随邪逐恶者瞎睡汉）峰低头归庵（似虎多双角。如牛缺鼻巴）僧后到岩头。面问。什^8□处来（将欲□之者必固张之。将欲弱之者必固强之。将欲废之者必固兴之。将欲夺之者必固与之）僧云。岭南来（瞎汉来处亦不知。岭南猲獠无佛性）头云。曾到雪峰^8□不劳再勘敲骨取髓）僧云。曾到（捧上不成龙。霹雳过头犹瞌睡）头云。有何言句（夜寒鱼潜空不钓）僧举前话（掷地金声如瓦砾。驾与青龙不解骑）头云。他道什^8□（合一棒打杀与狗子吃。秤锤搦出黄金汁）僧云。他无语低头归庵（问处分明答处亲。满怀突出夜明珠）头云。噫我当初悔不向他道末后句。若向伊道末后句。天下人不柰雪老何（可惜许。吴中有巨室。其子妇临蓐欲产。以其时不吉劝令忍勿生。逾时子母俱毙）僧至夏末再举前话请益（贫儿思旧债。依然在旧窠寥里）头云。何不早问（那叱十面千眸动。十个指头八个了）僧云。未敢容易（瞎汉屙也不识那（头云。雪峰虽与我同条生。不与我同条死（小慈者大慈之贼也。小忠者大奸之托也）要识末后句。只这是（一日看除目。三年损道心）
    评曰。雪峰义存禅师。嗣法于德山宣鉴禅师。泉州南安人也。初住庵时。见两僧来礼拜放身出云。是什^8□。是向上^8□。是向下^8□。是禅道^8□。是佛法^8□。是谓玩弄者僧者。将又别有子细^8□。其僧后到岩头。岩头^8□禅师。与雪峰同嗣法于德山。泉州人也。他分明道。噫我当初悔。不向他道末后句。若向伊道末后句。天下人不奈雪老何。后来又曰。雪峰虽与我同条生。不与我同条死。要识末后句。只这是。往往向末后句下尽精神胡穿乱凿。且得没交涉。纵使历尽驴年。不能曾梦见。何故。雪峰如鳖咬钓鱼竿。岩头似蛇衔老鼠尾。是故有颂曰）。
    同条生处不同死（演门有亲死者。以善毁爵为官师。其党人毁而死者半也）拈却明头收暗头（小蜂不能咒大虫。小鸡不能覆大卵）从此放身归庵去（妙在一沤前。岂容千圣眼）至今帘外鬼神愁（毛嫱丽姬人之所美也。鱼见之深入。鸟见之高飞。
    评曰。今时往往解得道。如同条生死一着似黑漆桶里盛墨汁。何处容你悟解了知。所以言拈却明头收暗头。毕竟看来。岩头亦暗头合。雪峰亦暗头合。是故放身归庵去。低头归庵端的。纵使佛祖不得??破。所以言帘外鬼神愁。错错。若是果如此。岩头依什^8□言。我当初悔。不向他道末后句。唯有透关正眼底上士。应一见即知落处。若不然。纵使有千般义味下百种注脚得。总是闲妄想死学解。
    垂示曰。处孤峰者救入荒草。落荒草者救处孤峰。一机一境一挨一拶。要洗涤你见泥拔却你楔钉永使真风不坠地。此是何人作用。试举。看。
    举。沩山五峰云岩同侍立百丈（国清才子贵。家富小儿骄。越王勾践破吴归。义士还家尽锦衣）百丈问沩山。并却咽喉唇吻作^8□生道（丙子受制。则举贤良赏有功。立封候出货财）沩山云。却请和尚道（回转枪头来）丈云。我不辞向汝道。恐已后丧我儿孙（金针曾不露锋铓。惹得无丝玉线长）复问五峰。峰云。和尚也须并却（夺贼枪杀贼）丈云。无人处斫额望汝（若无找鼎拔山力。千里骓不易骑）又问云岩。岩云。和尚有也未（水圆折者有珠。方折者有玉）丈云。丧我儿孙（明君知世。明父如子）
    评曰。沩山与五峰共嗣法于百丈。云岩侍百丈二十年。遂不契。后来嗣法于药山。一日共侍立百丈。百丈问沩山。并却咽喉唇吻作^8□生道。沩山云。却请和尚道非是回枪头来者^8□。破镜鸟子动欲食母。丈云。我不辞向你道。恐已后丧我儿孙可贵。父严子孝。又问五峰。峰云。和尚也须并却。又是欲夺贼枪杀贼。丈云。无人处斫额望你。知子无过父。又问云岩。云岩云。有也未。可惜许。果然被浸杀死水里。宜哉。丈云。丧我儿孙。
    东街柳色如烟翠（细雨洒花千点泪。淡烟笼竹一堆愁）西巷桃花相映红（落花只为随流去。又有寻芳拾翠人）几度春风晚钟里（只看落红风扫尽。岂知庭树绿阴多）游人着意到寥空（春色无高下。花枝自短长。
    评曰。沩山五峰潜行功积密用力充。恰似群阴剥尽百花争开时。父子唱拍之时。可谓柳色黄金嫩梨花白雪香。特有云岩似天然句子未能得立尽夕阳空皱眉者。
    垂示曰。驱耕夫牛夺饥人食。针头削铁鹭股割肉。是万古徽猷丛林模范。要人人向祖佛看不破处安身立命个个去魔外摸不着处现成受用。是故宾主相见间。莫怪全无所你挟手脚。试举。看。
    举。南泉参百丈惟政禅师（昨梦黄梁半熟。立谈白璧一双）丈问。从上诸圣还有不为人说底法^8□（探竿影草试人端的处。下口即知音）泉云。有狮子嚬呻。象王回顾）丈云。作^8□生是不为人说底法（钓鳌时下一圈挛）泉云。不是心不是佛不是物（肝胆心肠都吐尽。袖里金锤劈面来）丈云。说了也。泉云。某甲只与^8□。和尚作^8□生（用则作虎。不用则鼠。掀翻海岳觅知音。个个看来日中斗）丈云。我又不是大善知识。争知有说不说（可惜许。家丑向外扬。此去三百年。切忌举着）泉云。某甲不会（言之甘者其心苦。拔猛虎须截苍龙角）丈云。我太杀为你说了也（行拳人须有吃拳时）
    评曰。洪州百丈山惟政禅师。嗣法于马大师。有老宿见日影透窗问师曰。为复窗就日。日就窗。师曰。长老房内有客。归去好。师问南泉。诸方善知识还有不为人说底法也无。此话起尽如二龙弄夜光。全无宾主。全无胜败。切忌向语路上胡卜乱卜。老僧着语曰。家丑向外扬。作^8□生是百丈举扬底家丑。你若得见彻分明。许你具透关正眼。不然莫谓大应东海日多儿孙。透关底上士一见便知落处。不信。请看取下文。
    从上为人事（饭里巴豆杯中酒毒。贱如泥沙贵如金璧）不容老胡知（事至极处则难说。理至极处则难明）寒云抱幽石（白云堆里不见白云。流水声里不闻流水）霜月照清池（一自赤心来报国。边头刁斗不曾闻）
    评曰。从上为人事此一句二老言论往来全篇举扬了也。二大老相见底虽纵令默照邪禅瞎徒庸常下劣部类究百端而窥探不能见彻。恰如田夫立阶下闻中昼台上事。所以言纵老胡不容亲了知。其高蹈古雅更无一事堪比况。若强求等匹。南泉者如寒云抱幽石。百丈者似霜月照清池。老僧三十年看此话胡乱去。评到此两句。不觉吐舌。起着衣备香灯望西合掌。打多少谵语云。兴禅大灯高照正灯国师。不知几生参禅功果法眼圆明超拔古今如此精微哉。庚午仲春初八日出卯。
    垂示曰。湿之至也。莫见其形而炭已重矣。风之至也。莫见其象木已动矣。参学功自不知其充自溢四体矣。所以学者患道德不充身。莫愁势位不有己焉。
    举。大随问僧。什^8□处去（横按镆^8□全正令。大平寰宇新癞顽）僧云。礼普贤去（食他一粒米受万劫余殃）随举拂子云。文殊普贤总在这里（谨谢和尚指示。将谓文殊在五台普贤在蛾蝞）僧作圆相抛向背后（放下着。粘骨着皮）乃展两手（要璧间挂在底七八顿^8□）随云。侍者取一贴茶与这僧（大随棒折那。罪疑惟轻。功疑是重）
    评曰。大随法常禅师。嗣法于长庆大安禅师。问僧。什^8□处去。铁轮天子寰中敕。僧云。礼普贤去。帝释宫中放赦书。随举拂子云。文殊普贤总在这里。担起一块泥团子来蓦面掷着看者僧如何。何计这僧大有胆气。即作圆相抛向背后乃展两手。快哉活哉。三世古今万象森罗。文殊普贤天下老和尚。及和大随一拈拈起来抛向无佛世界。却展开两手看大随如何。寔痛快也。大小大大随老汉。着忙即曰。侍者取一贴茶来与这僧。若是大随无转身自在手脚。大吞气吞声去。有顷曰）。
    远闻近见一宾主（这里无能见所见。何足论近远）半暗半明孰与扬（两镜相照。通身无影像）若是个中全用去（剑轮飞处日月沈辉。宾杖敲时乾坤失色）普贤特地逐亡羊（拨开向上一窍。千圣齐立下风）
    评曰。大随既立明头差别遍位远闻。僧亦立明头差别遍位远答。大随俄入暗头无差正位近示。僧亦入暗头无差正位近呈。宾主唱和间谁辨踪由。所以言孰与扬。虽然国师心窃谓。未善义。大随若于者僧展两手处行本分草料痛与一顿。纵令六牙象王迷方失度。可谓头正尾正。惜哉不全用去。
    垂示曰。不登高山不知天之高也。不临深处不知地之厚也。不闻先王遗言不知学闻之大也。禅门亦然。不透万重关不能脱自见泥也。不痛下恶毒之手脚不能辨他浅深。从上何人有此手脚）。
    举。三角总印云。若论此事。贬上眉毛早已蹉过也（一盲你引众盲来令参印公禅。何故。彼不用贬上眉毛）麻谷便问。贬上眉毛即不问。如何是此事（不顾危亡露一斑。入虎穴捋虎须）角云。蹉过也（石火光中分缁素。闪电机里辨端倪）谷乃掀禅床（巨灵□手无多子。分破华山千万重）角打之（礼非玉帛而不露。乐非钟鼓而不传）谷无语（白云锁断岩前石。挂角羚羊不见踪。
    评曰。长汀子曰。宽却肚肠任顺他。又逢知己须随分。二大士相见可谓牙期相逢互通怀抱。以机夺机以毒攻毒。龙象蹴蹈非驴所堪。官马相蹈跛羊岂得近。全无浅深全无向背。实参实证实到恁^8□田地应始有恁^8□作用。今时有一般不知因果底破凡夫。不究话头参禅不为念。妄称问答商量盲呵瞎棒嗔拳热喝颠言倒语胡运乱打互相骂互相获。譬如斗兵之人似发癞狂汉。林际股震德山牙战。点检看来。见性不及论一丁亦不知底暗钝昏愚破瞎秃。徒欺诳在家无智男女者也。殊不知有掉头不肯底优婆寒优婆夷。嗟是几重厚面皮^8□。是道灭胡种族泥梨人。寔可恐矣。
    地狱天堂阿剌剌（一文一武偶相逢。说尽英雄各不同）机关直下没应把（竹影扫阶尘不动。月穿潭底水无痕）奸生多变却难得（一双孤雁扑地高飞。一对鸳鸯池边独立）双放双收过新罗（一曲两曲无人会。雨过野塘秋水深）
    评曰。潭州三角山总印禅师。嗣法于马大师。师因与麻谷相见。法战一场一往一来。活达脱洒抑扬褒贬。杀活自在。人间天上佛界魔宫全无比伦全无等匹。机关耸峻豪放不羁。从佛祖不能把着。貌摸千态万状隐显卷舒。明眼衲僧未见落处。举心拟向。兔角龟毛过别山。所言双放无收过新罗。
    垂示曰。荀卿有言。天不言而人推其高焉。地不言而人推其厚焉。四时不言而人随其期焉。予曰。不然。天地寔有言。洋洋焉湛寂于五根之间。天地寔有言。浩浩乎充塞六合之外。夫子谓此上天载。孟轲谓此浩然气。得之者刹那上妙觉。失之者永劫受轮回。所以言若以耳闻终难会。眼处闻声应须会。作^8□生是眼处声。
    举。维摩诘问文殊师利。何等是菩萨入不二法门（乍报梅福相访来笑着荷衣出草堂。儿童不惯见车马。争入芦花深处藏）文殊师利云。如我意者。于一切法无言无说无示无识离诸问答。是为入不二法门（蓬头稚子学垂纶。侧坐莓苔草映身。行人寻路遥招手。恐畏鱼惊不告津）代维摩打出（只坐白云红树里共君同唱太平歌）于是文殊师利问维摩诘。我等各自说已。仁者当说。何等是菩萨入不二法门（从前汗马无人识。只要重论盖代功）维摩默然（百千毒鼓同时响。吼破虚空无点痕）代文殊乃喝（文殊匣里青蛇吼。惊得毗卢入草窠）
    评曰。维摩诘。秦谓净名。五百童子一也。从妙喜国来迹此境。所应既周将还本土。欲显其淳德以泽群生。特示疾于毗耶。佛命诸菩萨往问疾。尽辞不往。推德于文殊。佛遂命文殊问疾。于是文殊与诸菩萨大弟子诸天人共入毗耶离大城问疾。有言论往来。尔时维摩诘谓众菩萨言。诸仁者。云何菩萨入不二法门。冬随所乐说之。于此法自在菩萨德守菩萨不眴菩萨德顶菩萨及文殊。各随身所得说不二法门。于此文殊师利问维摩诘。我等各自既说了。仁者当说。何等是菩萨入不二法门。国师云。代维摩打出。时维摩诘默然无言。国师云。代文殊乃喝。今时有一等杜撰禅和乃言。唯然。国师甚痛快。活哉。我亦代维摩打出。我亦代文殊一喝。错错。大可笑。昔迦叶欲白槌以摈文殊。当举槌子触目皆文殊。迦叶失气吞声。你如何挟手脚。净名是过去金粟如来。既是十力调御垂迹。岂其待你下二喝。殊不知国师大有绵密之处。似你暴卒所见。生身堕阿鼻永劫沈苦轮。寔可恐矣）。
    不二法门何再说（八八六十四。九九八十一。六六三十六。五二十五）二千三万一齐来（谋巨猛将今何在。万里清风只自知）当年妙吉亲用去（一自赤心来报国。边头刁斗不曾闻）扶得病翁使口中开（石安舞成长寿曲。木人唱起大平歌）
    评曰。尽大地山河总是不二法门。此外更说个什^8□。一毫未发以前既是说了。若强下注脚。佛在庵罗树园命诸菩萨问疾。是不二。净名示疾于丈方室。是不二。诸菩萨辞推德于文殊。是不二。妙吉随命与三万二千大众共赴丈方室。是不二。所以言三万二千一齐来。到者里无片言可演无只字可说。只收目痴坐。文殊大士用此极妙穷玄处来分付维摩诘。果然维摩诘十成说了也。试言净名作^8□生说破去。国师云。扶得病翁使口开。怪哉。将谓维摩诘锁口结舌。国师却言使口开。试言维摩诘开口道个什^8□。必定决定不开口分晓。谁知不开底。大臭口烂咬三千大千食嚼十方刹土含吐阴阳呼吸造化更无间断。初闻默处雷轰。
    垂示曰。若挈裘领。才讷五指而顿之。顺不可胜数。如扣祖关。才执一则究之忽然而撞着。则贯通者可胜道哉。只恶世智辨利汉。往往拈祖师难透秘决加情量穿凿添鄙俗凡解以为透过为参究。错过一生了荒废禅苑者其弊风也。寔可悲矣。
    举。僧问赵州。初生孩子还具六识也无（句里呈机劈面来）州云。急水上打毬子（三月婴儿生而从国则不能知其故俗）僧复问投子。急水上打毬子。意旨如何（棋逢敌手难藏行。诗至。重吟始见功）子云。念念不停流（吾有六兄弟。就中一子恶）
    评曰。大凡问有多种。呈解探拔察辨验主也。如初生孩子话。十八问中谓之验主问。者僧提此一问来见赵州老如何。大有毒气。大凡人各具入识。所谓前五识六识七识八识是也。前五识者指眼耳鼻舌身等五根者也。各有领受色声香等五尘之所能。无分辨他好丑美恶之所知。第六意识或云受生命终识。来为先锋去为殿后。故攀缘三细具六粗。出入五根潜遁八识。隐显出没纵横卷舒。佛手亦不能制者。第六意识也。所以言披毛从此得作佛亦从他。第七摩那传送识。阴阴六八之间无间断者是也。八识赖耶含藏识。或道无分别识。暗钝昏愚茫茫荡荡如死水湛寂。收入过去忧悲爱恶一切尘劳等事无漏。执持喜怒乐种种染净等法无失。行者单单修乍打破此暗窟。则大圆镜光乍焕发成就四智圆证三身。是故或道如来藏识。在冥府化见称净玻璃镜者也。又是者僧假以为一问。甚有工夫言。既是初生孩子。婆婆□□。全无所知全无了解。似只有八识六识未具者。欲言无既言。来为先锋去为殿后。岂为不具有。者僧扣此两端有亦不得无亦不得。欲使赵州总开口不得。如何赵州老人自有转身自在手脚却言。急水上打毬子。试言是说什^8□道理。往往言。虽初生孩子似全无意知无了别者。念念升降无间断。恰似急水上打毬子。所以投子曰。念念不停流。错错。且喜没交涉。此道瞎妄想死邪解。恁^8□为评唱得碧岩录。野狐身五百生事且置。永劫沈妄想粪泥狱无有出离。实可恐矣。赵州投子真正作家战将。机辨耸峻卓拔古今。岂效你鄙俗下贱凡解为下此合头语也。不信看下文。
    六识问来难识破（欲得亲切。莫将问来问。问有答处。答在问处）赵州老大只^8□酬（山东老将犹童颜。曾臂红旗到贺兰）可怜同道实头汉（美玉蕴于碔砆。凡人视之怢焉。良工砥之然后知其和宝也）道道。念念不停流（精炼藏于□朴。庸人视之忽焉。巧冶铸之然后知其干也）
    评曰。国师既见彻赵州辨得投子亲打此一偈。甚谛当甚亲切。老僧如何下瞎注脚。若人见此话得如见掌上见此颂如见掌上。若不然。翠岩夏末话。盐官犀牛扇子话。疏山寿塔因缘。五祖牛窗棂话。如上数段因缘分晓得见彻。此话此颂有何疑。更参三十年。
    垂示曰。道如山。愈升而愈高。如地。愈行而逾远。学者卑贱不能尽其力而止耳。惟有志于道。乃能穷高远。作^8□生是大道高远处。
    举。京兆米和尚。因有老宿。问。月中断井索。时人唤作蛇。未审七师见佛唤作什^8□（说似一物即不中道什^8□。眼中无翳空里无花）米云。若有佛见即同众生（若有我相人相众生相寿者相即非菩萨。弄泥团汉有何限）宿云。千年桃核（铁锤击碎黄金骨。手把白玉鞭骊珠尽碎）师别米和尚蓦口一拳（我爱韶阳新定机。一生为人抽钉拔楔）
    评曰。京兆府米和尚。亦谓七师。嗣法于沩山。参学后归受业寺。有老宿问。月中断井索时人唤作蛇。未审七师见佛唤作什^8□。此问甚有高远处甚有神俊体裁。所谓称老宿者不知指甚人^8□。非南泉即长沙乎。七师曰。若有佛见即同众生。可惜许。甚违老宿问端。老宿曰。千年桃核。前箭犹轻后箭深。若是非旧参上士。谁知他落处。往往言老宿一问甚有作家手段。七师未能辨他稳密处。徒运出自家屋里旧滞货便言。若有佛见即同众生。甚不契老宿意。所以道干年桃核。老宿意谓。七师旧家私。恰如千年桃核徒空枮朽朽地。堪作甚^8□用。此谓情识凡解。岂知老宿落处哉。更参三十年。
    断井索子。月中为蛇（播糠眯目则天地四方易位矣。蚊虻噆肤则通宵不寝矣）冲气吐毒。跳沫驰波（无贵无贱同为枯骨）生兮佛兮齐难话（乞儿弄饭碗。一棒打杀狗亦不吃）多劫潜微归灭磨（击碎骊龙颔下珠）不灭磨（敲出凤凰五色髓）紫金光聚照山河（家丑莫向外扬。金屑眼中翳。衣珠法上尘）
    评曰。国师此颂见彻宾主唱和^8□讹处无余蕴。寔可贵。所谓断井索子一问如涂毒鼓似大火聚。拟议则丧身失命。所以言冲气吐毒跳沫驰波。七师不会老宿意。说生说佛。所以齐难同日话重痾也老宿曰。千年桃核。金锤影动宝剑光寒。七师旷劫潜遁窟宅碎作微尘。不知金光照天地^8□也否。
    垂示曰。周穆王之时。西戎献锟铻之剑火浣之布。其剑长尺有咫。切玉如切泥焉。火浣之布浣之必投于火。出振之皎然如雪。宗师家留一句子语。截生死业根如恶虎断藕丝。破情量窟宅如红炉消片雪。作^8□生是一句子语。
    举。云门云。古人道。人人尽有光明在。看时不见暗昏昏。作^8□生是光明（吹毛匣里冷光寒。紫罗帐里撒真珠）代云。厨库三门（第二重公案又云。好事不如无（三家村里省事汉。杂意识波斯说乡谈）
    评曰。此话极难透难解。错下情解以为足底多于在庾粟粒。尽言此话有什^8□难解。人人本具大光明照彻十方贯通三世。佛殿山门寝堂厨库方丈廊庑僧堂东司。触目总是无不光明。当此时无能见无所见。从来大地黑漫漫。点检看来当什^8□臭皮袜。所以言好事不如无。是谓恶智恶觉妄想死邪解。生死大兆莫甚焉。断灭真风颓败丛林者此等恶知识也。殊不知此是韶阳新定烧却你邪执钉楔之毒焰截断你情解缠缚之宝力。只有旧参上士一见知落处。更参三十年）。
    九天云净众星微（非是防意除情念。更无一事可商量）风兴可余一句诗（口欲谈辞丧。心欲缘虑亡）今夜与君无事去（三尺吹毛定寰宇。临行抛向瞎驴边）时人唤作那斯祁（梦中射落蟭螟窠。开眼看来无缝罅）三门厨库是光明（厨库是厨库。三门是三门。用光明何用）见不见时难辨别（遍界乾坤皆失色。须弥倒卓半空中）好事元来不如无（依然在旧窠寥里。犹是鬼家活计）乌鸡半夜啄生铁（拗折山形□杖子从来大地黑漫漫。
    评曰。此颂全篇述大师示众。非情量可及。无知解可挟。譬如十分秋光。无物堪比伦。教我如何说。是云净星微非仲秋轮时。此时言语道断只默然痴坐而已。那斯祁福州之乡谈无分晓之谓也。三门厨库光明一语。你佛见法见悟解了知纵尽千般神通妙用终不得辨别。况好事不如无。一语明眼衲僧倒退三千。恰似乌鸡夜半咬生铁。纵佛祖不能识破。非再来扶桑云门大师。谁能颂得到此。
    垂示曰。昔韩娥东之齐。匮粮。过雁门鬻歌假饭。既去而余音绕梁欐。三日不绝。左右以其人弗去。宗师留片言。虽数千岁后面目现在实如在。鬼哭神悲。所憎儿孙情识凡解蠹害祖师真面目破坏向上宗旨。作^8□生是宗师片言。
    举马大师不安○睡虎眼有百步威院主问。和尚近日尊候如何（事应如此。试摇枝头雪。定有夜来花）大师云。日面十月面佛（我弟子大阿罗汉不能解此义。只有大菩萨从应解此义）
    评云。此语又是难信难入。今时往往错会底不为少。尽言院主有为住相凡夫。荷负常情生灭泥团来便问。近日尊候如何。马大师大慈大悲。拨转人人本具性金刚不坏正体来便答。日面佛面佛。既是日面佛。上透霄汉下彻黄泉。毫相许无瑕翳。明如百千日月。者里无生灭无去来岂容你安与不安。拈起者个广大因缘为以夺院主有来生灭所见。寔可贵。且喜没交涉。此言情识凡解。不信看国师圣言。
    日面佛月面佛（不识香魂永入梦。三生骨肉是梅花）三三两两太无端（毗婆尸佛早留心。直到而今未得妙）二十年来苦辛客（屈堪述。为君几下苍龙窟）照绝精微见大难（满口冰雪彻骨寒。此中消息谁共论）
    评曰。此话寔难信难人。此水边彼林下。三三聚头两两结眉。运千般智解百种神通去无由窥测其边表。宜哉。纵有参玄上士二三十年千辛万苦。转看转难。你世智辨聪邪党。切忌作陀罗尼会去作一喝会了。
    垂示曰。古人云。用事宁失于宽勿失于急。宁失于略勿失于详。参禅亦然。宁失于拙。勿失于利。宁失于愚勿失于智。若其才失于利智。终不能穷渊源。到死陷坠情量凡解之间而已。须知利智妨悟门过魔罗波旬。作^8□生是利智。作铁橛子会是利智。作陀罗尼会是利智。作一喝会是最上乘利智）。
    举。僧问云门。如何是超佛越祖之谈（不入惊人浪。难寻称意鱼）门云。胡饼（鸩羽狼胆猫头狐涎。一釜炼来抛向面前。
    评曰。云门大师上堂曰。你勿可作了。见人道着祖师意。便问超佛越祖谈道理。你且唤什^8□作三界。你把将三界来。有什^8□见闻觉知隔碍着你。有什^8□声色佛法与汝可了。了个什^8□碗。以那个为差殊之见。他古圣勿奈你何横身为物。道个举体全真物物觌体不可得。我向你道直下有什^8□事。早是相理没了也。佛果和尚举了此上堂云。诸人若会得此语。即议得胡饼。鹄林曰。甚不然。诸人若会得此语。转不识得胡饼。何故。马血为转怜人血为野火。有一般世智办聪瞎秃拭羝羊眼恃狐狸智恣情解云。胡饼有什^8□难会。夫超佛越祖谈者人人有本具底物。本来圆明本来自在。不求悟解不添了知。饥□困眠有什^8□缺少。此外若就佛求。见接佛魔。就祖求。见接祖魔。不如打胡饼四五枚了鼓腹快打睡去。此真正超佛越祖底好消息。君看云门大师气宇如王。错错。老僧闻此瞎判释了呵呵大笑。绝倒起来又绝倒。饭袋子。你恁^8□道彻了胡饼话。船脚车夫灶下盲婢亦彻了胡饼。若果然。国师有颂如何判释去。
    觌面胡饼难下口（如大火聚似铁板障）摩斯吒徒入澜中（进则落坑落堑。退则猛虎衔足）者回休吐黑云雾（生铁昆仑云外走）寥廓天边无白虹（兔角龟毛眼里栽。铁山当面势崔嵬）
    评曰。云门大师曰。胡饼你如何下齿牙得。你才拟议思量。如猕猴落浩波。乍丧身失命去。者因休吐黑云雾。寥廓天边无白虹。古人颂得胡饼话底知几许。就中国师此颂独步古今最妙最玄最第一也你若见得此颂如见掌上。许你亲参究胡饼话。更参三十年。
    垂示曰。古有爱学画龙者。常愁不得善本。过饥渴一日有真龙领云雾下窗前。其人失心闷绝不能正见。学者亦然。常求宗师开示寔过饥渴。宗师或全体作用两手分付则如聋如哑。是但平昔参究不密工夫不纯之所致。作^8□生是分付之处。
    举。百丈涅槃和尚一日谓众云。汝为我开田。我为你说大义。（大行山下贼。南岳岭头雪。和盘托出夜明珠）僧众开田竟请和尚说大义（蹉过了也。箭过新罗）百丈便展开两手（解使不由家富贵。风流岂在着衣多）
    评曰。古禅门盛日。真风未坠地时。南岳马祖百丈黄檗林际兴化南院风穴之诸老。每日鸣鼓普请拽石搬土水薪菜蔬。一日不作一日不食。于艰辛刻苦上各求动中得力。千熊万状尽是宗师。为人手脚学人着力枢要。若向展开两手处要见大义。甚迟了也。远之远矣。若似效今时。称向上禅话头不挂怀参禅不为念。徒日日打白饭七八顿来徐徐上。堂上。或三十或五十列坐并默。坐未定掉头舂睡。一个个皆然。恰似舟子并立推橹时。甚者头亦欲落。恁^8□称祖节门下客可哉。使古人见此弊风。将喜乎将悲乎。寔可恐部类也。是故国师有颂曰。
    闲电激怒雷驰（新妇面上添笑靥。却似向绣幕里行）眼里耳里觌个机（吾道一以贯之）昨夜三山三跳后（三冬铁树满林花。六月黄河连底冰）北辰鬼谷作拟议（醉来黑漆屏风上。草写卢同月蚀诗）作拟议（予违你弼。你无面从退有后言）七佛祖师曾不知（昨夜三更失却牛。今朝天明失却火。
    评曰。此颂全篇赋百丈展开两手处。碎情量窟宅破智解窠臼。如怒雷劈石壁似金翅搏鲸波。回天关转地轴。天有南斗北辰。各在其位不移动如车轴。众星运转如车轮循环。且夫谙天文通地理无越鬼谷子。今夜依百丈大用示众。乾坤失色日月吞光。南斗北辰尽失位换处。大小大鬼谷迷星斗所在。岂鬼谷。纵文殊大士。不知他落处。
    垂示曰。青山自蓝青于蓝。冰生自水寒于水。古宗匠剑刃上求人。只要有超师作底汉子。所以针头削铁鹭股剜肉。打头下恶毒手脚看你转处如何。从上何人有如是作用。
    举。平田普岸禅师因有僧到参（脑后见腮莫与往来）平田打一□杖（正令当行十方坐断）其僧近前把住□杖（战矣哉骨暴沙砾。降矣哉终身夷狄）平田云。老僧适来造次（九尾野狐多变体）僧却打平田一□杖（穷鼠却咬猫。斗雀不恐人）平田云。作家作家（谁谓雀无角。其如穿屋何）僧礼拜（贼是小人。智过君子。却似曾不一般）平田把住云。是阇梨造次（今君子进人若将如加诸膝。退人若将坠诸渊）僧大笑（君子见善则迁。有过则改）平田云。这个师僧今日大败也（国虽大好战则必亡。天下虽安忘战则必危。
    许曰。平田普岸禅师嗣法于百丈海禅师。洪州人也。一日僧到参。岸不管他到不到。不择有过无过。打头行一棒见他如何。者僧大有胆气。却倒行正令。其宾主相见间。象王蹴蹈官马相蹈。今时捉一片朽瓦徒日日揩磨净尽自朝到暮。攒颡皱眉二十年除粪秽底。见如此辣手怨恨愤悱十日五日。水亦不通喉。大懊恼去。何故。触着无明袋故）。
    一向一背不易亲（九尾野狐多变熊。神出鬼没）互换韬略鼓旗别（金翅劈海怒雷破山）干将剑未斩甲鍪（俊鹘辽天呈羽翮。金毛出窟振全咸）夏服箭何穿七札（王侯失其贵。晋楚失其富）鬼哭神悲（梅须逊雪三分白。雪亦轮海一段香）岸崩石裂还颠蹶（罔象到时光灿烂。离娄行处浪滔天）师僧今日大败缺（斩钉截铁）
    评曰。此颂始终赋宾主相见间有互换之机。两个机锋俊利。快于干将剑。疾于夏服箭。就中国师甚爱平田末后道者个师僧今日败缺。所以道崖崩石裂还颠蹶。师僧今日大败缺。
    垂示曰。游宴中有鸩毒。谈笑中。有戈矛。堂奥中有虎豹。邻巷中有戎狄。禅门亦然。有以绮言作佛事者。有以忿怒作佛事者。有以贼手脚作佛事者。有以狼毒作佛事者。从上何人如此。试举。看。
    举。大慈山寰中禅师住庵时。南泉至问。如何是庵中主（掀翻海岳觅如音。个个看来日中斗）寰云。苍天苍天（贪乘摘花马。乐榜釆莲舟）泉云。苍天且置。如何是庵中主（天灾流行国家代有。救灾恤邻道也。行道则有福）寰云。会即便会。莫忉忉（虽鞭之长不及马腹）南泉拂袖而出（石火莫及。电光莫通。
    评曰。大慈山寰中禅师。嗣法于百丈海禅师。杭州蒲阪人也。师初住庵时。南泉至问。如何是庵中主。寰云。苍天苍天。照天照地。旧参上士一见牙战股震。作^8□生是照天照地处。试道南泉苍天苍天乎寰中苍天苍天乎。幸有国师一偈。
    庵中主见还难（凡人心险于山川难于如天）句里藏身太无端（水底木人吹铁笛。云中石女舞三台。偷眼暂时休也未（过日山中无外事。收睛偷见白猿儿）夜深谁共游关山（鸟高飞以避矰弋之害。鼷鼠深穴乎神丘之下以避熏凿之患）
    评曰。庵中宾主相见端的。鬼神不能测。魔外不得辨。句里藏身底身。声闻身^8□。菩萨身^8□。长者身^8□。居士身^8□。你若辨别得分明。许你具参学眼。偷眼暂时休也未。言寰中云。苍天苍天。此语透汉彻。南泉岂不知他落处。故露此不聪明即言。苍天且置。如何是庵中主。此但欲见尽寰中而已。甚有贼机。夜深谁共过关山。路重叠终日行曾不见人。狼虎朝伸道内。魍魉画叫虚谷。南泉拂神出去。方寸之崄峻过于关山夜途。寔可恐矣。
    垂示曰。金龙不守寒潭。玉兔岂栖蟾影。明眼宗师且透关眼。向动不得处动。向转不得处转。风惊草动尽辨来机。从上来何人具此作用。
    举。僧问药山。平田浅草尘尘成群。如何射得尘中尘（虎豹之文来田。猿狙之便来ＳＦ。狗之猛来藉）山云看箭（詹公之钓千岁之鲤不能避）僧放身便倒（夫欲仇伪者必假真）山云。侍者□出这死汉（狗不以善吠为良。人不以善言为贤）僧便走（善游者溺。善骑者堕）山云。弄泥团汉有什^8□限（犹以卵投石。以火投火）雪窦拈云。三步虽活。五步须死（求美则不得美。不求美则美矣。求丑则不得丑。不求丑则却丑）
    评曰。药山惟严禅师。缝州韩氏子也。初参石头。头命见马大师。有僧问。平田浅草尘鹿作群。如何射得尘中尘。尘鹿大者也。群鹿随之。皆视尘所往尘尾所转为准。是鹿中王也。甚有智慧。常于石上利其角。以身护群鹿。虎亦不得近。者僧自作得尘来见药山如何。药山不妨是作家。便言见箭。僧放身卧。者僧做处似少有所可见者。药山为见尽者僧却言。侍者□出这死汉。僧即走出。可惜龙头蛇尾。此时如何下得手脚得五步即活。有般底言。此时者僧起绕禅床一匝一喝即走出。免得见道弄泥团汉。或言掀倒禅床即出去。是则是。此言掠虚妄谈。恰似僻地里骂官人。此时药山机锋敲骨取髓。恐你无自由分。且听国师判断。
    尘中尘走得三步（秋分在社前。斗米换斗钱）五步未堪趁虎儿（秋分在社后。斗米换斗豆趁虎儿（射虎不真。徒劳没羽）猎人徒莫觅坤维（九月十三晴。钉靴挂断绳）
    评曰。虽是死蛇。解弄又活。此颂甚似扶起者僧者。尘中尘走得三步。走得寔好。五步岂其用趁虎儿。若是唱和相应全无胜收全无等差底。作^8□生趁虎儿。何处留跟迹。举心拟向。兔角龟毛过别山。所以言猎人徒莫为坤维。
    垂示曰。小蜂不能咒大虫。小鸡不能覆大卵。小智不能辨大义。大凡有所智。总是小智乎。若其无所智。却是顽空无记。作^8□生是大智。
    举。慧忠国师与紫璘供奉论义。既升座。供奉云。请师立义。某甲破。忠云。立义竟（牛虽瘠偾于豚上岂畏不死）供奉云。是什^8□义（蹉过了也。夏虫不可以语于冰。井蛙不可以语于海。曲士不可以语于道）忠云。果然不见。非公境界。便下座（依思璧间木上座）
    评曰。南阳慧忠国师。嗣法于六祖大师。一日师问紫璘供奉。佛是什^8□义。曰。是觉义。师曰。佛曾迷否。曰。不曾迷。师云。用觉作^8□供奉。无对。又问。如何是实相。师曰。把将虚底来。曰。虚底不可得。师曰。虚底尚不可得。问实相作^8□。一日升座。供奉云。请师立义。某甲破。忠云。立义竟。供奉云。是什^8□义。忠云。果然不见。宜哉供奉不能曾梦见。此是圣谛第一义。岂佣国师手而后立哉。威音以前已立竟也。阴阳造化是大义。山河大地是大义。天堂地狱是大义。有情非情是大义。点捡看来。一颗和凿托出夜明珠。所以国师云。非公境界。独许有本色衲僧未举已前既如落处。
    祖风迥振机轮转（舌卷春雷。眼悬秋月）学少澜忙自没头（败军之卒勇武遁逃。将不能止也）大鹏一举九万里（以天为盖则无不覆）篱边燕雀空啾啾（铎以声自毁。膏烛以明自铄）
    评曰。忠国师既向大智无智正位立大义。供奉还似欲回情景意解小智以破大义。恰蚊虻欲□空里猛风。非自不知其量者。胸海学解波浪浸天沸荡。不觉自头出头没。国师者如大鹏展开九万里羽翮而盖长空。供奉者似燕雀在篱边。而空啾啾。
    垂示曰。狮子一滴乳迸撒万解驴乳。祖师一句子语拔却百劫生死业根。截断无明缠缚如一柄靠天长剑。磨灭情量窟宅似一片红炉上雪。作^8□生一句子语）。
    举。僧问洞山。如何是佛（荷尽已无擎雨盖。菊残犹有傲霜枝）山云。麻三斤（三月初三两。桑叶无人取）
    评云。洞山守初禅师。嗣法于云门三顿棒下。一日有僧问。如何是佛。山云。麻三斤。坐断天下衲僧舌头。恼古烦今。寔过参天荆^8□。如何得透过去。有一般世智辨聪痴人恣情解云。三斤法身般若解脱三德。草木国土悉皆成佛故。熟麻粒粒直是三德具足如来。用间什^8□。或云。洞山此时在库下。见人秤麻。僧置此一问。直下任彩抛出。且喜没交涉。此话若得参究分明去。千七百则公案如见掌上。不然参国师颂。切忌作一喝会去。
    木落喦岗锋骨冷（时节到其理自显）月斜福石晓难开（向明中有暗。莫以暗相取。向暗中有明。莫以明相窥）寒云伴来闲不彻（寄语巫山窃窈窕娘。好将魂梦诳襄王）飞瀑从他起忽雷（百千斛雪同时撒。数万个雷特地鸣）
    评曰。古来颂此话者饶。北塔祚。雪窦显。玉泉琏。法昌遇。投子青。东山演。无尽居士。各颂得照天照地。就中雪窦东山尤为贵。老僧昨夜灯下拜披国师颂。读到此颂通身寒毛卓竖。不觉拊案赏叹曰。麻三斤。千百年滞货无所著浑身。何量流到粟散扶桑小国增此十分高价。你若得见彻此颂分晓去。亲相见洞山老人。若不然。一切束作一喝会去。
    垂示曰。以善先人者谓之教。以善和人者谓之顺。以不善先人者谓之谄。以不善和人者谓之谀。是是非非谓之知。非是是非谓之愚。从上来有始以不善先人乍以善先人底^8□。试举。看。
    举。六祖云。不思善不思恶。正当恁^8□时还明上座本来面目来（一口吸尽西江水。洛阳牡丹新吐橤。
    评曰。卢行者既得黄梅衣钵。夜半涉江越岭将往岭南。于是黄梅七百高僧潮涌蜂起欲追夺他衣钵。有明上座者。故四品将军而甚勇壮。先众走上。者半日程遂见卢行者。行者既见事急。抛衣钵于石上曰。此衣表信。可以力争耶。隐草莽中。明提掇不动。乃唤曰。行者行者。我为法来。不为衣来。行者遂出坐盘石上。明即作礼。卢曰。不思善不思恶。正恁^8□时那个是明上座本来面目。明言下大悟。复问曰。上来密语意外还更有密意否。卢云。与汝说者即非密。汝若返照。密在汝边。明曰。虽惠明在黄梅。实未省自己面目。今蒙指示。如人饮水冷暖自知。今行者即惠明师也国师亲颂因缘云。
    五步款行三步疾（佛种从缘起我说即是空）莫教正眼顶门开（花开不假栽培力。自有春风管对伊）悠悠不见庾岭路（上无片瓦盖头。下无寸土立足）脚后脚前归去来（归家担子两头脱。柴自青兮火自红）
    评曰。惠能曰。不思善不思恶。正与^8□时如何是明上座本来面目。见前箭犹轻。似五步款行者也。自己返照看。密还在汝边。是后箭犹深。似三步疾。于是明上座正眼顶门开。既言正眼开。开看这什^8□。岂庾岭路。上不见诸佛。不下见众生。不见生死。不见涅槃。不见烦恼。不见菩提。到此前佛后佛先辈后辈全不得进一步。总是禹门点额鱼。所以言归去来。
    垂示曰。君子贫穷而志广富贵而体恭。安然而血气不惰。劳倦而容貌不枯。怒不过夺。喜不过与。到衲僧门下。擒纵与夺抑扬褒贬傍观。纵五眼又共明。不得窥胜败。不能辨穷通。他总超出常情外不居与夺之间故也。试举。看）。
    举。霍山和尚闻秘魔岩和尚凡有僧到礼拜以木叉叉着（巨灵□手无多子。分破华山行万重）霍山一日遂往访之。才见不礼拜。直入秘魔怀里（入虎穴捋虎须）秘魔拊霍山背三下○开怀通者消息霍山起拍手云。此老一千里地赚我来。便回（两个担板汉。一个如王质见棋一个似陶侃担甓。点捡看来。二俱失利。老来错作商人妻。商人重利轻别离）
    评曰。霍山景通禅师。嗣法于沩山祐禅师。秘魔岩和尚。嗣法于永泰禅师。闻秘魔岩和尚凡有僧到礼拜。以木叉叉着。是古人剑刃上求人样子也。总不管你透未透。不顾会不会。打头叉着看你如何。昔慈明见汾阳。是其流亚也。霍山一日遂往访之。才见不礼拜。直入秘魔怀里。此是霍山倒下探竿影草手展只手突入秘魔怀里探杀如何者。岩若庸常部类。大见手忙脚乱。如何有转身自在手脚。拊霍山背三下。却见他如何。霍山是作家。自有出家一路。即拍手曰。此老一千里地赚我来。便回。君看二老相见机机映彻如秦镜照肺腑。依什^8□如此。只依从前参禅苦学功能。
    当机提觌面疾（两刃倚天长剑）取次用来若为宗（文殊提起杀人刀。净名抽出活人剑）个个一千应走却（石不火莫及。电光莫通）草鞋跟断起清风（梦回一曲渔家傲。月淡江空见白鸥）
    评曰。霍山以多年参究得力处一提提起来逼拶。秘魔有从前精炼透关眼一见见杀排拨。宾主各不涉拟议不添情景。崄如伎女走竿。活似市儿弄丸。纵明眼衲僧不能辨他落处。依什^8□如斯幽邃。古人拨草瞻风。跋涉崄峻于数千里之外。困苦风霜于二十年之间。蹈断许多草鞋。到腓无眊胫无毛始到此田地。一个个猛着精彩莫作容易看。何故。不声不入里耳。
    垂示曰。毛嫱丽姬人之所美也。鱼见之深入。鸟见之高飞。狮子哮吼。百兽闻之震恐。狮子儿闻之长威狞。其类异也。祖师留片言。焦芽败种部类如聋如哑。达者闻之暗里惊。人^8□生是片言。
    举。梁武帝问达磨大师。如何是圣谛第一义（和盘托出夜明珠。陛下宝谁敢酬价）磨云。廓然无圣（吾王库内无如是刀）帝云。对朕者谁（果然玉箫吹彻凤凰台。古殿深沉晓未开）磨云。不识（击碎骊龙颔下珠。敲出凤凰五色髓。
    评曰。南梁人主武皇帝。天性好佛理。立寺度僧。此时禅道未渡汉土常与昭明太子传太士法雪公云光师等诸贤广探经论研究。自被袈裟讲放光般若经。感得天华乱坠。称为佛心天子。时达磨大师传佛心印。船到金陵城下。帝与玄武寥僚共出迎。请大殿对谈。帝预与诸贤取经中极谈处即问。如何是圣谛第一义。武帝意窃谓。和盘托出夜明珠。磨曰。廓然无圣。铁锤击碎黄金骨。帝曰。对朕者谁。可惜许。随语生解。驾与青龙不解骑。磨曰。不识。前箭犹轻后箭深。割木人肠剜石女髓。帝不契。遂渡江到魏。而隐嵩山少林寺。颂曰。
    廓然不识有几人（有利无利。但看四月十四。稻秀两浇。麦秀风摇）古路横行锁岭烟（离娄不辨正色。师旷岂知玄丝）从此少林深雪里（不是一番寒彻骨。争得析花扑鼻香）断臂刀下别疏亲（不临财不知义士心。不临难不知忠臣志）
    评曰。廓然不识语寔难透寔难解。如铁钉饭似木札羹。你如何挟齿牙。今时往往错情解曰。既是圣谛第一义。岂其他物。直是人人本具性。者里无圣凡迹无生佛名。虚凝寥廓纯精绝点。所以言廓然无圣。武帝又是性燥。蓦面逼拶云。者里若是无圣凡迹无生佛名。即今目前历历对坐龙床谈论底是什^8□物。是凡是圣。若其道圣。向言廓然无圣。若其称凡。指个什^8□物安着凡名。大小大祖师。理尽词穷即言不议。既是人人本具性。若见有圣凡迹。是物而非自性。若其果而非物。如何安圣凡名。如火自不知热。似水自不知冷。嗟其不识最亲。错错。道此情议恶智恶觉。妨他后昆悟门害他学人惠命过万斛之砒礵。切忌破口举者。所以言廓然不识有几人。所谓廓然不识话一扫四海无知落处。譬如于深山岩崖寒烟埋古路路斜雾锁洞口底人迹不到处有一人经行坐卧人更不能知。宜哉。神光大师为透过此向上秘诀密参苦吟。遂到立少林深雪中截断左臂初别亲疏。是末代宗师锁断龙门万仞关^8□子使后生学者伎尽词窃心死意消得开透关正眼底之舆而已。今时有一般。拈祖师向上一着子主张从前自家屋里谬解说种种道理。口授相传以为相续祖宗。不知几枚厚面皮。若果恁^8□为足。祖师何口授相传不使神光免立雪断臂。后学其顾之。
    垂示云。草食之兽不疾易薮。水生之虫不疾易水。荆^8□透过之上士不疾易^8□讹之语路。何故。他既历千辛万苦透过多少因缘故。作^8□生是^8□讹之语路。
    举。风穴垂语云。若立一尘。家国兴盛野老嚬蹙（子有症状锦。不使人学制焉。大官大邑身所庇也。而使学者制焉）若不立一尘。家国丧亡野老讴歌。（牵牛以蹊人之田。而夺之牛。牵牛以蹊者信有罪矣。而夺之牛罪已重矣）雪窦拈□杖云。还有同生同死底衲僧^8□（好个大小大明觉大师。其智不如葵。葵犹能卫其足）
    评曰。风穴延昭禅师。余杭刘氏子也。嗣法南院颙禅师。因垂语曰。若立一尘。家国兴盛野老嚬蹙。此语大有折角^8□讹之处。往往以自家情识了解种种差排以为透过。大错了也。殊不知此是祖祖相传来底向上切处。有一般世智辨聪秃奴。公然而判曰。夫立一尘者即是偏位权化建立门。有烦恼有菩提有生死有涅槃。建法幢立宗旨。所以言佛事门不不舍一法。野老指本分正位破家散宅底破衲僧者也。当此时见佛事门中多少闹热违君本分家乡。故甚不悦。皱眉嚬蹙懊恼。不立一尘者即是正位扫荡门。不见烦恼不见菩提。上无诸佛下无众生。三千世界海中沤。一切贤圣如电拂。所以言实际理地不立一尘。正与^8□时。本分正位破家散宅度破衲僧。顺吾本分家乡故欢乐底歌。所以雪窦拈□杖云。还有同生同死底衲僧^8□。同生同死底衲僧者即指本分正位破家散宅底衲僧者也。错错。此道瞎妄想死见解。书安胡饼上瑕狗狗亦不吃底邪见解也。与作一喝会底同业罪过。非不能利他。自亦利不能。
    嚬蹙讴歌在一尘（床第之言不唎阈。况在野乎）同生同死凭何人（夫富如布帛之有幅焉。为之制度使无迁）红霞碧霭笼高低（风穴如孟孙。二大士似季孙。何故）芳草野华一样春（季孙之爱我疾疢也。孟孙恶我药石也）
    评曰。你看。此颂甚天真甚绝妙。摸写风穴全身来推出你诸人面前。还有相见分^8□。试言。嚬蹙讴歌依甚^8□在一尘。指谁人为同生同死底衲僧。红霞碧霭笼高低。芳草野花一样春。就中此两句甚绝妙甚穷玄。与风穴垂语并立为最后两重关锁。似两镜并照中心无影像。你若参究此两句。见风穴垂语如万里异乡见妻子面。切忌作容易看去作一喝会去。
    垂示曰。夫鸟高飞以避矰弋之害。鼷鼠深穴乎神丘之下以避熏凿之患。衲子遥超越悟解了知之外以避惹情景之染污。作^8□生是衲僧安身立命之处。
    举。南岳怀让遣一僧到马祖处去云。但问作^8□（顾子思孙。子产曰。政如农功。日夜思之。思其始而成其终。朝夕而行之。行无越思。如农之有畔）伊道底言语记将来（未见君子忧心忡忡）僧去。一如怀让旨。回谓怀让云马祖云。自从胡乱后三十年。不曾阙盐酱（瓶之罄矣惟ＷＬ之□）让然之（亦既见止亦既觏。我心则降。
    评曰。南岳怀让禅师。嗣法于曹溪六祖惠能大鉴禅师。马祖道一禅师汉州什方县马氏子也。嗣法于南岳怀让禅师。师遣一僧到马祖处去。此一则因缘。自拈华微笑以来四七二三。向上心授秘诀总在者里。马大师曰。自从胡乱后三十年。不曾阙盐酱。此语寔光前绝后。超过藏头白海头黑日面佛月面佛等因缘既数百步。后来尽天下老和尚。曲彔木床上说话。谁知总自者里流出将来。今时有一般世智辨聪部属。不曾梦知些话如斯高蹈。不曾梦辨此话如是尊严。恃自家妄想情解恣打嗣判云。大师云。自从胡乱后。此是指最后破家散宅底时节最后抛身舍命底当体者也。当此时心佛众生是胡乱。山河大地是胡乱。万象森罗是胡乱。天堂地狱是胡乱。生死涅槃是胡乱。禅道佛法是胡乱。参禅学道是胡乱。吃茶吃饭是胡乱。百千法门无量妙义自胡乱中运出将来。建法幢立宗旨吹大法螺鸣大法鼓永劫行大法施利济一切众生曾无乏。所以言不阙盐酱。错错。一切错是最第一错。不信闻国师圣言。
    朝三千暮八百（正令当行十方坐断。譬如农夫是穮是蔉。虽有饥馑必有丰年）个个放过一着（归马于华山之阳。放牛于桃林之野）生铁如和土壤（释箕子因封比干墓）大冶可解拈却（飞鸟尽良弓藏。
    评曰。朝三千暮八百。比两句恰如见马祖大师一幅挂真。面目现在。却觉寒毛卓竖^8□。与马大师一语又是白璧一只。生铁如和土壤。大冶须拈却。既是生铁。大冶依什^8□为拈却。如和土壤故。何故如是。大师此语如一柄倚天长剑。晋楚失其富。贲育失其勇。五侯失其贵。良将失其计。柳失绿花失红。宜哉生铁其坚如和土壤。以何为验。未明三八九。且逐马蹄风。

槐安国语卷六
_
槐安国语卷七

          

龙宝开山语录中拈古评唱

    举。临济上堂云。一人在孤峰顶上无出身之路（朝三暮四。黄叶遮门。□杖子不打者死汉。芦华拥腰。瞎驴儿有甚境界）一人在十字街头亦无向背（朝四暮三。明头来也明头打。暗头来也暗头打。四方八面来也旋风打。虚空来也连架打）那个在前那个在后（岂不夙夜。谓行多露。国将兴与时听于民。将亡时听于神）不作维摩诘。不作传大士。珍重（国兴也视  民如伤也。共亡也以民为土芥）师云。将谓龙头蛇尾（贱如泥沙。贵如金璧）元来只是蛇尾龙头（用则为虎。不用则鼠）虽然如是。深领指示（至治馨香感于神明。黍稷非馨。惟听惟馨）。
    举。饮山同岩头雪峰到德山（三人行则必有一智）乃问。天皇也恁^8□道。龙潭也恁^8□道（被他狮子皮还作野干鸣）未审德山作^8□生道（若是野干逐法王。百年妖怪空开口）德山云。汝试举天皇龙潭底。看（挠钓搭索）钦山拟议（有羊质而虎皮者。见草而说见豺而战。忘其皮虎）德山便打（当可断不断却招其乱）钦山归延寿堂云。是则是。打我太杀（恐痛者须是知痛人。怖毒者须是知毒人（岩头云。你与拨^8□。他后莫道见德山（疾摝我华而不食我实）师云。可惜许（疾过我门而不入我室）。
    举。云门上堂云。遇人即鼻孔辽天（口咬霜刃足拟飞锋。韶石大士平生游戏三昧也。只恨有见直木为轮把曲木为桶底做。何故。好章甫强越人以文冕）师云。堪笑这老汉。赤脚上刀山披毛入火聚。其争奈解笑底也少（龙宝国师非无水攻则章邯以亡其城陆击则荆王以失其地底雄略。唯恐有玉人献宝楚王诛之李斯竭忠胡亥极刑之忧。何故。如何仲尼厄而作春秋屈原放逐乃赋离骚之时。猛虎画蛾眉）。
    举。僧问云门。如何是透法身句（鹪鹩巢深林不越一枝。偃鼠饮河不过满腹）门云。北斗里藏身（夫搏牛之虻必不可破虱矣）师云。众生若非法身即非众生（黄绢幼妇。似以法身喻众生）法身若非众生亦非示身（外孙齑臼。不如以众生喻法身）透之一字因谁致得（譬似寇难至躄者告盲者盲者负走）直饶是北斗里藏身。可谓首罗三目似伊字（国师国师。国师哉国师。国师以前无国师。国师以后无国师。国师哉国师。国师国师）。
    举。雪窦示众云。譬若二龙争珠。有爪牙者不得（衣而不裳未知其可也。裳而不衣未知其可也）或有衲僧问既是有爪牙者为什^8□不得。请大众为雪窦下一转语（夫舟覆者因□风。筏永无恙者不与水争）师云。其贫不学俭富不学奢。此是俗汉之陋韵。却可谓知言也（久远而不改其操。虽隋和何以加诸）且问诸人。二龙爪牙孰与雪窦爪牙（日出而葵藿倾。月虚而鱼脑减）他既争珠不得之。这老争个什^8□而不得。请各下一转语（秋雨甲子禾头生耳。冬雨甲子牛羊冻死）。
    举。赵州问投子。大死底人却活时如何（一日之忌暮无饱食。一月之忌暮无大醉）投子云。不许夜行。投明须到（一岁之忌暮无远行。终身之忌暮常护气）师云。赵州移步不移身（去却一拈得七）投子移身不移步（拈得一去却七）虽然承虚接响。争奈他后举得者少（以宽处众以恕待人君子之道也。国师胡为为进一瓜而斩三妾放二桃而杀三子。何故。夫子道但忠恕而已矣）。
    举。临济令侍者传语德山（民可使由之不可使知之。运筹帷幄中决胜千里外）侍者云。德山要打人（笠重吴天雪。药弗瞑眩厥疾弗瘳。若跣不视地厥足用伤）济云。汝但去。待伊拈棒接住与一送。管取不打汝（如驱蚊虻负丘陵。战无前敌将帅乐也。四海宁一帝王药也）侍者依所教。果然不打。归举似临济（鞋香楚地花。山陵险阻人多负气。江河清洁女多佳丽）济云。我从来疑著者汉（揭仁义利众。若打鼓而求亡子焉）师云。盖是作者动止神鬼难测（天高不穷。地厚无极。察见渊鱼者不祥。智料隐匿者有殃）一人向海枯终见底处坐断千圣之顶□（明眼衲僧上下四维十方法界。上非想非非想天外。下到金轮水际。一见见彻无余蕴。岂待江尽海枯见底者哉）一人向人死不知心处瞎却衲子之眼睛（明眼衲僧最初破家散宅日。自心他心众生心饿鬼心修罗心畜生心佛心魔心菩萨心声闻心缘觉心。一见见透无点尘。岂待死而后知心者哉。若彼心意识情。不消一捏。虽然与^8□。白狼河北音书断。丹凤城南秋夜长）咦（鉴）可贵可贱（旧竹生新笋。新花长旧枝）。
    举。雪窦一日问僧。汝浴未（语大天下莫能载焉。语小天下莫能破焉）僧云。某甲此生不浴（也大奇也大奇。旧窠寥里死虾蟆）窦云。你不浴图个什^8□（蹈翻情量窟宅。凿破智解窠臼（僧云。今日被和尚勘破（虾跳不出斗。蟷螂张臂当隆车）窦云。贼不打贫儿家（枯骨里求什^8□髓）师拈云。雪窦老汉才兼文武。出将入相（亲仁善邻国之宝也。谚口。非宅是卜。唯邻是卜也）今日遭拈出一口鈆子高竖降旗。诸人要褒雪窦^8□。一种是声。无限意有堪听有不堪听（古曰。聪明深察而近死者好议人者也。慱辨宏大而危其身者发人恶者也。国师平生智鉴高明识量宽大。依什^8□不顾使儿孙其颡有泚。何故。待西施毛嫱而为配。则终身不室家）。
    举。风穴因僧问。如何是清凉山中主（身在海中休求水。日行山岭莫寻山。叩门求水莫弗与者。所饶足矣）穴云。一句不遑无著问。迄今犹作野盘僧（洲白芦花吐。园红柿叶稀）师云。古人恁^8□答。褒清凉主贬清凉主（不入洪波里。争见弄潮人）若是道褒。因什^8□有不遑无著问之句（一槌两当。暗里施文彩。明中不见踪）若也道贬。他有个什^8□过（一刀两断。谁知远烟浪别有好思量）道不褒不贬。风穴何必有恁^8□语话。无端触着狮子哮吼（大小大风穴见者僧触着狮子哮吼。未触着时又作^8□生。牡丹一日红。满成公子醉）。
    举。台山路上有一婆子接待（牙如剑树口似血盆。面上夹竹桃花。肚里参天荆^8□）凡有僧问台山路甚^8□去（多少破草鞋。渴鹿驰阳焰。痴猿捉水月）婆云。蓦直去（豁开店面无他事。放掷胡饼引客钱）僧才去（病猿终夜扣金锁。穷鸟终日数竹笼。瞎驴任足涉长沙）婆云。好个师僧又与^8□去（臭老千寻黑火坑。陷人无数无人知）如是既久。游僧传到赵州。州闻得云。待。我去勘破他。遂去问台山路（山东老将犹童颜。又臂红旗出凤城。暗里施文彩。明中不见踪。婆随例云。蓦直去（失晓老婆逢古镜。空里暗箭任手发）州才行（三郎郎当郎当郎当）婆又云。好个师僧又与^8□去（夫留思妇县。妇上望夫楼）州回云。我勘破婆子了也（鹄林着语云。若屈苦屈）师云。尽谓日下挑孤灯。殊不知失钱遭罪。
    诸子初请提唱国师语录。予心里甚不悦。畏僣越固辞不可。行京师请语录来者百余帙。就中取其精萃一帙称讲本付予。予不顾顿放机上数日。非无其端由。中顷有某甲居士。常云。将谓如大灯录者齐怒雷裂岩似金翅劈海大有可观事。何计如此莽莽卤卤底闲文字焉。是丛林口碑而诸子亦往往所闻知者也。予窃谓。有其事。见大明以来雕刻诸录。一纸亦无可取。纵国师亦有分外事。岂足鼓牙齿评唱焉。于此懊恼而不乐。一日携雏僧一两肩西访石氏老翁。有一僧知予常行彼淹留重日。把彼一帙走来投入予肩舆。予复不顾。既而二里余。西到柏树茶店。肩舆且休。予窃繙帙披阅者两三纸。战栗侵肌渐汗浃背。老泪下滴白须。不觉拍手大笑曰。大好老居士好耳朵。不得闻者般迅雷霹雳。雪山之大定欤。刘伶之醉里欤。大好老居士好耳朵。唱了拍手大笑。里人行旅皆怪见。进上青杨堤上。是风光殊绝之地而予常甚爱之。每往来眺望移时。此日也全不顾左右。载悦载阅行到石氏柴门。石翁及旧友老幼十四五辈皆迎立门外。予一见不人事不演间阔。唯言。大好老居士好耳朵。不闻者般迅雷霹雳。大好老居士好耳朵。老幼皆怪。既而在石氏室者三五日。二时粥饭之外。行厕入浴应请对客余。皆看读不释卷。或恨或嗔且悲且喜。一者恨宿缘浅薄马齿既近从心不知有此录则拜披甚晚。二者嗔今时往往弃废参禅大事不能出见泥狱里死守八识赖耶暗窟错一生了纵修得十成不出二乘相似化城甘称直指向上禅而虽有者般无比金文总不顾。三者悲二十四番活祖师跨鲸海凌鸥波传此向上宗旨被此浇末弊风吹倒而息亦断。四者喜鹄林半死残喘才留撞着四百年岁秘之圣典而结难思胜缘。既而归来入门。诸子欣迎而复请评唱之。予不觉大笑而言彼迅雷霹雳。诸子大怪。终说彼始终。诸子亦各欢喜忘蹈舞。予又言。且喜。住庵诸子各具择法眼。于数千卷诸录中特取此难遭秘典。挑惠日于扶桑浇末昏衢。且慰鹄林老后悲叹者。非诸子多年参禅苦学得力哉。诸子言。不然。总是依我师二十年左提右携功果。岂是我辈力哉。予曰。纵予提携虽尽力。诸子无实参真修。岂有此盛事哉。诸子有实参真修。祖师不留难透话头。岂得到此田地哉。毕竟依佛祖深恩矣。时甲阳海岩主人节岩新命见来访。是亦旧参庵居一员也。即曰。如大灯录者未曾有之胜会也。随喜不知所言。愿于处处紧要之处见下语者。是又一场佛事欤。如雪窦录者。虽龙宝大士非其子孙。且贵其高韵亲见下语。况师其儿孙哉。不惜眉毛。请供养一堂衲子。予曰。国师向上遗音谩评唱且罪科弥天。况轻于添凡解哉。待向后明眼宗师是可也。他曰。诸方往往言。如大灯录者彻下崄竣通上孤危。古今衲子如攀万丈铁板障。无所挟手终为四百年间滞货。岂待佣鹄林手举扬。大可怪矣。有谤者有绺者。愿老师下语以拟彼解嘲。旧参破衲六七辈相随请不止。于此烧香礼拜下语者七八句。诸子庆贺充９叹如见夜光。予亦日进不屈。如入群玉府似立昙华林。不时大展炷拜。不时大笑独语。动欲忘食味煮数次。终到拈古赵州勘婆则。师拈语云。尽言日下挑孤灯。殊不知失钱遭罪。予一见不觉吐舌。不遑装香。礼七八拜。自弹指忏悔曰。鸣呼如龙宝国师大和尚者参学精萃也。不知几生大善知识乎。云门再世诚不错。到日下孤灯一语胜雪窦七步。可惊可慎。吾辈张羝羊眼恃孤狸智拈弄下语大错了也。况我华园大定圣应祖师。恭承荻原法皇之宸翰所编撰者焉。可恐可敬矣。是虽但止住庵诸子啼者而非备大方明德高照者。蜡等罪犯无所容忏悔。诸子一见了必付丙丁童。掷笔曰。谨白住庵诸子。若人欲披览大灯录。先须参翠岩夏末话。次南泉迁化话。盐官犀牛扇子。干峰三种病。五祖牛窗棂话。国师三转语。及柏树子话。有贼机。如上数段因缘不得见彻如见掌上。莫乱加了知。况评唱拈弄哉。大增罪结。若又毫厘生毁谤之心。永劫堕苦轮。勉旃勉谢。
　  宽延第二仲秋二十五蓂
    谨下语毕
    参学（一诺）编缉
    同（元鲁宗宝）订校

槐安国语卷七
槐安国语后序

    先师临灭嘱曰。山野曾与鹄林老人约。向后得时愿令老人开法会于山。老人诺焉。自时厥后因循不果。吾且逝焉。乞汝莫违谨闻命矣。已而告诀以视篆事繁屡逾岁月。今兹宽延庚午秋八月。当安国开祖南溟禅师四百五十年远讳也。窃以为。宜酬顾托遂素愿之秋也。于是乎之骏谒老师于阐提窟。寒温礼毕摅以上事。师辞让不已。恳请再三遂得蒙允。傍瞩案上有书新编次者。指以问曰。是何等书。师笑曰。此是老僧暂时寝语也。取鉴之。龙宝国师遗录。而师加以下语。其润色发明英气逼人。语句之富法财之积。烂然溢目矣。于是胡作礼告曰。如此盛典不可自私。愿区画鸠工寿之将来。况又宜充祭延法供养者乎。师亦踞猊握尘利有情众。岂不善欤。时有一僧。怫然庄色曰。周哉高叟之为诗也。祖师西来其所传者心印而已。何为用文字言句。矧复剞劂事乎。的悬矢集。恶免世诋哉。子所取于鹄林者浅矣曰。鸣呼是何言欤。鸣呼是何言欤。此非文字即便单传心印子也。不知者认以为文字也。是故一句句一言言如大火聚如那罗延箭。近则丧身。拟则失命。俾帝睨者口呿目瞪莫测其由也。却为言字得耶。若论言字。则所有言语皆由声起。如开口呼时有阿字。即时声。声体五大。声之发不虚。必表物名。名能招体。号曰。文字也。字体六尘。五大与六尘其体遍满法界而常恒不变。如来假之开示法宝秘密。如实如幻。祖师以是差别宗旨微妙。不谬不虚。至答日月星辰万像森罗鹊噪鸦鸣飞花坠叶。一一拈来无不是文字者。文字果不可避也。吾门盖以语言为道之标帜。标帜明则道显。故学者每以言语为得道浅深之候。不深于斯道有至焉者不。鸣呼使无答而人与标帜。吾道果能有光明俊伟若今日乎。然未易与粥饭僧论之也。调愈高而和愈寡者也也区区之愿无他。悠久俾后进知从上宗门爪牙之为人盖如此也。僧又曰。后世若有其人。虽无此录谁无此录。当世既无其人。虽有此录谁有此录。惜乎此举也。名为走道。其实走名。纷粉冗冗皆吾门罪人也日。子之论似高其失甚矣。自峻其垣而筑言字于禅之外。何胶于一端而不自通耶。昔在灵山会上结集法藏令不断绝者迦叶阿难也。挥毫造论以张皇幽妙者马鸣龙树也。延及震旦。曹溪有坛经。黄檗有传心。临济云门大惠虚堂诸老既各有其录。则虽佛祖所不得而废矣。盖以是为儿孙解之粘缚??之钉楔者也。盖为祖佛传其宗灯酬其恩德者也。然子蔑视之。岂非其失甚者耶。近世专取虚闲安乐寂默无事者为高。是则蚓而后可后可者也。吾所未谕。师屡为说以黜之。而学者溺其所习莫之能从。国师没后至今数百岁之间。有一鹄林为是说。又数百岁后焉知无一人与师同其说者也哉。虽然道之因有非外求而天下事不可逆知。则复知未尝闻师言而有与师同于今世者。何必待数百岁乎。凡瞩此说者如入栴檀林。躏蹴斩伐皆染于香气以出。又如涂毒鼓。闻之者有心无心皆丧。然则轻之诋之侮之仇之者亦终将得益焉。此所以此说终大行天下也。其僧愤然拂袖而起去。于是言论往来欲正之师。师支颐收眸鼻雷齁齁亦范然不知所从。姑议之以为之后序云。
    宽延三年庚午初秋
    现住安国小比丘焚香拜识
    龙峰开祖云门再生之恶藞苴。而五条桥下乞焉队中二十余年之闲日月。破釜炼猫头狐涎等杂毒。贩之市上。而无一顾者。乃置之大德里四百余年。偶有鹄林老翁。亦是江湖之祸檗子。老去触龙峰国师之毒气。失心狂颠。而还为之下瞎注添冗评。使读者聋哑而暗地里冷笑。一场强名之曰槐安国语。士州横山指月。性有奇癖。好触二老之毒气。每慨此版遭灾。谋再梓之止之不可。曰。人视之为蛊毒以之为醍醐。使天下赤贫干沾上味。并知二老彻骨毒气而已矣曰。善是为跋。
    明治十八年九月
    万年峰退耕识焉

槐安国语卷第七
_
