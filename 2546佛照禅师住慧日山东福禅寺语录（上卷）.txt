No. 2546 佛照禅师住慧日山东福禅寺语录（上卷）

    嗣法比丘希白辑
      

    山门。山青水录惠日当空。现成门户横开竖通(蹈门限名大众云)从这里入。
    佛殿。赵州闻名不喜。云门见你要打。晓上座宿怨解。难解狭路逢化。不如烧香礼拜。何故。输机算人之本。
    祖堂。牛栏无外马厩无内。三头四脚驴效牛。我无生草供他口。只要烧朽木充鼻孔。
    土地据室拈衣(这般语端不遗一字泯灭矣)
    祝香□□□□□恩谢。一霄一霎庇庥德。
    又拈香云。此一瓣香天地非所生造物非所化。灵根盘屈威音劫前。郁芳杳霭浮幢界外。昔年行脚时踢出芒鞋跟下。直至而今窖。在衲衣里。未曾轻拈弄。今日方部露爇向炉中。恭为当寺开山圣一禅师大和尚以酬法乳之恩。
    趺座(拈□杖云)三十余年行脚眼。等闲抛在白云间。成龙不妨兴风雨。抹过重重海国山。途路事且置。到头一句还有问话禅客^8□(问答不录)乃云。仿□坞竹阴铺晓光。依稀岸柳翠浮朝阳。量外宗旨物皆举扬。机先的意人本承当。所以如灵山拈华叮嘱迦叶少室面壁付授可祖。多少诸讹重重败阙(以□杖划一划云)一状领过一道行遣了也。若据衲僧家(卓一下云)只个□杖子活鱍。乌律律阿刺刺磷皴皴。我不知他他不知我。虽然如是。报不报之恩助无为之化。一句子又作^8□道。一气含有象。万灵何处谢无私不言。
    复举。三圣云。我逢人即出。出即不为人。兴化云。我即不然。逢人则不出。出即便为人拈云。二尊宿俱是临济下的嗣。窃得他家些子光各交出一只手。一人先纵后夺。一人先夺后纵。更菲有纵夺光后底^8□(卓□杖一下云)薰风自南来。殿阁生微凉。
    当晚小参云。千钧弩浪不发机。一发则无不中的。今夜调箭架弦中的。一句子还莫有进问底^8□(问答不录)乃云。踪迹埋岩霭。松门锁不开。业债犹难免。孤帆截海来。水极舟停程穷步歇。直入金轮天子宝城。还见故山旧时幽致。乔松修竹高超离微外。行人归客尽透不犯关。正当与^8□时。君臣道合宾主交参。乾坤归仁林泉复古。这般样子则是建化门中功勋边事。且道向上宗风如何举唱(卓主丈一下云)月似弯弓少雨多风(谢词不录)。
    复举。宝公令人传语思大云何不下山教化众生。一向目视云霄。作什^8□。思大云。三世诸佛被我一口吞尽。更有众生可度。拈云。大小思大宝公往古大权一世高僧。虽然不是善窃草贼大败(以拂子击禅床云)这个一着未梦见在。
    结夏小参。微尘刹海因人果人。十世古今依报正报(蓦拈□杖卓一下云)今夜总在这里。一时结制安居了也。眼不挂户意不停玄。只据自家随分纳些些。东廊吟月西廊啸风。松根经行石上宴坐。九十日之内无空度光阴。十二时之中无虚弃工夫。山僧与^8□告报未免。无端教人钝置去。阿呵呵。毕竟如何(卓□杖良久云)赵州东壁挂葫芦。
    复举。德山示众云。今夜小参不答话。向话者三十棒。时有僧出礼拜。山便打僧云。话也未向。因甚便打某甲。山云。汝是甚处人。僧云。新罗人。山云。未跨船舷。好与三十棒。拈云。大小德山老人手。拈白棒蓦脊骑虎。呵佛骂祖天下横行。虽然为奈收虎头不收虎尾。者僧曾来海外。只知沧溟之广不谙水脉之深。山僧试开条路通筒消息去(以拂子打禅床云)非但收虎尾又教水脉转分明。何故(良久打禅床下座)。
    结夏上堂。朝游西天暮归东土。禁足安居各护生。护生还在杀生地。杀尽无余禁足成。且道禁足成底事作^8□生(蓦拈□杖靠禅床云)昨夜三更月到窗。
    端午上堂。不悬肘后符。何贴白泽图。衲僧门下无妖怪。和茶只吃石菖蒲。石菖蒲吃了。佛病祖病禅病见病。八万四千毛孔病。三百六十骨节病。今晨端午节一时尽殄灭尽殄灭(卓□杖云)西川李道士击碎药葫芦。
    五月望上堂。欲知佛性义当观时节缘。进节缘如到。佛性义便圆。梅雨酿林樾麦云熟山前。大众时节缘已到。佛性义毕竟如何。如得圆去。一生参学事毕。其义未然。诸人因甚见色。闻声因甚坐卧经行。阿谁着衣吃饭。阿谁俯仰应接。山僧与^8□说道洎乎颟顸佛性儱侗真如了也。咄。
    复举。雪雪窦明觉禅师题未悟相返云。霏霏梅雨洒危层。五月山房冷似冰。莫道乾坤乖大信。未明心地是炎蒸。明觉禅师能把千丈飞瀑扶起云门正宗。虽然子细点验。以黄丹涂鬼面了。东福试作一偈呈大众云。坐断云山千万层。长空如水月如冰。点不到今到不点。极清凉处极炎蒸。既而依模画样同无异士。忽遇无为无悟底汉出来。以什^8□坑只对(良久击禅床云)这个只对。
    上堂。举洞山寒暑到来如何回避公案。拈云。洞山老洞水逆流。展手句子里君臣五位面目全具。因甚矢上加尖热谩这僧去。而今世界与^8□热。东福会下教人如何回避得去(卓□杖一下云)回避了也。其或未得回避。更作一偈普请看。无寒暑处偏正交回。夜明帘里玉殿封苔。
    半夏上堂。今夏安居一百二十日。金鸟飞玉兔走。前六十日已过了。蓂未开桂未生。后六十日未到在。正当今日中间底一句子作^8□生道。陜府铁牛通身汗流。嘉州大象瞒闷热恼。东福为他下一服清凉散(以弗子击禅床下座)。
    解夏小参。拈定鸟藤杖打开布袋口。大地无寸土。出门草不生。芒鞋跟尖踢出三世诸佛。顶门眼豁烁破圆觉伽蓝。不守蜡人冰。何管鹅护雪。只据本分行自恣佛事。须任现量验克期取证。从教塞北雁衔芦来。后围驴吃草去。东福今夜与^8□告报诸人且道。灵山一会是同是别。别别那里甘桃这里醋梨。
    解夏上堂。举。僧问风穴和尚。九夏赏劳请和尚言荐。风穴云。一把香刍拈未暇。六环金锡响摇穴。拈云。风穴老师鼻孔彻血脉通。临机一句子被这僧问着分明答话了也。虽然如是未当衲僧行脚之事。而今有人问东福九夏赏劳请言荐。作^8□生只对。正当衲僧行脚之事有马骑 马无马步行。
    重阳上堂。重阳黄菊绽金新。一掬秋香冷入神。云天雁阵南山顶。谁在东篱感兴人。感兴且置。临济三玄三要还会得^8□也无。若会得今晨依旧是重阳。其或未然。举汾阳句偈注脚去也。三玄三要事难□(铁昆仑无缝罅)得意忘言道易亲(前箭轻后简重)一句明明分该万象(卓□杖一下云)重阳九菊花新(掷下□杖下座)该□□□闰六月旦上堂。六月炎天江湖冻洌。大阳门前乌龟走雪。漏泄全机突出密用。瞿昙不会达磨不识。且问森上座。汝还作^8□生。会不会识不识。机不到用不立。闰余成岁。
    上堂。夺人不夺境(井如觑驴)夺境不夺人人境两俱夺(井驴不相觑)人境两不夺(井驴互相觑)某甲今日敲临济骨出临济髓。等闲把来正要卖与诸人。诸人要买直须以本分钱还其价。还有本分钱也无人人尽有此个大光钱要还便须还。且道作^8□生便还(卓□杖云)只须与^8□还。
    开炉上堂(以弗子打一圆相云)此圈子^8□一丈。火炉又^8□一丈。此圈子没涯量。火炉又没涯量。虽然火着香匙安排不得地。无宾主话作^8□生举着(以弗子击禅床名大众云)照顾燎却眉毛。
    达磨忌拈香。孤锡投东少室峰前打面壁。只履归西熊耳山头遗脚迹。志臊胡须克由^8□耐。年年今日带累儿孙。一缕香霭为云为雨。是还他怨非报他恩。
    十一月旦谢首座上堂。索寞虚庭落叶堆。寒风几度带霜来。丈室更长晓未闭。拥炉常忆此人回。此人已回古佛丛林纲纪须举。且道纲纪作^8□生举(拈□杖卓一下云)鲁祖面壁睦州担板冬夜小参。胡地抽石笋京师出大黄。达磨失巴鼻衲僧没商量。吽吽当头霜夜月任运落前溪。东福今夜与^8□(以□杖一划云)举示。同赵州答话^8□。同德山不答话^8□答不答话一划划断了也。生涯节节起春风。
    冬至上堂。进前叉手叉手进前。非是神通妙用。又非法尔如然。仰山香严特地被沩山和尚拶出叙仲冬岩冬之事(卓□杖一下云)东福今日又被柱杖子拶出刚叙(靠□杖袖手云)书云令节之事。且道书云令节之事作^8□生叙。一九与二九相逢不出手。
    腊八拈香。此一瓣香皮肤脱落尽不涉阴阳缘。深盘实际理地高标第一义天。烧向炉中恭充释迦如来本师大和尚鼻也。二十余李后腊月初八旦远望鹫峰顶伏报不报恩。瞿昙老子大地含灵打失巴鼻同时道成。星移半转犬吠鸡鸣。短衣惹雪赤脚归城。咄咄咄。翳花堕眼睛。阿呵呵。笑倒舜若神。
    因雪上堂。剥面寒风彻夜吹。乾坤皛皛六花披。一色明来没一色。翻看白鹭作乌龟。且问诸禅德。白鹭则从乌龟如何(卓□杖一下云)。脱□上天。
    除夜小参。石鼎煮野菜团圞扰坐而分岁。地炉烹白牛等闲相对而迎春。若作世谛流布之想。山前爆竹响声彻威音那边。若生佛法奇特之解。东村王老烧钱面孔如常。所以东福今夜不用佛法问话不作世谛答话。只得年头岁尾回互无路结角罗纹针劄不入(卓□杖一卓云)放开线道金鸟飞玉兔走。旧年去新岁来。尽大地众生添一岁。且问山僧□杖还添岁^8□吽吽。
    复举。僧问古德。季穷岁尽时如何。古德云。依旧孟春犹寒。拈云。这僧问话滴水滴冻。古德答话言端语端。虽然未知临济有喝德山有棒。今夜有人如问季穷岁尽时如何。作^8□生只对免得棒喝门外已吹新岁角。窗前犹点旧年灯(蓦拈□杖卓一卓又喝一喝云)不信通。
    百丈忌拈香。当机一喝三日耳聋。髑髅无识堪续家风。活然卓荦独坐雄峰。奇特妙用诸方不同。何故如此。江西一脉浩渺无穷。大唐日本洪波拍空。往往丛林盛如鼎沸。在在子孙宗通说通。且道是为恩是为怨。若恩须负。若怨须还。东福今日拈片木。爇向炉中是为负是为(良久爇香云)还债无头怨无主。
    佛涅槃上堂。世尊于涅槃会上以手摩胸云。汝等善观吾紫磨金色之身(黄丹涂鬼而观他作^8□生)瞻仰取足。勿令后悔(臭鸦当风翥须掩鼻去)若谓吾灭度非吾弟子。若谓吾不灭度非吾弟子(阿谁为师者阿谁为弟子者喝)。时百万亿众悉皆契悟。颂曰。临死瞿昙伎俩穷。涅槃妙性却儱侗。令人长德二三月。杜宇啼花血洒红。虽然如是。谁知烟霭深村里。一段春光别是浓。
    三月旦谢书记上堂。灵云和尚因见桃花悟道。有颂曰。三十年来寻剑客。几回叶落又抽枝。自从一见桃花后。直到如今更不疑。有僧举似玄沙。沙云。谛当甚谛当。敢保老兄未彻在也。灵云眼底宽纳尽大唐山。不是桃花境。渔村屋里看。东福今日与^8□举来恁^8□颂去。傍有毛锥子带剑之士。听得失笑。一笔勾下了也。虽然山僧□杖犹未肯点头。便道敢保老兄未彻在也。
    三月望上堂。举。陵互大夫向南泉和尚道。肇法师也甚奇怪解道(将错就错拟开臭口)天地与我同根(细雨洒千点泪)万物与我一体(淡烟锁竹一堆愁)南泉和尚指庭前牡丹花云(泥团就地要射死雀)时人见此一株花如梦相似(独坐无影树下谁梦者谁觉者咄)拈云。陆亘大夫白昼开眼入华胥国。南泉和尚深夜抽身横行御街。东福一条□杖子。前不构村后不造店。但倚曲木禅床闲吟一篇古诗。诸人还要听取^8□(卓□杖一下云)松柏千年翠不入时人意。牡丹一日红满城公子醉。
    四月旦上堂。声前句量外机。三八九力围希。宝镜当台不鉴。薰风来姻蔷薇。诸人如会得八两半斤。如会不得半斤八两。且道秤槌落井时斤两在何处(卓□杖云)参。
    浴佛上堂。我今灌沐诸如来(南山云起北山雨下)净智庄严功德聚(暗坐搕摆堆里)五浊众生令离垢。同证如来净因法身(尽大地人一时失利)且向因甚如此。但为他初生一手指天一手指地自称天上天下唯我独尊。后代儿孙正要雪此屈。季季攀例恶水浇蓦头。东福则不然。别有条路(拈□杖卓一下云)虽然未免丧重后悬药袋。
    结夏小参。一拳拳倒须弥山。针锋头上结圣帽。一际际断僧祇劫。闪电光中立克期。九十日间龙蛇共混杂。三个月里凡圣齐交参。现前三味。鸦鸣鹊噪柏树边。受用三昧。青绢扇子足风凉。山僧今夜恁^8□提示。诸人还构得^8□。若构得打刀须是邠州铁。若构不得因甚绵州出附子。构得构不得(卓□杖云)吽吽。
    举。东山演和尚示受云。结夏无可供养。作大家宴管顾诸人。遂举云。罗逻招啰逻摇啰逻送。怪□空疏。伏惟珍重。拈云。东山和尚自谓。孤贫无可供养。还作大家宴共舞三台。此个曲谁解唱和。东福今夜效颦去(举拂云)啰啰哩哩啰啰又被风吹别调中。
    结夏上堂。蓦拈□杖(画一圆相云)过去诸佛未来如来现在十方。若凡若圣。若有情若无情。尽在个圈子里。今朝禁足安居了。禁足已毕。且道蒲团上事如何。动用蹈规矩。朝霞出门。见闻合古风。暮霞行千里。
    谢两堂首座书记藏主秉拂上堂(蓦拈□杖云)猫有歃血之功。虎有起尸之用。且问□杖子汝有什^8□功用□杖子答云。我有四种功用。其第一。节节放大光明宣说摩诃衍法。所说法不思议离四句绝百非。其第二。节节现大刘变显示无上乘道。所示道甚深微妙逾越有无不住中道第一义谛。其第三。节节具大后段把虚空来作一幅纸写一段文章。所写文章虽元字脚而文质彬彬。其第四。节节出广长舌转无尽藏法轮。左转右转横转竖转。所转自由全没巴鼻(召大众云)四种功用虽各不同但归一条□杖子。乌律律地还要识取主杖子^8□(掷下云)吾当隐乎尔。
    五月日上堂。举。白云端和尚云。古人留下一言半句。未透时撞着铁壁相似。忽然一日觑透后。方知自己便是铁壁。且道如今作^8□生透。乃云。铁壁铁壁。拈云。白云和尚虽然撞着自己。觑透自己未在。以自己还为铁壁无端遭点额倒退三千里外。东福今日如何觑透自己免遭点额得去(以拂子击禅床云)己灵□手无多子。劈破华山千万重所。
    端午上堂(蓦拈□杖云)东山老和尚端午日示众云。老僧收得一道神符。颇有灵验。一愿今上皇帝圣躬万岁。二愿文武百官常居禄位。三愿万民乐业。风调雨顺。令鬼使往四天下一一告报。鬼使回来。已往四天下一一告报了。只有禅和子。鼻孔辽天不奈他何。东山云。莫说你不奈何。我又不奈他何。虽然如是。泽广藏山理能伏豹。一抽三二添四。黄牛角向天。四脚垂过鼻。急急。拈云山僧三十年前收得一件物子。不曾驱鬼使令往四天子。只靠自家壁头无事过日。今日当端午日对众拈来竖卓天宁地宁。横按特静人静。非竖非横该抹三际坐断十方。虽然老东山同生杀未必同途辙。何故如此。他唤他一道神符。我呼为一条□杖。且道唤作神符是呼为□杖是(卓□杖云)南泉斩猫儿。疏山握木蛇参。
    五月望上堂。盘山宝积禅师示众云。三界无法。何处求心。拈云。江西马驹脚下踢出八十四员大善知识。盘山和尚当一员。你虽然争奈打失半边其鼻孔。东福不然。三界有法非色非心与三界别。别别白云影里枯木龙吟。
    半夏上堂。举。林际和尚因半夏上黄檗山问讯。见檗看经。际云。我将谓是个人元来是淹黑豆老僧。住数日乃辞。檗云。汝破夏来。何不终夏去。际云。暂来。礼拜。檗便打令其去。际行数里疑其事。再回终夏。拈云。林际和尚则是白拈贼。正要偷尽黄檗家宝。破夏特来忽遭黄檗恶辣手。彻骨彻髓偷心死了。父子义绝互相违逆。所以林际子孙不传父业。破家散宅行五无间道永作一阐提人。今日东福若有与^8□汉破夏来。如何相看。安排明窗下烧香供养。何故。杀人刀须在黄檗手里。活人剑还归东福掌握。
    解夏小参。刀林剑树虎穴魔宫毗卢顶上普贤眼中。主伴交参一例结制。凡圣混杂一等安居。彼不合此。各住自位。比不离彼。互护己命。九十日光阴刹那无。虚度。早晨吃白粥。日午打三更。风前轻行月下宴坐。法岁周圆克期告满。以铁弹子验诸人行业。把金刚圈作自恣佛事。虽然如是。若据衲僧家犹隔关山在。且道衲僧家有什^8□奇特(良久云)盘山翻筋斗。□山握木蛇。
    解夏上堂。打开布袋口推出铁昆仑。两四与三五人行。明月村谨白行脚高士。正要行脚先须识取□杖子。识取□杖子虽在途中。受用家里事其或未然。拗折□杖子参蒲团上之事。
    九月旦因事上堂。错自居寥寥旧寺两秋过。淡澹丛林黄叶终朝窗外落。寒蛩彻夜壁根吟。却以东边信要助。东边信不到。西畔音转沈。正当与^8□时□杖子还在生涯^8□跳如虎跳翔似鹤翔。泽阔山深。要跳便任汝跳。要翔便任汝翔(掷下□杖下座)。
    重阳上堂。重阳佳节菊花开。人爱秋香浮玉杯。衲僧家里兴长别。别别(卓□杖云)楖标横担倒转。千峰外归去来。
    除夜小参。兼谢新旧两班及叙再归。针头消铁非是非非。大智常照大用无私。法居法位迥绝离微。人住人位。丝毫不移。虽然如是。花开世界起。气动为两仪。百亿须弥半腹玉兔走金乌飞。今夜他穷岁尽。东皇来日呈机。所以新旧交替隐显乘时。或退或进。乍去乍归。有准的无准的。但依限量以成。有巴鼻无巴鼻。全任性命而行。神明未彷佛。龙天焉测知。且道作^8□生。是依限量而成任性命而行底事(拈□杖卓左边云)东山左边安排栗棘蓬东山右边南匾头出世东山面前宾主会合大家交参(靠□杖云)木上座。唯吾道一以贯之。
    举。僧问百丈大智禅师。如何奇特事。丈云。独坐大雄峰。僧礼拜。丈便打。师云。者僧偏问奇特事。大智唯答平常话。问不到答处。答不到问处。问答不相到处僧礼拜。大智便打。晓上座。从头点验来。不是奇特事。又不平常话。只作一场败阙。所以东福门下不问奇特事。不答平常话。不拜也不打。毕竟如何商量。归坐东山峰顶人。无端重露病劳身。羞耻残形如槁木(卓□杖云)从教意气肃回春。
    岁旦上堂。新季头佛法行令在于谁。和风共暖日万和笑熙熙东皇万福^8□。
    元霄兼谢首座书记秉拂知事罗汉供及斋僧上堂(蓦拈□杖卓云)。我见灯明佛本光瑞如此(又卓一下云)肴膳饮食施佛及僧。疑问□杖子看。汝直是阿剌剌乌律律地。因甚^8□灯明如来现本光瑞释迦世尊发实相义。如何说肴膳饮食施佛及僧。□杖子答云底事不疑。何故。惠日峰下自有此人。已说事说着如雨下如云兴。写得如澜洄如流漩。又供申无滞碍无难易。所以露柱灯笼笑点头。狸怒白牯惊吐舌。山僧闻此答话太快活生太快活生。蓦地举来重供大众(掷下□杖云)一任受取。
    二月旦上堂。举。盘山和尚示众云。三界无法。何处求心。山僧不然。三界有法。何处无心。恁^8□说道还有证据^8□(以拂周禅床举拂云)看看更有一偈呈露大众。一任贬剥。槎丫梅梢着玉尘。晓风吹散野桥春。朝阳显里幽香动。底事。如何说示人。参。
    百丈忌拈香。江西马驹嫡儿。天下丛林祖师居八十四人顶。画模样制清规接黄檗宗教。共举得沩山体用交驰。虽然如是。大相似截鹤膊续。凫足未免。千古万古被是非(举香云)东福今日为是他为非他(烧香云)本分草料还他方须知。
    谢知事重请书记藏主秉拂维那知客新归堂僧四十九人上堂(拈□杖卓左边云)。丛林有事温故知新。知则知必竟知底事。如何这个□杖子。节节生涯依陈。尽教桶箍曝破撞着鼻孔快活(云云卓右边云)摩诃衍法离四句绝百非。这个□杖子横说竖说力围希。虽然恁^8□。赵州茶而今犹有毒气堪验过客。且道。验过底客还有多少。七七元来四十九不落数量。作^8□生会取(掷下□杖云)直下会取。
    谢首座上堂。睦州蒲鞋重七斤。通身是手手是通身。用尽神通提掇不上。只有跛脚季老把风光。买得亲脚头尖脚尾阔。蹈烂泥辊红尘。堪笑翻作人天眼目。虽然如是多年旧历不足读放在一边。只今东福门下阿那个人天眼目(以拂指面前云)这个^8□。
    谢首座书记藏主秉拂上堂。横说竖说直说曲说。说不到话不及地。临济两堂齐下一喝。死活同时宾主历然。宾辨主主验宾。死中活活中死。深深海底夺骊龙之珠。澓波洄澜为文为章照今照古。高高峰顶夺睡虎之威欱声吐气。风行草偃左转右转。各伸手脚交施机用。毕竟是同是异吾道一以贯之。且道唤阿那个作一(卓□杖一下)。
    复举。临济三顿棒拈云。只这个公案。佛祖着眼不得。衲僧下口无分。虽然赤肉团上无位真人出从面门而作偈。分对诸人举示。诸人一任商量看。黄檗棒头红日耀。高安滩上雨倾盆。临济家风今不坠。扶桑国里怒雷奔。
    谢实相长老上堂。举。芙蓉和尚访实性大师。大师拈□杖向左边云。若不是芙蓉师兄大难委悉。拈云。实性大师一条□杖子拈向芙蓉师兄面前。可谓展格外礼仪设奇特供养。东福师弟虽不无个□杖子。且靠壁角落头。只今如师兄实相堂头大和尚宠访。以甚当礼节以甚拟供养。昔年共看大洋月。赤县扶桑光影中。光影已忘无处看。难兄难弟一家风。
    谢维那上堂。顶门击犍槌号令佛魔时。沿里桃花发屋头抽此枝。
    无准忌拈香。一滴龙渊水流沸渤海东。为云铺宇宙。为雨洒虚空。因忆季季三月天。大唐日本子孙平地吃交苍天冤苦。独有东福吃交也不得。冤苦也不得。只作拳横安顶而已。底事谁证据谁贬剥(左右顾视云)左边有没巴鼻老汉。右边有无头脑老侬。证据则证据。贬剥则贬剥。且道须弥法座老和尚^8□(插香云)不是怨家不聚头。
    百丈忌拈香。居八十四人首为马驹第一儿。独坐雄峰顶上展大用振大机。洁于玉明于镜。外无物内无私。创丛林作规矩。扑不破故不委。因甚^8□如此。须识一喝三日耳聋。黄檗闻举无端吐舌。东福。今日要雪此屈。拈来片木爇向炉中为委。只有辜负更无辅弼。
    浴佛拈香。此一瓣香本根盘屈。久远法身地枝叶郁茂。垂迹应化门色香中道自妙微。流注法界覆荫含生。烧炉中。伏充释迦如来本师大和尚鼻孔。奉酬灭后慈荫。
     十一月旦归山谢省书记新命知客典坐上堂(蓦拈□杖云)为龙飞复归。风云合匝雨随时。干丛枯□俱含泽。吾道无私一纲之。天地一指万物一马。外绝诸讹内忘是非。因忆昔季南匾头老。脚似驴脚蹈着此道。手如佛手提掇此机。所以东边底人供以雪峰杓里饭。西边底人点以赵州盏中茶。禅床角头□杖子听得恁^8□举扬欢喜之余。笑一声阿呵呵(卓□杖下座)。
    谢首座快知客上堂。霜夜晓天宾雁鸣音音相语。远来情堂中偶有堪所汉。误莫和松作雨声。 
    冬夜小参。阴剥阳显理极事圆。阴阳俱隐万象平沈。事理双绝群灵亡依。正当与^8□地掇退果卓。错不曝布裈。错说仲冬严寒。错说日南长至。错蓦地划杖云。四个错一划划断了也。直得佛祖饱气吞声。天摩落魄断魂。靠杖云放开线路。玄黄忽剖凡圣竞兴。寒暑交代居诸迁谢。有时有节有去有来。虽然如此。不是一番寒彻骨。争识梅花扑鼻香举。僧问古德。如何是冬来事。古德云。京师出大黄。拈云。古德答冬来事。知时识节言端语端。虽然争奈堕时人功干去也。若有人问东福如何是冬来事。和声下一喝。见它眼孔定动重与一□杖。且道与^8□施设还当得冬来事^8□(掉□杖云)不信道。
    冬至上堂。一九与二九相逢不出手。虽然如是。漏泄东皇化机。依稀春在池塘柳。
    谢首座书记秉拂新旧维那兼诸禅客上堂。洞开人天眼目。揭示自己正因。一言道尽毗卢境。一句写来华藏春有问有答。有主有宾。谁是辨别底。文殊击槌云。法王法令。如是毗耶室内三十二菩萨各说不二义。巧弄理性言妙风。少林雪里断臂神光翁独得安心去暗振直指单传宗。惠日峰下不然。只看两个师子嚬呻哮吼。数个铁牛鼻孔出气。且问大众。毗耶室内少林雪里惠日峰下相去多少。是同是别。当堂头有击槌行令底汉。一任辨看。
    腊月旦上堂。举。赵州与文远侍者论义。斗劣不斗胜。胜者输却胡饼。远云。请和尚立义。州云。我作一头驴。远云。我作驴胃。州云。我作驴粪。远云。我作粪中虫。州云。你在里许作甚^8□。远云。过夏度冬。州云。输却胡饼。拈云。赵州父子论义问答无滞碍。如船子下扬州不劳篙棹。虽然只在驴胎里未有出身一路。晓上座与木上座义论斗劣不斗胜。胜者掷下你。木上座云。请立义。晓上坐云。我作一条□杖。木上座云。我通身眼孔针劄不入。晓上座云。我骑山门穿过你眼孔里去。木上座云。落着在甚^8□处晓上坐云。南台岳北庐峰。木上座云。中间底一句子作^8□生道。晓上座云。犹握金鞭问归客。夜深谁共御街行。吽吽(掷下□杖下座)。
    腊八上堂。拈却顶上雀巢而显乌瑟之相。拔除膝下芦芽而得辐轮之足。人天讴歌尽瞿昙腊八悟道。昼见日夜见星甘草甜黄连苦。万物都卢依旧如此。且道瞿昙悟底在甚^8□处。大众斋赴佛殿各伸炊巾。一任甚勘证看。
    岁节小参。金乌急飞玉兔速走。腊月已穷孟春忽至。旧岁君撞着新岁君。相揖相报云。太岁甲午大稔丰季。此是阴阳通信之言。造物敷荣之端。未是衲僧家分岁底事。且道如何是衲僧家分岁底事(卓□杖云)这一着子生铁昆仑。分开不得全无缝罅。正当恁^8□地烹白牛送岁煮野菜迎岁。能帝还收能迎还放。能杀便用能活便照。送迎也得。收放也得。杀活在我。照用在我。何故如此。岂不见道吹毛用了急须磨。
    正旦谢檀那寄进中村乡上堂。暖律回幽谷。黄莺戏柳枝。新年头佛法天静日熙熙。灯笼露柱互贺岁。古佛新佛笑殿眉。且道笑则是笑什^8□。惠日峰前偶见一件底事。不是真空不是妙有。毕竟是中矣。夫行中底人前不迭村后不构□。只在本乡里打开无尽藏。运出自己珍财供养古佛供养新佛。所以笑实有由乎。不可说。也太奇(卓□杖下座)。
    元霄谢秉拂兼罗汉供斋上堂(蓦拈□杖云)十五日以前□杖子出舌相放光明说难思妙法。诸佛菩萨阿罗汉僧现前大众狸奴白牯视听而生欢喜饮食而作经行。十五日以后□杖子摄收舌相藏光明靠壁角落头。诸佛菩萨阿罗汉僧现前大众及狸奴白牯从容而还本位自若而入三昧。正当十五日□杖子节节无尽。舌相无尽。光明无尽。说法无尽。诸佛菩萨阿罗汉僧现前大众狸奴白牯亦复无尽饮食无尽。经行无尽。本位无尽。三昧无尽。无尽亦无尽。重重无尽。无尽重重。春回华藏刹海融融。此是甚^8□境界(卓□杖云)我见灯明佛本光瑞如此(复卓杖云)今佛于光明助发实相义。
    二月旦谢新旧后堂谦藏主至上堂。槎丫老梅树交分新旧枝。花须连夜发莫待晓风吹。黑漆板头暗香浮动。正偏自在春力随宜。只如烟雨果熟实相常圆。大藏教中有说文也无。偶有人从山阳到。还以东关音而说云。大藏教中有说文。予云。说文在甚^8□处云。如是我闻。予云。信受奉行。
    佛涅槃上堂。四十余年纳败阙。人间天上举虚名。泥洹一路无人处。自把花枝盖面行。三月旦兼谢直翁座元至上堂。记得灵云悟道颂云。三十年来寻剑客。几回叶落又抽枝。自从一见桃花后。十直至如今更不疑。一句子拾若铁昆仑。东福两片擘开去也。烟霭岚暗昏泼黛中。碧桃花笑向春风。灵云打失双瞳后。方见枝头万点红。既然。两片劈开了底事谁若作商量。因忆当年睦州老。教临济吃三顿棒。
    三月望上堂。举长沙游山公案。半晴半雨时春画却迟迟。落花狼藉铺锦。烟草离披发菲。山前后山信脚游戏。长沙和尚健则游山困则眠床。虽然不成蝴蝶梦。焉有庄周觉。看来只是白额焦尾虎。到山咬杀金毛师子儿。古人且置。 而今若要游山。□杖了须着力。作^8□生着力处(卓□杖云)^8□。
    四月旦上堂。诸佛知处诸人不知。诸人知处诸佛不知。人佛互不相知处。杜鹃啼破血染蔷薇。
    浴佛上堂。净法界身(狸奴白牯虾蟆蚯蚓此是什^8□身)本无出没(东涌西没西涌东没亦是什^8□物)大悲愿力示现受生(刹刹尘尘异类中行)举拂子云。悉达太子来也周行七步目视四方(好弄精魂)天上天下唯我独尊(簸两片皮)后来云门行令。虽然过贼张弓。东福且存长样。依例攀条共众诣大殿。各舀一杓香汤灌地。蓦头要雪他触犯天然之屈。
    谢两堂座书记秉佛兼打板坐禅上堂(拈□杖云)说法得自在汉不涉语默不犯离微。所说底法超四句绝百非。能说之人不知有所说之法。所说之法不知有能说之人。独有山僧□杖子还知有。因甚^8□。□杖子还知有。只为堂中二首座无端被拈着通身节节活鱍鱍以故以故知有(卓□杖云)^8□跳直入都率内院相丁第三座说法仁。宁说摩诃衍法归来阎浮写呈说底法。文身句身文义句义回互罗列灼然灼然。虽衲僧分上事也(召大众云)要知衲僧分上事^8□。向鲁祖面壁处须识取。
    结夏小参(□杖云)林际祖师有三要法门。吾□杖子也有三要法门。林际三要且置。如何是□杖子三要(以□杖划一划)遍法界若凡若圣。尽大地有情无情。与我现前大众俱入此划子里杂居混住。脚下不蹈寸土。胸中不挂丝头。是第一要(以□杖作穿贯势云)把定断贯索子。一串穿贯人人水牯牛鼻孔。不放东西溪边。不犯国王水草。随力纳些些。是第二要(以□杖横按膝上云)正当恁^8□时。直得大阳门下日日三秋意超玄微游戏环中之妙。明月堂前时时九夏。身非动静逍遥象外之场。所以吾□杖子只靠黑皴皴乌律律地。不管他家鹅护雪蜡人冰。何况说杀生护生得念失念论长期短期克期取证。是第三要更有末后一要。诸人还欲知^8□(卓□杖一卓)。
    举。雪峰领众到浮江。乃问云。欲寄二百个僧过夏。得否。浮江以柱杖划一划云。着不得(拈云)浮江家法大俭约。雪峰虽领众寄众不得卓锥地。有人东福门要寄僧得否(击一拂云)者里^8□如虚空。要寄一任寄。
    结夏上堂。十方同聚会个个学无为。此是选佛场心空及第归。选非真佛学非无为。三级浪崄鱼点额归。所以今夏东福门下四十三个州百六十七员云水兄弟虽道。聚。无佛可选无法可学。只要逢饭吃饭逢茶吃茶因月吟月因风啸风。脚跟线断眼睛皮穿方可成安居事。且道如何是线断皮穿成安居底事(以手抚膝云)九十日日日日出东。三个月夜夜月没西。
    五月旦上堂。干峰示众云。举一不得举二。放过一着落在第二。云门出众云。昨日有人从天台来。却往径山云。峰云。典座来日不得普请天地一指提聚则易。万物一马放开还难。虽然如是。伸脚在缩脚里。诸人还要知缩脚^8□(卓□杖一卓)更要知伸脚^8□(掷下□杖下座)。
    端午上堂。黄面老子说一道神咒。唵摩尼达哩吽^7□吒。三障四魔听之尽潜匿。大上老君书一道神符。五月端午天中节。赤口白舌急急如律令。千妖百怪见之皆窜伏。虽然如是。更有佛祖障魔还作自己妖怪。黄面老子不奈何。大上老君不知有。幸有木上座从壁角出头来书神符一行(以杖作画势云)佛祖障魔忽殄灭。自已妖怪已崩裂。是则是毕竟落着事如何靠木上座归壁角。晓上坐下座。大众参堂去。细切菖蒲和茶吃。苦如药。
    五月望上堂。山前参熟布黄云。佛性义圆时节臻。时节臻则人皆见佛性义。如何还见^8□(良久云)八角磨柈空里走。无端撞着舜若神。阿呵呵可笑。触破鼻头眼生嗔。
    六月望上堂(卓□杖云)夜来三个禅客交头眉作道话。一人曰。正当恁^8□热时青绢扇子足风凉。一人曰。执则只任热。说什^8□青绢扇子足风凉。一人点胸曰。者里本无热到。何道热。热则只任热。山僧傍立听得云。诸禅客此中许交外人之语^8□。禅客云。一任道。山僧云。一个构事就理。一个舍理就事。一个事理俱说。虽然六耳不同谋。三人证龟成鳖。作临济儿孙则梦未得在。禅客同声云。长老临济儿孙有什^8□长处。速道速道。山僧云。不见道吹毛用了急须磨。禅客云。如何用如何磨(应声卓一卓喝一喝下座)。
    中夏因事上堂。陜府铁牛问嘉州大象云。炎炎五六月。世界热如蒸。北地黄河因何连底冰。嘉州大象答云。情生智隔想变体异。天地无私随缘如是。且道衲僧门下还有随缘事^8□尽大地撮来无孔铁锤。更有何处随缘事(喝一喝下座)。
    退院上堂。青山曾不动。流水势无穷。透网金鳞活鱍。回途石马出纱笼。衲僧行履如飞鹤。南北东西何定踪。有时居云树。有时眠洞中。芒鞋跟得路而应时节缘。□杖头上开眼以辨去住端。收放在我与夺在我。佛手不可遮。神手不可抑。恁^8□恁^8□。化门中事且从之。不恁^8□不恁^8□。宗门向上一句作^8□生(卓□杖云)恁^8□不恁^8□总不得(靠□杖云)吽吽(结座拈□杖云)。
    吾家业在一枝藤。静不爱兮动不憎。挂着春风生八面。收来高寄白云嶒。    佛照禅师住慧日山东福禅寺语录。
    灵云梅岭西堂笔自悦和上真迹佛照禅
    师语录二卷同梦法语一册奉纳栗棘祖室者也
    文化十年酉十一月  
    灵云守撰谨志
      
佛照禅师语录（上卷）
_











佛照禅师语录（下卷）

          

小佛事
圣僧点眼

    三世智母往古觉雄。妙应普遍济度无穷。开导过去燃灯佛。作释尊九代师翁。为善财南方知识。贯五十三人始终。位蹈列圣丛顶。峥嵘头角露空。虽然如是点正眼未在。晓上坐今日为他点眼去(举手作擘眼势云)眼睛如日出。神光闪春风。

布袋点眼

    边际智满萨埵。一生补处大士。等闲入重玄门。无端倒修凡事。破布袋担肩上。折□杖握掌中。朝人问暮知足。来往未曾隔风。十字街头戏童子。四衢道里等个人。睡起则青朣冷地闪。缓行则笑腮脑后新。奉化县呼号契此老。龙华会仰崇弥勒佛。天上天下此土他方。大用现前全无轨则。虽然如是水墨浮影毛锥露身。未肯点眼在。白云子今日为他下一指作点眼去(蓦指他云)点眼了也。诸人还看他。眼横眉下鼻竖唇。毗卢楼阁真境界。睹率内院妙庄严。总容在此个布袋里。立则提手行则悬肩。为枕而眠为几而靠。一法无余一物无阙。体合十方虚空。用舍万象森罗。唤名无尽宝藏。亦号性超法门。弥勒菩萨禅指而开此个宝藏。善财童子敛念而入此个法门矣。省然居士如要开化个宝藏入此个法门。放下诸缘休息万事参见自己主人翁穷到本来田地始得。正当恁^8□时。华藏重重刹土十世古今境。不离省然居士方寸之。现成受用至于尽未来际。从上来佛祖共在一坐具地未曾隔秋毫。参禅须与^8□参。参学须与^8□学。若以心意识情而参向知见解路而学。关山重重天地悬隔也。省然居士袖纸请写布袋点眼佛事。因纸余写此葛藤赠之。
    
东山和尚一周忌普说

    净法界身本无出没。大悲愿力示现去来。此是说什^8□人境界也。竺干师子尊者夺大用展大机。震旦岩头老师分全身显全体。本朝东山和尚现同生示同死。三个大士应世三国各领正像末世之时代事。弘直指端的之妙道境域相隔。古往今来溪山离异风度相联。万古长天云月是同。化缘已尽报缘已也穷处。^8□地翻身放手便行。末后体裁俱仗这一着子。且道阿那个是这一着子。天地未剖人物未生。境智未分迷悟未兆。卓然独立廓尔妙存。三世诸佛不知有。六代祖师何得会。文殊普贤拱默休。临济德山点额退。从来不立名字。唤作者一着子。洎乎错了也。虽然如是放开一线道。释迦出世灵山拈华。金色迦叶破颜微笑。达磨西来少林面壁。断臂神光立雪安心。自尔以降西天东土四七二三承虚接响。传灯续焰往往建法幢。在在开门户列列相望。龙翔虎奔者一着子天上人间弘通此界他方流传。法法圆成真风不坠。物物显露灵光迥耀。世界虚空日月星辱显现者一着子之上。若圣若凡若草若木隐没者一着之中。显现则全体起用。隐没则全用归体。体用混然无二无别。隐显自在无断无灭。所以十世古今诸法横通竖彻境界只者一着而已。于斯吾师兄关山三圣前住大和尚东山禅师。去年秋八月初七日后夜。不动者一着子蓦尔辞世长逝。虽然金刚正体日曝不干雨洒不湿。天然灵骨火烧不烂槌击不碎。面目巍巍真仪堂堂。常居者一着而现神变。常坐者一着而转法轮得见闻^8□。若能得见闻。即便见南野木马嘶闻北郊石牛吼。其未然。晓上座借东山和尚真灵之力对现前大众现些些神变转些些法轮还见神变^8□(以弗击禅床云)还闻法轮^8□(收弗子拱云)不是识智之所知。何能见闻之所到。从教日日日出东岭夜夜月落西峰。
    复举。教中道法身地菩萨还偿生死故业。复道超登十地菩萨犹有虎狼师子怖畏。古来有疑者云。法身地菩萨能回烦恼业苦三道而成法身般若解脱三德。何有生死故业偿之乎。法身地菩萨位邻大觉应遍法界。智用合如如境。慈云覆涅槃海。岂怀虎狼师子怖畏乎。颂曰。秋雨洒霏霏。秋云浓霭霭。只许老胡知。不许老胡会。知不知会不会(卓□杖一下云)疑者答者俱是沩山道底也。
    
同塔分拈香

    天地弗同其根。万物不一其体。迥出造化之外。曾绝斤斧之痕。三昧火爇无烂。业识烟何有熏。只拨性火真空性空真火。爇向自家炉中。恭充开山三圣禅寺东山大和尚师兄禅师鼻孔。聊旌昔年同参之仪。虽然生铁打肺肠(以手捶胸云)无端令我忆东山翠。嗄。

同入祖堂

    梦回胥国一化缘终。云收巨岳月照虚穹。龚惟当山东福禅寺第二世住东山和尚照公师兄禅师。杀活交驰夺机退用。宾主互换转位亡功。水泄不着风吹不通。虽然如是。灵踪还在何处(举位牌云)佛祖位中留不住。东山依旧对西峰。
    
无关和尚第三年升座

    大人大智。大用大机。同生同死。双放双收。铁牛蹈破澄潭月。兔角穿开碧落天。豁然本地风光骑色跨声。如春行万国。卓尔生前面目彻暗投明。似日照千峰。应缘不滞。白玉走柈。变化无穷。黄金铸器。动静隐显举格外之宗。顺逆纵横得环中之妙。一步行一步。象王回旋。一言出一言。师子哮吼。与夺临时。棒喝交驰。擒纵随宜。宾主互换。有时一句山崩海枯。有时一句雷激电闪。有时一句乾坤逼塞日月黯黑。有时一句灯笼说法露住怀胎。大凡百千奇特无量殊胜流出里许盖天盖地去也。此是无关和土师兄禅师平生受用底事。唤作末后一句也。未可在。何故。洛浦和上曰。末后一句始到牢关。锁断要津不通凡圣。寻常向诸人道。任从天下乐欣欣我独不肯。洛浦和上不肯处。晓上座也不肯。晓上座不肯处。无关师兄和尚真影也不肯。三世诸佛也不肯。六代祖师也不肯。且道与^8□不肯底一句必竟作^8□生。喝虽然如是。禅床角头□杖子靠皴ＩＱＩＱ地。却道我独犹不肯在。晓上座殷勤请□杖子云。你道独犹不肯。不肯底一句今日为无关和上举来以作真法供养看(蓦拈□杖卓一下云)阿刺刺。
    复举。肃宗皇帝问南阳忠国师。百年后所须何物。师曰。檀越与贫道作个无缝塔。帝曰。请师塔样。师良久曰。会否。帝曰。不会。师曰。贫道有付法弟子耽源谙此事。请诏问之。师迁化后诏耽源问此意如何。源对曰。湘之南潭之北。中有黄金充一国。无影树下合同船。琉璃殿上无知识。颂曰。无缝塔样无层级。大地拈来绝寸尘。花簇簇兮霞霭霭。十分春色付谁人。
    
同拈香

    此一瓣香不从天降不从地生。自是无关和上中心树子。唯有贞有实。更无枯无荣。触着通身烂。嗅着鼻孔穿。受业门弟子为报法乳恩不惜性命。赤手撮来倩山僧爇向炉中。恭充惠日山东福禅寺第三世无关和尚鼻孔。伏乞大圆鉴中洞照恳志。

同点眼

    这老汉八十年来和泥合水拽把牵犁自偿业债。一旦偿了放身行。灵踪何在阴果里。本地风光触处明。虽然如是。全象全牛谁摸索笔头。但写半边形。验人手段鉴机眼睛。描不就画不成。还要就手段^8□露还要成眼睛^8□普手段既就。眼睛也成。诸人看取无关和上真底。万象不掩谁隐他。鼻孔依然塔上唇。

草亭禅师入塔

    恭惟佛国寺堂头和尚草亭禅师。青海峰下玉几亭边。三唤三应投机契缘。惠日山顶巨福岭前。两处分半座。人天眼目圆。闲榻居东麓等闲度残年。从容自若有卧云眠。调高道古无党无偏。一旦脱体通身化烟。金刚灵骨烧也不燃。而净裸裸赤洒洒。根尘界之外遍野髑髅寒拾聚入无缝塔。层落落影团团。绿暗红稀春欲暮。林禽啁哳太无端。

无外禅师升座(无边道人请)

    圣谛廓然无外面前。脑后现成玄风卓尔。不远毛窍支节总生。此是先天一着。此是本来田园。真空有神妙有无象。从上来乃佛乃祖。若圣若凡。尽大地有情非情有识无识。生也同条而生此一着上。死也同条而死此田园内。死生同条起灭不妨。前后一齐出没无碍。灵机潜运。所以千圣不谙其去留。神光独耀。所以众魔无窥其行踪。全体全收全用全放。金体全收则乾坤失色日月忘照。陜府铁牛忽遭涂炭。嘉州大象眉毛堕落。全用全放则灯笼作舞露柱唱歌。春行万国花开枯木云兴六合雨霪干丛。体用合暗则非一非异非断非常。收放归性则无自无他了无境无人。正当恁^8□时北山三冬雪白皑皑。南山千株松青翠翠。景爱禅寺堂头老人无外禅师平日接物利生用处如此。临行翻身脱体用处也如此。没后灭影晦游用处也如此。善始善终用处不错。一着明明更无回互。面目现在遍界不藏。所以无外老人与从上尼总持列铁磨末山无著等前辈携手齐踵。游戏逍遥同一道中。一行同一行一坐同一坐。普天匝地万古清风。无边道人还见得这般境界^8□。若见得山门依旧相对佛殿。倜傥分明一点不瞒。若见不得白云子为无边道人无端为蛇画足去也(卓□杖一下云)。阿剌剌(又卓一下云)鸟律律见得见不得放在一边也好。
    复举达磨大师欲归西天命门人古则。拈云。白云子曾闻当山堂头无外老人举云门三句驰书千里呈所解咨问福山无学和尚。学翁证明无外老人所解。白云子试问无外真影。于学翁之处是得皮耶。是得肉耶。是得骨耶。是得髓耶。白云子且代无外作者批判去也。学翁和尚通身是铁牛之机。有甚皮肉骨髓之异。无外老人恰似阿魏无真水银无假。毕竟如何。大治炉鞁里。通红铁一团。
    
同拈杳

    此一瓣芗不从天上降不从人间得。灵苗本在威音那边空劫已前。根株蟠金刚轮际之下。枝叶敷浮幢王海之外。香气霭霭覆凡圣顶。甘露霏霏洒草木林。虽然如此。香严童子打失巴鼻。鬻香长者不辨价直。嗅着底脑门穿。触着底通身烂。此是无边道人如实心。真实心诚实心孝顺心报恩心。于如是心中拈得将来。特借白云子手烧向劣火户中。奉为无外老人以酬慈荫之恩。

本成大师升座

    生前面目末后一机。法法居位互不相知。豁然无物历然忘缘。虚通妙明神灵不昧。照空体尽当处现成。所以生则他自生。死则他自死。同条死同条生。去来不痕起灭无碍。大机独发大用现前。佛眼觑不觑。魔外窥难窥。虽然威音已前如是。自从威音出世以降生佛道分迷悟岐剖。性色真空四智圆明。名诸佛正觉。灭影澄神常乐我净。号如来涅槃。从业发现五蕴假合。称众生现行。生住异灭归变坏离散。曰人我没亡。俱是巨岳。一聚沫太虚一翳花。见梦幻境过在眼病。翳除普回法无二法。境寂人空一道寥廓。爰本成大师去九月初三夜丁月  生一大用时分辞此生赴他生。快鹞俊鹰追难及处。呼唤不回头。罗笼不肯住。时光迁流昼夜推移五旬忌阴忽到。五旬忌阴到则直置。本成大师落着处毕竟如何海枯终见底。人死不知心。
    复举。刘铁磨到沩山沩山云。老牸牛汝来也(戴解被毛还解衔草^8□)磨云。来曰台山大会斋。和上还去^8□(语不涉舌头)沩山放身卧。全放全收有什^8□巴鼻。磨则出去(细步不假力)沩山铁磨同途同辙。和泥合水共知鞋底穿。多年旧历不足读。而只要知本成大师去处。诸人还知^8□。山僧试作一偈去。八角磨柈空里走。通身多手不能遮。无端落井波澜动。云外谁看片月斜。

同秉炬

    四真身体本自圆成。不假修证卓然妙灵。面目现前万象何藏。赤条条空索索。抽身独行。虽然向上一路若为通(举火把云)木叶萧萧翻火里。风前烧尽烈焰红。

长都寺集炬

    长空不锁归云尽仿□。春山梅映晴三脚驴。谁云是佛。溪桥断处弄蹄行。长公师兄都总本是大唐国里种。日域扶桑形质成。八十四季游游湖海。遍扣诸大老禅扃。平日行业冰洁水清。而今脱然坐化去。虽然牢关犹在前程。转身红炉焰上方便透过此关(举火子云)此关透过已了也。灵踪落着甚^8□处。电光春风追不及地。从教一茎茅火后生。

寂监寺秉炬

    寂灭合真空。死生俱了穷。猛火堆焰里。还乡路自通。且道还乡一曲如何唱去。横跨三脚炉背。孤吟雪后春风。
    
义上座秉炬

    要知佛性义。须观时节缘。时节缘投到。佛性义自圆。性义已圆。毕竟何处义上座归着地。山花落尽三月天。火里别开一枝莲。
    
明上座秉炬

    不思善兮不思恶。通身脱体绝遮栏。明上座本来面目。千峰万峰雪光塞。正当与^8□时节。腾腾独步生前路。脚下何干凡圣关。虽然如是。前程犹有严凝在。且归来。为汝指示一条活路(举把火云)看看腊月火烧山。

圆大师秉炬

    (以火把打圆相云)来于圆陀陀地。归空索索乡。脚跟线断途路亡踪迹。全体无依游寂灭场。虽然如是。不参火里翻身句。争识梅花扑鼻香。
    
誓阿秉炬

    六八超世大誓愿。五劫思惟功德名。内证外用穷三际。尘尘刹刹救含情。誓阿弥陀佛依佛大愿而发自愿。借佛功德而为自名。此愿所克者则是本地风光。生佛一如而无去来之迹。此名所台者则是本色道人。迷悟不二而非男女之相。正当恁^8□时生也不道死也不道。毕竟作^8□生(举把火云)猛焰说法声。万象聚头听。听得分明地藕花火里馨。

镜庵主起龛

    临机一着子。明镜似当台。照体无回互。从教胡汉来。镜公庵主禅师。伏考平昔行脚之事。一筇凌大洋海水。一衲沾赤县风烟。迥涉江湖访善知识。参玄累日学道积年。归到故国扶桑月眠。盟友云水占居林泉。力耕火种工夫绵绵。击碎他家关^8□。蹋却自己心田。霜露果熟推已之余。闹肆头上开皂角铺。普为道俗结卖卜缘。平欺佛祖说无义禅。而今七十七通身脱体行天地无涯棺椁阔。清风明月满前程。

辞世
    
   来也如是。去也如是。更问如何。如是
    
法语
      示观密上人

    山居幽栖之士。须识山居之本志。其或不识山居本志。徒为山居昧却自己查光便入本冥乡。作^8□生是识山居本志。以三条篾束六根之乱绪。把一柄斧削八识之犯情。眼妄不见。耳妄不听。身妄不动。意妄不思。身心既寂定。根尘不相偶。然后提撕声前一句体究生死根元。忽然心识绝倒之地。方识山居幽栖之事耳。正当恁^8□时。掬溪樵峰之作。无非自家妙机。对山倚松之兴。全是本地真风矣。古人道。山花开似铁。涧水湛如蓝。切冀观密上人。勉励举此话。恁^8□须参究。

示觉禅首座

    此个妙道自圆成。从旷劫已来在于当人方寸下。皎然譬如青天白日霜月自照而无一点翳障。因甚^8□不得悟入。只为见闻逐声色错作他奴子。若退步就己回光返照。何愁不得悟入。是故闭却六门头不落见闻境界。直向赤肉团下。冥心体究看。干剥剥地全没巴鼻。勿容知见勿作解会。只要把铁石之信存长远之志。体究来体究去。勿生退心。日久月深工夫纯熟。时节到来自然打开自己胸襟洞见本来面目。举足下足蹋发本地风光。着衣吃饭显扬自家妙用。千万勉旃力行而以到与^8□田地须为期。觉禅首座趣南山住庵。因行需予语。要为工夫辨道之助。信笔写此葛藤送之。

示惠达上人

    江西一喝深入髑髅。百丈十智三日耳聋。黄檗棒下浑身疼痛。临济阿师旷劫结怨。吾家父子义如此。常行无间道中事。超宗越格佛祖倒退。夺人夺境人情难亲。只有不惜性命底人。弃舍全身向剑刃上。掉臂而行堪作他家子孙。所以从马祖百太直至黄檗临济。从临济乃及扬岐白云历代祖师。父子相看甚于怨家相会。截断人情不留圣解。拟议不来擘面裂下。然格外虽续父业肯不使爷钱。何故如此。人人总是从威音那边来。彼此俱以天然独脱人也虽然如是一喝深入触髅。三日不耳聋一棒彻骨髑。浑身不疼痛。临济家风扫地须丧。而今盛而扇寰海。其意可知。是故要作他家种草。以业识而弄佛祖机。以识情勿作玄妙解会。直须平欺佛祖摆拨圣贤胸次空落落地冥心体究到心境一如本无古来今田地始得。三祖大师曰。不二信心信心不二。言语道断非古来今矣。小师惠达发脚东关时。袖纸来需予语。要为我行脚之助因写此语塞其志耳。

示玄镜上人

    行脚游方衲子。先须识自己脚跟下有通玄一路。然后拈定□杖而向上转身。紧着芒鞋而那头发足。一步高一步。一着高一着。万里纤草大地无寸土。所以涉州历县不触途程。看山玩水不落机境。红霞碧霭之中直蹋本地风光。柳街梅巷之间洞见本来面目。行脚也须与^8□行脚。游方也须与^8□游方。其或未到与^8□田地。折□杖脱芒鞋。倚三条椽下坐七尺单上。弃舍性命休息万事。退步就己横着眼看。昼三看夜三看。抖擞精神教志猛利。把铁石之信志做长远。工夫绵绵孜孜。必莫嫌迟脱。不记自有彻证之地。切冀勉励力行矣。玄镜上座寂寞丛林不管澹泊。与予同寒苦以过严凝可谓志在于道不倦。偶得暖和告行之次出纸需语。因而写乱道不免为人取笑。

示圣仁上人

    祖师心印状如铁牛之机。去即印住。住即印破。只不去不住者。印子圣搭阿谁。铁牛^8□跳头角冲破无云天。脚蹄蹋翻金轮际。正当恁^8□时。空王殿无知识尽世界无寸土。向甚处发足。依那个人参禅学道。道得便吃德山痛棒。道不得便遇林际热喝。速道速道。吾不耐忍俊。为他侬便出气却道。看脚下。圣仁上人应海栖真庵忍于饥寒。共住一回。今临发足之时。要需拙语为警策。因书右之语。切冀脚下一段之事勉旃力行。跟下自有通霄路在。纵虽恁^8□参去。犹有未了底公案在。他日归来。与上座做商量矣。

示证殿生

    此个一段之事。宛如劫火聚相似。猛烈炽燃。内无容毫发之间。外无可近傍之地。佛眼难见佛手难遮。自从无始旷劫以降。历历虚妙光明盛大。直至于今不变不异。未曾有间断。生佛未萌。理智未剖。天地未分父母未生以前一着子。卓然妙存豁尔独朗者也。释迦老子说而号正法眼藏涅槃妙心。从上宗师字而曰直指单传教外别行。当人方寸里圆湛虚凝。不流不溢。通身荷担六门逆出。行住坐卧中全体受用。虽然如是。释迦老子说而不解。从上祖师字而不知。当人终日受用不觉。何故如是。把断凡圣识智俱到。壁立千忱无处摸索。以故如此。参禅须与^8□参。学道须与^8□学。但依现定受用更莫拟议容乎其间。直指人心宗风见性成佛要径只在于兹而已。依而力行莫涉他程。其或浮根浅识脚跟随他而转。意想逐物而行不能与^8□工夫。誓立铁石之志猛着金刚眼。要须向自己未明之地冥心体究看。体究来体究去。日久月深。体究之心忽绝倒。未明之心自折断。万机寝削一丝不挂。尚见本来面目发显自己灵光矣。证殿主今夏寄杖于惠日峰共众做工夫。秋风发兴告告别之柬。又袖纸需予语要为工夫之助。因写此个葛藤而送行耳。

示寂典座

    道在我。从他而不可问。佛即心。向外而不可求。从他而问道弥远。向外而求佛转疏。马大师曰。即心是佛。老赵州云。平常心是道。但兄为见闻不所转。为声色不所惑。道本现前佛自显露。所以放下诸缘休息万事。把铁石之志立脊梁之骨。昼三夜三勉旃力行。切冀光阴莫虚度矣。

示了伟上人

    人人脚跟下自有一口剑。不假锻炼不用磨砻。从本已来刃如雪霜。□界不藏万象不掩。寒光历历照天照地。才拟欲争奈犯手伤锋。吾为汝与^8□说道。洎乎犯手伤锋了也。矧更说心说性说玄说妙。引古人闲机关谈工夫行脚之事。一场败阙狼籍不少。虽然如是。容情步步随人转有大威光不能现。所以截断脚跟放开掌握。脚不蹈寸土手不挂一丝。弃舍全身不顾性命。直须向净体体赤洒洒地与自己主人翁厮结眉毛。行住坐卧茶里饭里不生第二念。一切处所不倚不留。一切时节现成受用。参须与^8□参。学须与^8□学。其或未然。古人有工夫方便。依而须力行。作^8□生是古人工夫方便。僧问云门一。念不生时还有过也无。门云。须弥山。此个话机前一着子。智识俱不到。莫商量卜度。干剥剥地没巴鼻没滋味。当头提撕猛着精彩看。看来看去不令间断。以悟为则。时节到来和看底心须弥山金刚际一时崩倒。三界不立。六趣何有。唯只炜炜本地风光堂堂本来面目而已。小师了伟春风卷衣。话东关发足之志。时袖纸需予语。要为工夫之助。仍写右葛藤以塞志。切须勉旃力行无违犯好矣。

示西全寺尼长老

    佛法的的大意岂干他事。只在当人日用应缘之间。超然妙存卓尔独立者也。昔临济大师举此个之事问黄檗和尚。一问与二十棒。二问与二十棒。三问与三十棒。痛蒙六十棒。胸中愤愤然不安全。身担负一段疑团重于泰山崄于悬崖。心识无所著。手脚无所措。直到高安滩头咨问大愚和上云。某甲在黄檗和上所三问佛法的的大意。痛蒙六十棒。不知某甲过在甚^8□处。大愚和上云。黄檗为汝直彻困汝自不会。来这里问有过无过。临济言下大悟。胸中疑团如粉碎了也。却道黄檗元来佛法无多子。从此佛法的的大意绵绵密密而到兴化南院风穴首山矣。所以临济子孙不禀鉴觉偷心死了方须绍续家业。且道什^8□物鉴觉如何是偷心死了底。作^8□生结续家业。高麾杀活剑。直须暂却生死烦恼境界菩提涅槃涅境界佛境界祖境界。换手回刃翻须活却生死烦恼境界菩提涅槃境界佛境界祖境界。然后宴坐杀活剑之上恣得把定放行纵横自在妙用。便是不禀鉴觉偷心死了绍续家业底样子也。临济临行之时叮嘱门人道。吹毛用了急还磨便此意也。后来白云端和上颂此三棒云。一拳拳倒黄鹤楼。一跃跃翻鹦鹉洲。有意气时添意气。不风流处也风流。揣出临济骨目付在后世了矣。参学须与^8□学。其余悉是光影边事窠臼活计。放在一边更不管着。其或不得与^8□参请。须向佛法的的大意未明未彻之地猛着眼睛冥心体究。志在长远。勉旃力行以心识折倒而为期。因缘纯熟时节到来。未明之地。自破。未彻之关自透明。见本业面目亲谙佛法的的大意。不忝末山为众作则。播扬底事报谢佛恩了。
  
示如如大师

    现量见闻觉知是心也。现前色香味触是境也。心依境为能。境依心为所。心境相对能所互立。宛似牛角双立。欲得心境能所一如而无二如。把心境能所作一束扬在他方界。然后就自己方寸之间须研穷参究。参而到无参。穷以透无穷。方得到心境能所一如而无二如之地。设虽得这般境界。犹有未是在。何故。古人道。唤作如如犹是变了也。更要识无变底事。日出东方夜落西。会须直会。才涉意思也是变了也。若不能恁^8□透得。须向透不得之地看此话。力行以无怠。不俟自有透得时节。切冀参矣。

示佛心大师

    要入个道。先须参佛心。作^8□生参佛心。非有非无。无名无体。超知不知。出觉不觉。行住坐卧全体佛心。而非用他力。所以欲识佛心。只向行住坐卧之地猛利着眼看。行住坐卧底是甚^8□物。切忌昏蒙。惺惺而看。切忌驰散。寂寂而看。切忌生解会。壁立万忱看。

示如实上人

    四真妙道非色非心。一着玄机离性离相。卓然面目。高露佛祖之顶。作用不测应物无言。豁尔神光迥出三际之外。照体不昧触处独存者也。所以先天道体真空而不有。本地机用妙有而不空。于兹如实上人或日自称云。某甲身缠病心惨气。身心常不快。行道是不如用方便安心行道。愚拙云。此身本自无。此心在何处。身心即无。甚^8□物缠病底。阿那个惨气者。病是色体之劳。色体未形之前劳自亡。但只性色真空性空真色而已。气则风力之动。风力未生之情动永寂。但只性风真空性空真风而已。虽然如是。从业发现四大假合而成身体。病生于其中。身体便为劳。识性流动妄想攀缘而现阴心。气行于其际。心还受动。正受息此气动除此病劳。休息诸缘放下身心。高卧而安支体。闲眠而接思想。胸次不挂一丝。耳目不于声色。声乱从鼻接。气滞从口放。体劳调理而涵养。根塞掘伸以接摩。神昏也起而轻行。心散也坐以返照。常教身心令自在。莫刻责其心而令疲劳其身。如是方便如是安心。然后稍从缓缓地渐着惺惺眼。返照须看大法未明之地。不急。急则使气而惨。不缓。缓则教心而沈。要得其中不失工夫之眼。荷担大法参究主人翁。此个段之葛藤。应病以施药之说。且对无病作^8□生道一句子。僧问赵州。万法归一。一归何处。州云。我在青州做得一领布衫。重七斤。有人听得与^8□道。言下着得。剔起便行。傍人看来衫短胫露。一场败阙。是故脱却此布衫扬在背手底始得耳。切乞公返诸己子细商量看自家主人翁。毕竟有病底人耶。无病底人耶。此个布衫着得之人耶。脱得之人耶。光阴莫虚度。一息出而不返便属他生。参。
  
示了禅上人

    从上来古人。句垂言前机发意外。所以一句子出于千佛顶上。一妙机开得无尽宝藏。目前无法意在目前耳。云门大师云游曾到江州陈操尚书。请斋次云门曰。见说尚书看法华经。是否。书曰。是门曰。经中道。一切治生产业皆与实相不相违背且道非非想天有几人退位。书无对。了禅上人举此话来以索某甲着语。某甲从铁轮转顶上而被责索。肯将恶水不泼古人面。无间地狱业他日教谁受。可怕可怕虽然。休不得。聊做此商量曰。云门大师云游僧在宾而作主。陈操尚书江州吏刺居主以作宾。俱透三关一旌辽空。双双眼目石火电光。宾主相对宾主互换。更作拙偈云。尚书无对韶阳问。把断咽喉气不通。凡圣都卢丧性命。梅花遮莫笑春风。透须直下透。才拟如何。鹞子过新罗。如不得与^8□透。暗向尚书无对之处磨励牙齿咬嚼须看。

示禅人

    此事如通红铁一团。才近傍着则烧却面门燎却手足。是故妙喜老汉曰。言前荐得隔天涯。句后承当途转赊。荐得荐不得。承当承不当。做一束扬在铁围界之外。胸次壁立心识不行之地。提撕比话急着眼看。如何是此话僧问云门。一念不生还有过也无。门云。须弥山提来提去看来看去。暂时莫放过。放过则戏闹闹之境入冥冥之乡。咬定牙关摄在思念。勿生异见不容他缘。只管体究此语力行不怠谩。啐他心识绝倒漆桶烈破。方始参见自家主人翁。正行一条活路耳。妙喜老汉所谓一打铁关如粉碎水天空^8□雁行斜者便此谓也。切须记取。莫使容易矣。

杂篇

    祭无关和上文

    龙渊法孙东福嫡子。宗通说通大导师。性与德浑然而合。叔世超方善知识。机与用卓尔而齐。续师席接四来。唱宗乘亘一纪。君臣景仰其通。若望干泰山之高。云水辐凑其门似臻乎巨海之广。化皇居之地而作选佛之场。变凤菀之丛而成旃檀之树。先师在生之昔为一世宗匠。而机关理致交驰。其家广博而虽无涯涘。未见如此之珍事。何也。出从蓝青于蓝。智过于师方堪传受之谓欤。爰弟传而闻。辛卯ＬＣ腊月十二夜化机已穷脱然长逝矣。八旬入灭之影邻于释尊泥洹之春。一时荼毗之仪侔乎金躯升霞之晚。寒木枝枯带鹤林之色。冰谷水咽扬提河之声。呜呼扬袂遮日。望远遣怀。月轮峰顶凄云掩天而昏。惠日山前悲风生地而号。道俗心折落泪。见闻肠断消魂。临行一喝。雷鸣注破。尽谓。师之辞世偈。谁知正法眼藏留在石人耳底。因春风而洒香茗。沥寸忧写哀情。伏冀大圆鉴中垂照尚飨。

山门挂额

    慧日山麓神龟出图。月轮峰下灵蛇玩珠。凤翔麟跳八体现成。岩崎松偃三品显明。锓金凝碧毗卢楼阁。文彩金彰达神究妙。广大门户光明远扬。凡圣俱出入人天齐仰望。魔军竖降旗龙神致卫护。古佛由此门唱正觉。今佛观此额转法轮。奇特殊胜趣向如人间水朝东。万行众福肃归似天上星拱北。竖安镇三际横该统十方要高标如是额^8□。向上须着力。要直入如是门^8□。脚下须移步向上既着力。脚下又移步了也。透过衲僧关^8□稳到自家当央。大方何有外。法界便道场。此是觉皇门庭施设事。且道金轮天子皇化里。秉钧轴弘圣道一。句子又作^8□生。日月耀羲皇天。山河复尧帝地。

贺秋涧藏主颂跋

    瞿昙老师五十有年。广长舌相布地盖天。三百余会横说说不破底事。相阳诸禅德为秋涧知藏打开胸襟。一时颂出拈起毛锥一而写了也。言端端语端端。花簇簇锦簇簇。虚空作证明。万象致毗赞。隐谷子烧香阅轴。欢喜合掌扣齿三下。

艺州乐音寺钟铭并序

    伏以海隅有寺。度使开山号曰乐音。艺州灵地也。莲池水清而浸琉璃界之月。苔径露映以带广严城之风。十二愿王分影而留圣迹。二二天主和光以垂护持。日光常明灭生死黑业。月光长照破无明暗云。归依渴仰之类百种病厄立地消亡。恭敬瞻礼之伦二世愿望当阳成辨。然而草创渐淹年华已旧。星霜转重ＤＴ钟自没。音声佛事废归寂寥之间。耳根机缘衰失间思之益。于是当寺院主僧舜海。劝诱乡市庶隶而教输囊藏之钱。通申本寺檀那比丘尼净莲以令入库内之宝。所鸠钱货壹陌贰拾万文。开拓造化炉鞁而赴本地玄风。击动阴阳精神以出性空直火。镕首山堆宝铸鲸海洪钟。妙矣灵哉。钟有十二希声以正宫商之曲。月有十二次序以合律吕之音。神有十二夜叉以护昼夜之克。佛有十二誓愿以利像末之生。钟与月伦次算数相宜。佛与神誓护法数契当。一槌击投声相起性。天地齐动万灵共听。彻竖遍横铮铮而绝边表。跨境骑根锽锽以无碍塞。此方真教体清净在音闻。体性自必如相用。总之一则为铭曰。

    新出模器  流碧磨铜
    外如坚石  内纳虚穹
    月回星点  表里玲珑
    龙翔雷吼  凌云逐风
    音声无滞  应谷度峰
    尘尘皆尔  法法是同
    居明者豁  在暗者聪
    旋闻复觉  闻尽觉空
    闻觉寂灭  妙性圆通
    十方圣者  三世大雄
    以此济物  用斯立宗
    善根难测  德惠最洪
    伽蓝永固  三宝常隆
    本寺檀越  副妙法功
    结缘合力  生睹史宫

    弘安十一年戊子月晦日。造工铸师舟治是介。干缘僧舜海。本寺檀那比丘尼净莲。隐谷子惠晓制书之。

    佛祖赞
    
释迦出山相

    坐雪眠霜过六载。通身生粟骨毛寒。明星现处眼皮绽。涂面黄金惑人间。
    
又
  
    正觉山前踏雪来。阎浮树下动尘埃。破家散宅人无数。久远殃门依旧开。

又

    寒毛侵骨竖冷粟满身生。差回久远路。步步向尘情。

又
    
    山色凝眸底。浑身泥雪霜。六岁尝寒苦。一朝入戏场。

又

    众生导师。三界垂慈。红尘随步动。何若在山时。

如来像

    尽谓伽耶今日佛。谁知久远劫如来。光明洞照威音外。大地群生眼目开。
    
头陀释迦

    三界能化四生导师。持钵携锡哀物垂慈。掩含久远真面。脚下惹尘不知。

观音

    瓶中杨柳凝春色。顶上摩尼放宝光。永劫搘颐思底事。只要迷路作津梁。本是迷路教谁度。可笑善财浪着忙。孤岛峨峨天水^8□。入流忘所好商量。

又

    瓶水春融柳泻青。岩云月淡泉飞雪。妙妙闻忘闻所闻。南无观世音菩萨。

又

    瀑泉触石碎。修竹带烟青。圆通面目普门境描不就兮画不成。

又

    悲愿深如海。利生何劫穷。闻熏三昧力。三世一念通。宝觉真身无隔碍。松苍岩老水溶。

又

    返闻遗闻。归性成道。轻乘叶舟。幽出烟岛。手头摩尼个个圆。脑后灵光尘尘ＡＪ。无端观世音。差步落荒草。

又

    飞泉散雪。瓶柳凝青。大士圆通真面目。春行万国百花馨。

又

    宝瓶泻水。碧柳流青。补陀喦真面目。千古画未曾成。

又

    入流归寂灭。宝觉自圆成。还见便看瓶柳色。^8□喦谁听瀑泉声。

又

    返闻闻自空。还见见便穷。俱寂见闻俱通。尘尘三昧普门境。消得龙王多少风(便穷下脱一句乎。句数不足。俱寂已下六字未考)。

又

    良哉观世音菩萨。此界他方无等伦。普门门户圆通境。斜竹凝寒柳带春。

又见月像

    孤圆真月无影。广大慈光绕身。娑婆救世菩萨。妙应游戏刹尘。

又

    修竹依依云片片。瀑泉如雨洒龙头。呼作补陀真妙境。波澜锁断海门洲。
又

    宝石浮海。烟波接空。闻体入流忘所处。从教瓶人柳一枝风。

又

    瀑泉辊雪。瓶柳流青。普门三昧圆通力。宝觉真身处处成。

又

    闻处忘闻处。妙音观世音。十方无隔碍。山水映天心。

又

    返闻闻自性。闻性本圆通。悲智深如海。利生何有穷。

又

    岩霭流水。宝瓶翠杨。圆通真妙境。面目露堂堂。

又

    堂堂面目。寂灭光中。普门境界。非有非空。瓶浪天阔。绿杨春浓。善财参不到。妙吉赞无穷。补陀喦上士。称自曰圆通。
    
又

    返闻忌处。忌处闻开。圆通妙境杨仰翠堆。佛母三昧宝瓶浪洄。他方此界施无畏。太妙哉兮太伟哉。

又

    宝瓶水活。碧柳春长。且喜补陀喦上。烟波外有好思量。

又

    圆通妙境。宝觉真身。画不成处。垂慈刹尘。

又

    根境不相对。入流忘所时。波澜海阔无涯岸。遍界春风拂一枝。

梵箧印文殊

    草衣跣足出入前。面目童蒙发覆肩。此子谁言诸佛母。只持梵箧到驴年。

布袋

    离知足居奉化。通身肉重千斤。徘徊自立长松下。几度回头等个人。

鱼蓝

    没底鱼蓝携只手。红颜翠鬓有来由。马郎何以迷花蝶。触着腥风穿鼻头。
马郎妇

    金沙滩上马郎妇。手把莲经赤脚行。良哉本是圆通士。广大慈容画不成。

达磨

    梁王国不游。蹈苇过长流。一脉分枝派。波澜生九州。

又

    不识言兮无圣句。口头过犯已弥天。梁王殿里抽身去。遮莫横跨一苇船。

又

    渺然南海外。十万里航来。独坐崧山下。一华五叶开。

又

    杨江急烟波崄。折苇为航过流。阖国人追不及。从教五叶联芳。

又

    凄凄暗出大梁宫。惹得杨江一苇风。足下从教分水脉。千枝万派列无穷。
又

    离梁王国。居少室峰。一华五叶。万古春风。

圣一国师

    玄黄不剖乾坤阔。只在先师只眼中。无头脑兮无巴鼻。形儱儱兮影侗侗。欺衲僧兮谩佛祖。也打雨兮也打风。

东山和尚

    瞳人定动。眼角光生。三尺竹篦子。怒雷振一声。

无关和上

    龙溷的孙。东福真子。眼肿星火飞。顶上奇峰峙。为王臣作师。声价振都鄙。指柳骂槐。全没巴鼻。打雨打风。乍嗔乍嘻。用亡功机离位。恶。

又

    末后一喝。电闪雷鸣。把定竹篦子。打开鬼眼睛。

偈颂
    
个翁

    此老何年甲子生。清台历日未曾明。时光虚度无碑记。把杖腾腾物外行。

清江

    移舟自识越山远。停棹谁知吴水澄。吴水越山归一目。钱塘夜静月如来。

泽山

    波回岸远境依依。水浸云根藏崄机。浅深高下无人识。天地谁言一指归。
无有

    体用忘机交转功。从来圣谛豁然空。不相到也不相到。霁夜清风白月中。

源叟

    滔滔一脉曹溪是。万派千枝绝异流。滥觞悠久无人识。卢老瞒顸到白头。

可翁

    三拜起来得髓真。知音只许老成人。眼空四海无巴鼻。遮莫笑看劫外春。

无限

    直下忘机三际空。浮幢界外一家风。山青水录重重境。不在毗卢楼阁中。

竺山

    的是五天第一峰。穿空凌翠顶冲空。巍巍面目无人识。持地昴头几仰风。

南岭

    一篑功成肯所为。台温穷处峙天涯。那边更有通霄路。绝顶穿云到底知。

枯山
 
    万木忘机无影子。巍巍面目未曾藏。龙吟虎啸人难到。云外昴头几仰望。

镜山

    锁断岩根无路通。嵯峨面目现其中。灵云打破没光影。峰顶从他向上风。
碧潭

    青青彻底水溶溶。半浸云根半浸空。尽道心如秋夜月。更教谁说到其中。
奥堂

    不在村家浅浅间。森严门户锁重关。孔丘弟子三千士。头角峥嵘升座难。

罢翁

    不学道兮不问禅。逍遥无碍息诸缘。青黄几度看交谢。老倒终朝伸脚眠。

海峰

    浪鼓潮磨危不倾。半凌云霭半沧溟。非依一篑之功立。直自金刚轮际成。

此山

    自是巍然无路通。当机塞断太虚空。仰弥高也望弥远。面目现成恁^8□中。

锦谷

    天机自织古纹春。裁得风光段段新。云雾常凝呼则应。不知谁是里头人。
空岩

    表里虚明寂静穷。巍然四面路难通。无端尊者谈般若。惹得天花乱坠风。

牛溪

    不吃他国王水草。岩阿影里放绳头。令入常忆南泉老。只纳些些太自由。
桥下

    江回洲转海漫漫。永夜松风入肺肝。五十三年残梦断。月明桥上为谁寒。

应海山(观音殿)

    青山影里红尘外。古寺萧萧接海天。大士圆通真面目。冷猿啼破月明前。

化淋汗

    要挹香汤浣垢尘。化缘须在大家人。清凉何比浴沂子。妙触宣明成佛身。

次无象和尚送张个子韵

    云门函盖一句子。天上人间为最尊。拨却须应看里许。等闲容在尽乾坤。

谨题先师提杖奉赠泉涌寺堂头和上

    杀人活人神杖。先师七十九年。用不穷策不秃无端今日奉传。惊灵蛇伏猛虎。野烟分云水连。携行靠在函丈。堪演教堪说禅。

栗鼠

    这个畜生子。要吞栗棘蓬。撞着猫儿手。偷心和命穷。

画龙

    蓦将滴水。作满天霖。风云周2。枯木生吟。

画虎

    爪牙如剑。眼底藏山。身斑可见。谁见心斑。

普请种茶

    钁头开起玉尘风。体用交驰□仰宗。要得年年云脚好。大家普请做雷同。

墨梅(为两轴。以四十字分之。二十字为一首。右边之末有隐谷子□留而在栗棘庵)

    孤根离地生。的皪影瑛瑛。画得黄昏月。暗香写不成。
    一枝横水边。竖立又冲天。数点花如玉。娟娟五叶联。

关山

    锁断云根无路通。行人不进仰望风。难鸣声里和曙过。绝顶便看杲日红。
    参学禅人玄三上座。袖纸而来要得道号。因写关山二字及作樵语题此号以充其志。且道关山两字是为标显底事。祖师一句如牢关。透过者稀。衲僧巴鼻如铁山。登临底难。汝作^8□生透到其关域。作^8□生登得其山巅。汝要悬崖放手空里转一步剑刃横身不顾性命。一念不生前后塞断。透到其关域参见关中主人。登得其山巅。蹈开向上一窍。切冀与^8□力行不涉他途程也好。千万记取千万记取。

佛照禅师语录（终）

    元亨释书佛照禅师传
    济北沙门师炼撰
    释惠晓。赞州人。幼上睿山学台教。更衣听律于泉涌。不几谒尔公于惠日。服勤者数稔矣。又泛舶入宋周旋二淅。晚依昙希叟于瑞喦。一日室中举百丈拨火公案。言下有省。适附商舶而归。痛自□埋。学徒从空闲寂寞之滨者多。正应五年承大丞相钩旨主东福。一香记尔师之乳也。其冬夜小参曰。胡地抽石笋。京师出大黄。达磨失巴鼻。衲僧没商量。吽吽。当头霜夜月任运落前溪。谢秉拂上堂猫有歃血之功。虎有起尸之用。且问□杖子。有什^8□功用(卓一下云)我有四种妙用。其第一。节节放大光明显示无上道。甚深微妙有超无有。不住中道第一义。其二。节节现大神变宣说摩诃衍法。离四句绝百非。言语不可思议。其第三。节节具大手段。把须弥笔劈虚空纸。写一篇章文质彬彬。其第四。节节出广长相转无尽藏法轮。左转右转横转竖转。自由自在全无巴鼻。便召大众云。要识取□杖子^8□吾无隐于尔。初晓在杭州。北虏入境。晓罹虐焰一心念观音。忽大悲印像在肩上晓心负焉。以故免刑携归奉持。见今在塔所。其居东福。一冬无帽。侍僧曰。师盍买帽。晓曰。无赀。僧曰。乞报知事。晓曰。一帽几直。僧曰。半千。晓曰。半千者可助我香积四分之一。不可。永仁五年十二月二十五日化栗棘庵。书偈别众曰。来也如是。去也如是。更问如何。如是如是。谥佛照神师。
    赞曰。予读晓师悦希叟颂轴。月坡明公书跋尾。载拨火事。署曰。己卯之岁。因此而言。晓之于希叟不为无得也。然嗣香供惠日何哉。大抵师资之间不可容议者古多在焉。丹霞云门之类是也。晓亦或有似乎。近世执道柄者潭居华服受讥尘寰。晓也甘枯淡。又可称矣。其辟帽者我与汉文之露台并按焉。
    余侍病师兄俊公于城北圣寿寺。寺藏有佛照禅师语。因就守塔侍者胜堂选公求假之而抄写。住持克明禅师有艺州长保寺请。时将退院。众议使诸典籍不获出藏。以故拒之。余又期以五日再求选公。乃许矣。余姓不工书字。日期亦将满。他时异日傥有把斯卷观阅者。乞恕之。斜行欹字勿怪云。

应永辛已夏五二十又五日
    山阴释妙哲志

灵云八世梅岭西堂真笔

    佛照禅师语录二册当时本庵失之故。写别本一通留之。灵云此旧本奉纳本庵唐柜之中。至于后代护念可为专一者也。梦记一卷添。

文化十年癸酉闰十一月五日
  
    三住东福灵云比丘守选谨志
      不二庵看住守物修补
_












