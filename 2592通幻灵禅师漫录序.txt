No. 2592 通幻灵禅师漫录序

        　　  
　　　　　　　
　　　　　  　
　　　　　  　

    大用直截。与人解粘去缚。大机圆应。教物盈觉丰悟。是须恁^8□具大眼目底。始得堪为人天作摸范也。我永平元大师。等闲见师于太白。当下认得眼横鼻直。便乃空手还乡。自后洞水逆流于东。禅河大起波澜。到今滔滔然。溢遍海外乎。于是。有头出江湖依风张帆底衲子。出来往往济群度队。就中称为船筏师者。方暨数十家矣。盖通幻禅师灵公其俊者也。高佩总持无文印。号令四众。直冲五位妙玄关。大挑永光不夜灯。照破万品。齐入一段光明藏。可谓。耀古亘今。而能盖天盖地也。门人普济救续焰。辄为漫录其语。要令一灯分成百千灯灯灯不尽。岂道不笃师资哉。只恨后学虚事囊藏。渐三百岁。落故纸堆中。大半盖覆酱瓮去也。余庚戌年主加之黄龙。日导徒以寂要焉。居常兀如枯株耳。偶有一客过云龙。乃伴访尊公。公清话之间。使余看古卷半腐雨云。此灵禅师语录。只非乌焉成马去。奈何章句半腐雨。请兄愿正焉。余唯然读之。非舌玄谈。不意妙旨。与夺自在。纵横无碍。恰如水上胡芦子捺着便转相似。方非直截用足圆应机全。奚敢有如斯作成耶。爰知。灵禅师此其人矣。余乃立志。渔樵之腐者腐焉。正者正焉。实得百千之十一。遂命书肆梓流之。冀读此录。而同谷之应声。会此旨而等水之传器。我新丰古曲重有鸾胶继断弦乎。

    延宝三年岁序乙卯中夏望前三日。永平嗣祖沙门道印月坡。谨题于黄龙山大用阁中。

通幻灵禅师漫录目次

    卷之上

    住诸岳山总持禅寺入门
    住诸岳山总持禅寺上堂
    住青原山永泽禅寺上堂
    住太平山龙泉禅寺上堂
    
    卷之下

    再住诸岳山总持寺上堂
    小参
    开光
    拈香
    入塔
    举火
    赞辞
    行实

通幻灵禅师漫录序（终）
通幻灵禅师漫录卷之上

        嗣法门人善救普济编录
                
　　　　　　　　
　　　　　　  　
　　　　　　  　

入门

    永德壬戌二年八月二十三日。上降诏于合山耆宿暨大众等。请师住诸岳山总持禅寺。为第五世祖。至山门云。天关地轴。马厩牛栏。驴入犊入。诸人看看。卓柱杖一下。便进。至佛殿云。不审稽首大圣尊。汝昔日依我据座久。我今日依汝主事新。遂展具三拜。至伽蓝云。慈愍故和光同尘。煦日上万物纯真。至祖师云。四七二三。驴腮马面。前三三。后三三。至方丈云。竖一丈。横一丈。只个方方。凡圣龙蛇。同居混杂。遂靠杖就座。

上堂

    即日大众等请开堂。师至法座前云。生诸法而为之床。会众圣而为之座。大地平沉。山不高海不深。乃升。拈香云。此一片香。爇向宝炉。端为今上皇帝祝严睿算。恭愿。圣寿无疆。等天地之盖载。兆民有赖。同阴阳之生成。次拈香云。此一片香。朕兆未萌前。轻不与人天。今日新拈出。恭爇向炉中。供养洞山正宗一十七传本寺第二祖峨山老和尚。用酬法乳之恩。便敛衣据座。实峰秀和尚白槌云。法筵龙象众。当观第一义。师云。诸佛大机。祖师妙用。都在里许。不容着眼。不得思议。莫有向兴化门头敲唱底^8□。特来相见。僧出。众云。黄阁帘前风索索。紫罗帐里月明明。玉阶夜色清如水。手把金鞭贺太平。师云。物外独骑千里象。万年松下击金钟。进云。建大法幢立大禅旨。万鼓雷鸣。四众霞驰。请师祝国一句。师云。水自竹边流出绿。风从华里过来香。进去。可谓。天高群象正。海阔百川朝。师云。江岸风涛急。芦华景色幽。进云。记得。僧问西禅钦禅师。古殿重兴时如何。此意在那里。师云。今日开堂。大众普请。进云。只如和尚即今开堂。为人还有同异也无。师云。圣僧堂里坐。金刚门外立。进云。与^8□则两头共坐断。一剑依天寒。师云。广长舌相耀。乾坤。半夜乌飞白如漆。进云。大众润恩。学人饱德。师云。锦绣溪边去。新丰路已分。师又云。佛佛出世转大法轮。祖祖开堂建大法幢。诸人直下。脚蹈黄金地。头戴午夜月。拈□杖云。看看。有放。有收。有照有用。虽然与^8□。山僧有个一条方便。倒拈须弥捏转衲僧鼻孔。七纵八横。横说竖说。或时临图添蛇足。或时坐毡牵猫儿。受笑面前。执毁背后。且置。唯如一条活路头。作^8□生蹈着。举。僧问赵州。如何是祖师西来意。州云。庭前柏树子。僧云。和尚将境无示人。州云。我将境不示人。僧云。如何是祖师西来意。州云。庭前柏树子。此僧恁^8□问。下坡不走。赵州恁^8□答。快便难逢。若有人问山僧如何是祖师西来意。对他云。鸡寒上树。鸭寒下水。卓□杖一下。实峰秀和尚结槌云。谛观法王法。法王法如是。下座。
    荐本寺第二祖峨山禅师上堂。师拈□杖。卓一卓云。西天法轮张来张打油。东土法轮李来李打油。此间法轮四方八面来。四方八面打油。三段不同。收归上科。举。僧问曹山。佛未出世时如何。山云。曹山不似。僧云。出世后如何。山云。不似曹山。子细捡点来。两赛一彩。有人问山僧佛未出世时如何。对他道。天共白云晓。又问出世后如何。更道。水和明月流。下座。
    佛成道日上堂。师乃云。见色明心打失眼睛。闻声悟道塞断耳根。今朝斗转星移。风响水鸣。有谁打失眼睛塞断耳根。若谓打失眼睛塞断耳根。还谤释迦老子。若谓不打失眼睛不塞断耳根。又非释迦老子儿孙。且道^8□讹在甚^8□处。拈□杖一卓云。黑狗辉银蹄。白象骑昆仑。下座。
    佛涅槃日上堂。师乃云。雨洗风磨干剥剥。日照月明黑漫漫。若谓佛入涅槃。须弥倒立。若谓佛不入涅槃。石上栽华。且道。作^8□生。良久云。富嫌千口少。贫恨一身多。下座。
    荐光稳无等禅师上堂。师蓦拈卓□杖云。是个铁心汉。提起少林无孔槌。击开先圣未了关。个中莫有知音者^8□。直来相见。僧出众云。佛事门开。河沙法施。群机润恩。梅华发枝。现成公案。请师指示。师云。须弥铁围。鹤长凫短。进云。直得。一气转洪钧。八荒开寿域。师云。半夜木童扣月户。暗中惊破玉人眠。进云。上来指示。莫有酬恩报德分^8□。师云。平生心事结眉头。满面风埃鬓已秋。进云。进无门退无路。师云。将谓胡须赤更有赤须胡。进云。记得。石门总禅师设先师忌斋。有僧问云。先师还来也无。总云。三巡茶罢一炷香。意旨作^8□生。师云。去年说马年。今年话驴年。进云。僧云。斋后又向何处去。总云。风摇木响人不顾。叶落归根始知秋。又如何。师云。切莫针锥。进云。今日和尚为无等禅师升座。未审禅师还来也否。师云。殷勤点斋大众立斑。进云。斋后又向何处去。师云。不河南是河北。进云。万古碧潭空界月。再三捞摝始知玄。师云。夜明帘外排斑立。空王殿上绝知音。师又云。玄微不萌。幻妄不生。卓卓而无依翳。了了而不纯清。犀因玩月纹生角。象被雷惊华入牙。风行草偃。水到渠成。正当此时如何领略。万机顿竭尽无一法当情。先圣不携处就父。有一径。无等禅师福智圆满。如愚如拙。倒提总持无文印。大挑永光不夜灯。煆凡炼圣。辨龙验蛇。或时芥纳须弥。大虚悬针。或时藏山于泽。藏舟于岳。是西天法术。又东土妙诀。卓□杖一下云。举。古德云。一句子当明不当照。一句子当照不当明。一句子当明当照。一句子不当照不当明。诸人如何体得而相应去。放下□杖下座。
    佛诞生日上堂。师乃云。觉体圆明净智法身。紫磨金光无垢无尘。大众浴个甚^8□。以拂子为洒水势云。贼是小人。智过君子。下座结夏上堂。师乃云。田地虚旷。耕古耘今。丛林气象。自成丛林。莫有电光影里分缁素底汉^8□。试来相见。僧出众云。山头松籁高吹绿。门外麦须新弄黄。好个时节。愿闻师至言。师云。云散长大远。虚静夜月圆。进云。可谓。清平世界无闲地。师云。赞叹亦不及。进云。只如虎丘隆和尚云。朱明开□。九夏此临。四海高人罢摇金锡。心猿顿歇意马休征。还的当也无。师云。差过久之。进云。又云。戒洁沧海珠。性朗碧天月。如何理会去。师云。木龙吟子夜。妙在未闻前。进云。此间今日结制。以甚满众望。师云。早朝普请。夜间珍重。进云。直得。身心安居。平等性智。师云。三蛇九鼠一亩地。进云。空王殿上法中众。无限人天受指呼。师云。玉楼放出千年鹤。妙辨初移一步时。师又云。安居也巢知风。蜜蜜住其中。禁足也穴知雨。灵灵空不空。一牛终饮水。五马不嘶风。位里亡消息。机头有变通。三千大千弹指圆融。以拂子打一圆相云。三世诸佛。历代祖师。都不出里许。咦。山僧今日未免。为蛇画足去。举。古德云。道无心合人。人无心合道。要知个中意。一老一不老。诸人且道。毕竟如何。良久云。头长三尺。胫短二寸。无怪扶桑先好照。大都家住海门洲。下座。
    上堂师乃云。五五二十五。虚空闹聒聒。风流难画处。青山烟一抹。踢倒生杀绝后看。瞿昙顶上活鱍鱍。自掀倒禅床。下座。
    上堂。师乃云。风光溢眼。翠色满林。河汉斗柄低。通霄酌凉心。真歇底人无歇可歇。大彻底人无彻可彻。吾宗无语句。更无一法与人可说。所以佛言。刹刹众生说。三世一时说。常然炽然说。说说无欠歇。举。古德云。以三世诸佛为头。以历代祖师为体。以天下衲僧为手为脚。山僧今日以何为头为脚。咦。我有一句子。从来曾不与人说。下座。
    上堂。师乃云。想澄成国土。知觉乃众生。六尘昏扰世界峥嵘。眼中之物处处分身。物中之眼处处齐平。有缘朋友是天地。无用双眉方弟兄。举。僧问洞山。如何是佛。山云。麻三斤。洞山答处恰似指槐树骂柏树。今朝有人问山僧如何是佛。只对他道。佛是西天老比丘。若叉会不得。更道。殿里底是木像。下座。
    上堂。师乃云。应时不触物。随缘不住相。寂寂寥寥清白家风。浩浩荡荡光显门庭。虽然与^8□。守家风则失抚会应变之方。立门庭则失安稳宴闲之道。直须驱耕夫牛。夺饥人食始得。举。僧问云门大师。如何是超佛越祖之谈。门云。胡饼云门大师颇有衲僧轨则。诸人还会^8□。眼中物物中眼。下座。
　　上堂。师乃云。华爱惜散。草弃嫌生。一段风光画图不成。廓净无际智与之俱。普应无方神与之会。智虚而自照惺惺。神用而蜜行绵绵。所以道。山河无隔越。处处是光明。毕竟如何。良久云。劈开华岳连天色。放出黄河倒海声。下座。
    上堂。师乃云。十五日已前白漫漫。十五日以后黑漫漫。今朝不依两边。直得君臣合道。琉璃殿上石女回头。明月堂前木人抚掌。进一步也剑刃进步。退一步也悬崖退步。下座。
    上堂。师乃云。昨夜文殊普贤。起佛见法见过二铁围。今朝胡马嘶北风。越鸟巢南枝。诸人要会^8□。万古碧潭空界月。再三捞摝始应知。下座。
    上堂。师乃云。位里转侧。化佛入十方而普受应供。用中体合。至人游三界而初不现身。门庭廓净也风色横秋。田地虚明也月光如昼。毕竟作^8□生。五路头木马鸣嘶四衢内石虎嚬呻。下座。
    上堂。师乃云。门里出身。木鸡啼断海云昏。身里出门。石虎啸开山色秀。眼中物不色。物中眼不见。有时教伊扬眉瞬目。有时不教伊扬眉瞬目。有时教伊扬眉瞬目者是。有时教伊扬眉瞬目者不是。正与^8□时。岂容千圣眼。卓□杖一下。下座。
    解夏上堂。师乃云。无功妙旨不涉玄微。一念潜通全机蜜运。不落风彩。举一句来看。僧出众云。云天收炎色。木叶动秋声。圣制已圆。布袋头开。正与^8□时。请师听法要。师云。云萝秀处青荫合。岩树高低翠锁深。进云。直得。金风飒飒。凉意飕飕。师云。又是弄风流。进云。记得。僧问九峰。西天夏末有得道人。此间夏末还有得道人^8□。峰云。有。僧云。何者是。峰云。头戴午夜月。脚蹈黄金地。如何领会。师竖拂子云。这个是山僧拂子。进云。即今问和尚。此间有得道人^8□也无。师云。水长舟高。泥多佛大。进云。未审今夏得多少人。师云。龙蛇混杂。凡圣同居。进云。可谓栴檀林无杂树。师云。再赞不必。进云。不行尊贵道。争蹈上头关。师云。古镜台前荒草秀。夜半金乌□片云。师又云。世尊有蜜语。古渡夜冷。迦叶不覆藏。涧水洗秋。灵丝动处。金钩蜜不触波澜。暗里收。所以道。一切处行履。一切处不收。一切处现成。一切处莫见。山僧今夏与诸人朝参暮参。说话未休。成得个何边事。举。庞居士云。十方同聚会。个个学无为。此是选佛场。心空及第归既是无为。如何学得。既是心空。如何及第。天共白云晓。水和明月流。若要向这里会。须弥倒立半空秋。下座。
    上堂。师乃云。释迦前不出世。云日垂时字雁横。弥勒后不下生。夜蟾落处孤猿叫。须知云树一声鸡。解报山家六户晓。下座。
　　檀越丹波州刺史。新创青原山永泽禅寺。进师为第一祖。即日请开堂。师拈香祝圣罢。卓□杖一下云。时节现前。山川吐气。风流也风流。意气更意气。个中莫有皮下有血底汉^8□。试来相见。僧出众云。楼阁千家月。江湖万里秋。芦华无异色。白鸟宿汀洲。学人上来请师指示。师云。云萝秀处青阴合。岩树高低翠锁深。进云。不动金轮万德全。师云。又是草里汉。进云。记得。宝寿开堂。三圣推出一僧。意旨如何。师云。镇州萝卜大。庐陵米价高。进云。宝寿打其僧。三圣云。若恁^8□为人。有瞎却镇州一城人眼在是也无。师云刀斧斫不开。黑风吹不入。进云。上来指示外别有通霄路^8□。师云。直透万重关。应居青霄外。进云。直得。针芥相投。师云。石人行处不同功。师又云。妙灵廓通弥天句已彰。无功妙用匝地无纹彩。金鸡夜半飞。玉兔午日眠。且道。须弥那畔。是什^8□人担荷。天水混时秋一色。众星拱处紫微高。举。三圣道。我逢人则便出。出则不为人。兴化云。我逢人则便不出。出则为人。山僧举此公案来。教尽大地人借他鼻孔出气去。诸人作^8□生。拈起拂子。拂一拂云。龙吟云起。虎啸风生下座。
    上堂。师乃云。黄面老子六年闲坐。缺齿胡僧九年瞎睡。累杀大地。恼乱四海。业风不断。此土西天顾视左右云。山僧今日闲言一场。师人如何委悉。若同床不眠。争知被底穿。下座。
　　佛成道日上堂。师乃云。一人传虚。万人传实。四海业风未休。瞿昙老担板汉。腊月初八日。大地雪漫漫。咦。要得暖气腊后看。下座。
    荐太岳禅师上堂。师蓦竖起拂子云。看看雪残太岳如冬日。二月华开天尚寒。万古风流描不得。现成公案最难难。下座。
    佛涅槃日上堂。师乃云。四十九年血滴滴。青山绿水湛如蓝。二千余岁脓滴滴。桃红李白华烂漫。金刚脑后抽生铁。灵松云外带露寒。正与^8□时。作^8□生是酬恩一句。风定华犹落。鸟归山更闲。下座。
　　荐广慧良性二禅人上堂。师拈起拂子云。这个会^8□。先天无形。后地无名。咦。广慧日杲杲。良性月明明。所以道。是法住法位。世间相常住。诸人作^8□生。日面月面。东游西行。双六盘中唱彩声。下座。
    荐洞谷佛慈禅师上堂。师乃云。一段真光亘广劫而无形。万古风流混大虚而有精。画不露其眼目。类不分其回互。诸人且道。是甚人分上事。咄。风从八月冷。月到中秋明。下座。
    檀越越前州刺史新建太平山龙泉禅寺。延师为第一祖。即日请开堂。师拈香祝圣罢。以拂子指上下云。月在天水在瓶。正位住其间。偏位周十方。更有一物。遍界不藏。知有底汉。试来商量。僧出众云。天得一清地得一宁。天地合其德。日月齐其明。师云。葵华向日。柳絮随风。进云。今朝和尚应请开堂。未审演甚法要。师云。早朝吃粥。午时吃饭。进云。恁^8□则万年松不老。至德仰乾坤。师云。蛇脱皮鳞。龙换骨。进云。记得。僧问雪窦通和尚。如何是蜜室。通云。不通风。如何理会去。师去。切忌智不到处强针锥。进云。僧云。如何是蜜室中人。通云。诸圣求观不见。此意在那里。师云。夜间青女未登机。进云。僧礼拜。通云。千佛不能思。万圣不能识。是什^8□章句。师云。石头大底大。小底小。进云。大古调高云山改观。师云。千古风流万古模范。僧作礼而去。师又云。诸佛本源祖师心印。一毫头现法王刹。微尘里转大法轮。有时闭门造车。有时耕云种月。云门胡饼。东西各任君吃。东西各任君不吃。举。僧问赵州。如何是祖师西来意。州云。庭前柏树子。诸人若何荐取。须弥铁围鹤长凫短。现成说法。希有不思议。今日有人问山僧如何是祖师西来意。对他道。乞儿打破饭碗。卓□杖一下。下座。
    上堂。师乃云。现成公案。大难大难。山华开似锦。涧水湛如蓝。卓□杖一下云。须看云外千峰顶。别有灵松带露塞。下座。
    上堂。师乃云。天水混时麦秋一色。众星拱处白云一重。借功明位。用在体处。夜半正明借位明功。体在用处。天晓不露。今日不借借。如何呈一句去。金印永开沙界静。玉轮转处不当风。拈□杖掷地上云。死水不藏龙。下座。
    荐定法上座上堂。师乃云。南山雨北山雪。仲冬风寒。现成时节。三世诸佛此时出世。历代祖师此时西来。大地有情此时成道说法。所以道。刹刹众生说。三世一时说。常然炽然说。说说无欠歇。虽然与^8□。澄潭不许苍龙蟠。黑牛吼破中岩月。下座。

通幻灵禅师漫录卷之上
通幻灵禅师漫录卷之下

        嗣法门人善救普济编录
                
　　　　　　　　
　　　　　　  　
　　　　　　  　

上堂
  
    嘉庆戊辰二年十一月二十七日。上降诏于阖院耆德等。请师再住诸岳山总持禅寺。即日开堂。师拈香祝圣罢。蓦竖起拂子云。看看。到这里莫有具通方眼底^8□。试来相见僧出众云。清白传家雪月光。漏春消息早梅香。壶中别有长安道。不觉全身入帝乡。师云。南斗七。北斗八。进云。建大法幢击大法鼓。四众望风云辐霞驰。请师提唱。师云。乃粥乃饭。任君吃。进云。和尚今日就本寺再开堂。祝圣一句。作^8□生。师云。千光照彻空王殿。夜半乌鸡带雪飞。进云。与^8□则云物呈祥。山川改观。师云。赞叹不及。进云。记得。僧问投子云。诸佛出世为一大事。和尚出世为何事。投子云。尹司空为我开堂。意在那里。师云。理曲不断。进云。诸佛出世与投子住山还有优劣也否。师云。的的无兼带。明明不覆藏。进云。直得琴中意。何劳弦上声。师云。万古碧潭空界月。再三捞摝始应知。僧作礼而退。师又云。画不成空劫真宗。貌不似声前已躬。依稀为活计。仿佛为家风。同中异功亡就位。异中同在位借功。绵绵蜜蜜。玲玲珑珑。此是衲僧做处。大用现前底事。所以世尊拈华。迦叶微笑。禾山打鼓金牛为舞。众星皆拱北。万派自朝东。诸人体悉得^8□。拈□杖卓一卓云。看看。举。芭蕉和尚示众云。有你□杖子我与你□杖子。无你□杖子我夺你□杖子。且道。作^8□生裁断去。能杀能活。下座。
    腊月望上堂。师乃云。南阎浮州西瞿耶尼。胡马嘶北风。越鸟巢南枝。泽广藏山。岳高藏舟。卓□杖一下云。□杖子何处藏去。举。寿圣云。半月前用钩。半月后用锥。时有僧出众云。正当半月时如何。圣云。泥牛蹈破澄潭月。今日问山僧正堂半月时如何。只对他道圆时缺。缺时圆。下座。
    谢造桥上堂。师乃云。天上众星。地下佛桥。华坠马蹄香。月辉江上明。个中莫有弄华玩月底^8□。不犯锋铓。呈一句来看。僧出众云。柳线垂金莺语清。华棚张锦蝶魂惊。见闻里许通消息。直透重关贺太平。师云。山华开似锦。涧水湛如蓝。进云。法雷已震。选佛门开。请师指陈。师竖起拂子云。者个是山僧拂子。进云。可谓一句全提向上机。师云。南海波斯鼻孔大。进云。记得。僧问赵州。如何是赵州石桥。州云。度驴度马。僧云。如何是椋彴。州云。个个度人。如何领会。师云。是须滩下接取。进云。大众此间出力新造桥了。未审与赵州石桥是同是别。师云。野云收半夜。明月在中峰。进云。天津桥上相逢者少。师云。听事不真。进云。还有知音者^8□。师云。方外谁敢论量。师又云。功成通途透长安。南北东西任往还。左边依稀金镫闪。右边仿佛彩虹弯。中间且道。若何相接。以拂子作弯桥势云。人从桥上过。月落在栏干。举。僧问赵州。如何是道。州云。墙外底。僧云。不问这个道。州云。问那个道。僧云。大道。州云。大道透长安。今日有人。问山僧如何是大道。只对他道。过桥村酒美。隔岸野华香。下座。
    结夏上堂。师乃云。劫前机肘后符。用而无痕。空而不尽。是谁造作大千出。知有底汉。蓦来呈一句看僧出众云。春色已随红雨杀。薰风初度绿阴凉。好个时节。请师举扬。师云。山河大地。大地山河。进云。西天猎人守株待兔东土弹子弄巧成拙。不涉二途。如何承当。师云。今日又添一个。进云。记得云门云。今月十五入夏也。寒山子作^8□。自代云。和尚问寒山。学人对拾得。意在那里。师云。失晓老婆逢古镜。进云。总持门下今月十五入夏也。有谁问寒山。令谁对拾得。师云。庐陵米价贵。镇州萝卜大。进云。古人底且置。今日结制以何为验。师云。山僧上堂大众参堂。进云。与^8□则以大圆觉为我伽蓝。师云。案山合掌。主山低头。进云。上来慈诲。恩波无底。师云。刀斧截不开。黑风吹不入。进云。天地合其德。日月等其明。师云。恰似作家。僧礼而退。师又云。山僧今日共大众乃粥乃饭。圣僧今夏齐诸人同会安居。百草头祖意明明不覆藏。山河无隔越。草木同敷扬。大众还见得^8□。从教见得。分明犹是应化底事。不落应化一句作^8□生举。文殊问无著。近离甚处。着云。南方。殊云。南方佛法如何住持。着云。末法比丘少奉戒律。殊云。多少众。着云。或三百或五百。师云。一尺水一丈波。谢即船上唱山歌。又无著问文殊。此间佛法如何住持。殊云。凡圣同居。龙蛇混杂。着云。多少众。殊云。前三三。后三三。师云。拈起无柄木杓。舀出铜汁铁酸。诸人且道。毕竟如何。四五千条华柳巷。二三万座管弦楼。下座。
    上堂。师乃云。意马吞尽。九山八海累垂鼻孔。毒气未通。瞎开机前眼。不堕正前功。触晓玉人初破梦。夜间青女游携童。下座。
    上堂。师乃云。霖霪旬雨。蹉跎不晴。野老门外麦熟豆生。风吹细细馥。水洗涓涓清。作^8□生是纳僧分上事。虾^8□啼蚯蚓鸣。发挥金刚眼睛。下座。
　　上堂。师乃云。芥纳须弥。大虚悬针。此是寻常衲僧事。作^8□生是灵上座分上事。拈□杖卓一卓云。南山云北山雨。请大众参堂去。莫待雨霈头。下座。
    上堂。师乃云。今朝半夏野老憩牛。雨洒断岩莓苔。风翻村里麦秋。咄。泽藏山岳藏舟。这个向甚处藏。鸟鸣家山山更幽。下座。
    上堂。师乃云。空劫真宗。声前已躬。灵灵不覆藏。卓卓无棱缝。所以道。佛未出世。则西天转法轮。祖未西来。则东土有妙诀。鹫岭岂传迦叶。少林那附神光。天高东南。地倾西北。有星拱北。有水朝东。下座。
    上堂。师乃云。捉住乾坤。抛开面前。诸人还见得^8□。山层层水潺潺。咦。老胡顶□活鱍鱍。草里死蛇惊冲天。毕竟如何。暮打八百。朝打三千。下座。
    上堂。师乃云。十五日以前。心月孤圆。光含万象。十五日以后。山月无心。现万古机。正当十五日作^8□生委悉去。夜岳藏舟易。大虚悬针难。下座。
    上堂。师乃云。眼中物物中眼。门门廓脱超出诸尘。宛转无穷卓尔纯真。藏身处须没踪迹。没踪迹处莫藏身。卓□杖一下云。诸人还识得是人^8□。益州附子。怀州牛膝。下座。
    上堂。师拈拂。拂一拂云。当位即妙。不改本位。咄。心心智通。佛佛道同。说禅说道。锦上敷华。体妙体玄。尖上加尖。须是伶俐汉始得相通。下座。
    解夏上堂。师乃云。不求诸圣不重己灵。当头霜夜月。任运落前溪。若有了事汉。试来相见。僧出众云。修忏仪满。布袋头开。人天辐辏。愿闻法要。师云。今朝解夏。大众参堂。进云。一句截流。万机寝削。师云。风吹不入。水洒不着。进云。记得。僧问云门。秋初夏末各走前程。或有人问。未审对他道什^8□。门云。大众退后。意在那里。师云。犀因玩月纹生角。象被雷惊华入牙。进云。僧云。过在什^8□处。门云。还我九十日饭钱来。还的当也无。师云。行到水穷处。坐看云起时。进云。上来一一只对。与他古人相去多少。师云。驴前马后。进前退后。进云。恁^8□则扫除佛祖病。击碎衲僧窟。师云。幽洞不拘关锁。意何涉两头机。进云。一堂风冷淡。千古意分明。师云。千圣亦赞不得。进云。不登霄汉高。争折月中桂。师云。机前鸡子隔驴年。师又云。古帆不挂。秋水逆流。月影夺夜静。几家人登楼。江河风涛急。芦村景色幽。所以道。未休休去。未歇歇去。举。古德云。吞尽三世佛底人为什^8□。不得开口。照破四天下底人为甚^8□不得合眼。山僧今夏与人令许多手眼许多病痛一一拈却了也。诸人且道。任^8□生是无为无事底人。白云飞尽青山秀。下座。
    荐三光国济国师上堂。师乃云。五五二十五。霖雨萧萧气未晴。九九八十一。半夜金鸡报五更。玉人觉梦。石女抚掌。借功明位时。芦华映明月。借位明功时。明月映芦华。诸人不借功用。作^8□生委悉去。破晓青山鸟一声。下座。
    
小参

    结夏小参。师乃云。恁^8□时恁^8□处。是你诸兄弟安居田地。还端的也未。而今事不获已。便有重语话先佛遗范。若恁^8□会得去。与诸佛同床坐。与祖师同床眠。灵上座今夏如何安居去。顾视左右云。早晨与汝吃粥。午时与汝吃饭。起身。
    小参。师乃云。第一义谛诸佛心源。第二义门众生本有毗卢顶后看神光。舜若体前分活眼。见闻不到。言诠不及。同中异借功明位用在体处。异中同借位明功体在用处。一步蜜移玄路转。全身放下鸟道通。若如不借功不借位。诸人如何通得个消息去。吼月泥牛能入海。嘶风木马解游春。卓□杖一下。起身。
　　小参。师乃云。此事如空合空。谓有合底还为两个。谓无合底如何辨空。诸人还知落处^8□。良久云。自从慎昔日事。不如慎今日事。起身。
　　小参。师乃云。平等性智非去来今。山顶自高海底自深。所以道。是法平等无有高下。又道。长者长法身。短者短法身。诸人还会^8□。生风虎啸。起云龙吟。起身。
    荐正祐上座小参。师乃云。生也不道。死也不道。没踪迹处不得覆藏。转侧位里身不居功用方。不混不类。炜炜煌煌。有时教伊扬眉瞬目。有时不教伊扬眉瞬目。有时教伊扬眉瞬目者是。有时教伊扬眉瞬目者不是。诸人还会^8□。大尽三十日。小尽二十九。暗里抽横骨。明中坐舌头。起身。
    佛成道日小参。师乃云。冷坐六年瞎睡堆。星光射眼眼华来。却言我与大地同时成道。可怜教他傍观人笑咍咍。诸人作^8□生领略去。雪续溪桥断。烟露山舍藏。起身。
    
开光

    药师佛并十二神将开光。
    师乃云。过去千佛子午卯酉。西山月落碧潭寒。现在千佛丑未辰戌。东海日升扶桑闲。未来千佛寅申巳亥。午日无影玉栏干。诸人且道。那个是古佛真眼。竖起笔头云。南无药师佛。涧水湛如蓝。遂点。
    地藏菩萨开光。
    师举笔指像云。咄咄。慈眼视众生。福聚海无量。又举笔点眼云。咄咄。是故应顶礼。归命木地藏。虽然如是。即今萨埵本愿。若何指示诸人去。一夜落华雨。满城流水香。
    诸徒新造师寿像。就请开光。
    师举笔点眼云。圆明了知。普天匝地。驴体马形。大圆镜里。咄。顽钝工夫。个铁蒺黎。

拈香

    达磨大师忌日拈香。
    师拈香云。寒岩松柏千年别。一色路迷枯木前。古渡无风天未晓。金鸡唤起玉人眠。恭惟。此一辨香。向大炉鞁。惊破初祖圆觉大师面壁九年闲梦。令尽大地乃粥乃饭。诸人还领略^8□。两手举香。指示左右云。青天雷轰雨点不全。遂爇。
    峨山禅师忌日拈香。
    师拈香云。南山云起北山雨。一句承当火里莲。金玉声香描不得。驴前马后气冲天。恭惟。此一片香。供养洞山正宗一十七传本师峨山老和尚。伏愿。真慈如平生垂哀愍。虽然与^8□。灵上座如何酬恩去。便爇向炉中云。冻鸡眠觉五更前。
    无等和尚忌斋拈香。
    师拈香云。古佛真宗。诸祖联芳。云重野岳无缝袄。春到丛林无字章。此一瓣香。拈向炉中。供养法弟光稳无等和尚。但愿真鉴方如平日。互垂慈哀。及子枝孙叶荣茂几千春。虽然如是。法兄若何通信去。遂爇香云。水自竹边流出绿。风从华里过来香。

入塔

    为大方和尚入塔。
    师举牌云。春山叠蓝岳。春水蘸碧天。漏刻声沈夜将晓。一方明月落谁边。法弟大方和尚。提起总持无文印。拈出少林无孔槌。阴德久扇。嗣流无穷。借功明位时葵华向日。借位明功时柳絮随风。他今不借借。如何安住去。遂置牌云。石蕴玉耀山。渊含珠媚川。
    为竺源和尚入塔。
    师举牌云。西天蜜旨。东土妙诀。风吹暗香夜庭寒。梅横月影岁暮雪。今向空处示住处。面前露柱惊吐舌。即今向甚处见他住处。遂置牌云。看看面目全。露柱坚如铁。
    为秀泉庵主入塔。
    师举牌云。冬节风寒越岭雪。智入环中合真风。劫前运步不借路。方外横身不露踪。虚谷传响任君唤。依前千山山更空。遂置牌云。周遍十方藏不得。元是旧家主人翁。

举火

    为道高上座举火

    师拈火把云。来时也天高东南。去时也地倾西北。一赛两彩不存轨则。不是河南又是河北。道高道高。唤更不回顾。立地成佛。普天业识。遂掷火把烧焉。
    为秋光上座举火。
    师拈火把。打一圆相云。风光难画处。夜雨磨秋清。华依爱惜散。草随弃嫌生。便掷火把烧之云。今为使火把子送。诸人立地作愁情。
    为真永大姊预与火语。
    师起笔书云。人向静中忙。路从平处崄。心火性空火。依他不可求。咄咄。无云生岭上。有月落波心。
    为明源上座举火。
    师拈火把云。归源自性。圆明了知。生也大机。死也大机。行到水穷处。坐看云起时。春在无影树。华笑不萌枝。遂掷火把烧之云。看看石筝火里不萎。
    为净桃上座举火。
    师拈火把云。瞎却灵云眼。平地起骨堆。春风吹尽后。谁见桃华开。咦。丙丁童子笑咍咍。遂烧。
    为明智上座举火。
    师拈火把云。大智圆明。与太空等。虚而灵。灵而妙。先天地而迟。后天地而早。便掷火把烧之云。春风几度吹还生。分明火后一茎草。
    为明真禅尼举火
    师拈火把云。圆明了知。无著真宗。葵华向日。柳絮随风。火把子火把子。南山烧炭。北山红。遂烧。

赞辞

    自赞慧明首座请。
    孤明一色脱尽尘埃。那时风光不居灵台。金鸡报晓天未明。玉凤唤春□华来。
    自赞真梁藏主请。
    狐心不藏狐形。虎斑不似人斑。寒山子寒山子。春路滑烂泥团。鼻气渐温千草秀。芝兰蔷薇碧琅玕。
    自赞永就监寺请。
    无明幻境。幻化空身。眼角梭秋。鼻气温春。木人游刃空劫路。玉兔走流昆仑津。
    自赞善救书记请。
    千差万别。百丑千拙。老来驽马形。颠毛九冬雪。否不兮影现。幻为兮出没。盐味海水精。画图一圆月。
    自赞祖严侍者请。
    驴胎马腹。如愚如拙。肥不余肉。瘦不露骨。鼻气吹横春山霞。眼角照沈秋水月。
    自赞。
    清白闲身。十方充塞。体本平等。物物超越。一二三四五。九九八十一。
    自赞。
    鹤胫凫脚。长一寸短一尺。个舜若多。齿黄面赤。

通幻灵禅师行实

    黄龙山献珠禅寺嗣祖
　  远孙道印月坡拜撰
    禅师讳寂灵。字通幻。洛阳人也。传失氏族。母妊而未产。遽有疾而死。父悲哀遂就古寺葬焉。后月余而父适过圹。既而闻地中有儿啼。怪使人开圹。方见师之在椁中而诞。气体鲜明不类群儿。父喜跃乃抱归家。实元亨壬戌二年也。后二岁父又丧。祖母以慈鞠育。渐长有孝志。事祖母不倦。一夕告祖母云。我不幸父母蚤丧。孤弱微躯岂堪世营哉。请愿求出世法。祖母怿然而听许焉。师径登睿岳披剃。时岁十四也。神姿英敏。经书历目便通晓。见者无不秋叹矣。常于止观法门深磨研之。意有所疑。随方于诸讲师问发之不契。偶尔发心教外。乃出更衣谒峨山于总持。山问。从甚来。云。睿岳来。山云。欲求何事。云。我久疑止观法门。山云。莫忘想。师疑情愈炽。遂至忘寝食。山潜知师可任大法。熟诘以身心脱落因缘。师一朝顿悟云。和尚莫瞒人。山云。见甚道理。云。倒骑佛殿出山门。山颔之。自后参随甚久。会尽古今因缘。暨受信衣。开法于丹之永泽并越之龙泉。道望重于海外。云众往来□□不断。时应安帝降诏。赐以天下宗柄。系焉洞上一宗规摸肃然矣。一日慧明来参。师问。自何来。云。相州。师云。路多少里。云。七百里。师云。草鞋踏破若干底耶。云。不记数。师拈□杖蓦头打着云。老僧此间不着恁^8□饭袋子。明于言下领旨。便以偈述所悟。师印许入室。次日上堂云。这里有一头铁鼻牛。夜来入室。一角老僧。下座。乃着明处第一座。又真梁来参。师见闭门。梁退。次日又上参。师又闭门。如此者一十二次。梁念。是我轻心耳。今夜须舍命。晡时直立达且。师悯接入。遂示以韶国师之偈。梁罔措。一日师问。既云。心外无法为甚^8□。却云。青山。梁脱然云。满目^8□。师颔之。乃谓云。汝明日鬻衣盂设一堂粥供。师性素高尚与人不漫话。常处一室与世相忘。足下出十枝法。森然荫凉天下。偶有微疾。鸣钟集众。乃垂诫云。诸人须屏息众缘要专明己事。莫以闲文字浮名利作一担去。那边放下。这边脱却。洒洒落落。许汝真洞上种草。若又不恁^8□。非吾徒也。顾视左右。求笔书偈云。阎浮来往。满七十年。个转身处。双脚踏天。书讫掷笔。泊然坐逝。俗寿满七十岁。僧腊五十七夏。门人依法阇维。各分灵骨建塔供养。实明德辛未二年五月初五日也。

通幻灵禅师漫录卷下
