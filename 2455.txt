No.2455
大日经教主异义事

　                宥快私记
            
　　　　　　  
              
              

    一。法性院（并）三藏院。同薄伽梵句为教主。六大法身唯理佛体也。
    一。正智院。存二义。一薄伽梵者。六大法身。二四曼随一自性身也。
    一。上人。义六大不二身为教主。是正智院一义同也。
    一。实范。四曼自性身。通亘四身也。
    一。济暹。四曼自性曼荼罗中台尊（云）也。
    一。信证僧正随自之四曼分通别二义也。
    一。木幡慧心上人。三转一体之身为教主。
    一。莲花院义。本地法身者。四曼自性即教主也。
    一。大乐院。本地身虽说法。因人绝闻。故随他住他受用说今经十轮院真辨义同之也。
    一。隆惠义。本地身者。一向无说法。故随他之身为教主也。
    一。重誉义。自性托他受用说今经也（安然又存此一义）。
    一。中性院。自性上加持身为教主也。
    一。慈觉智证。自受用为教主。
    一。安然。通自受用。然正教主他受用也。
    一。觉苑。但通他受变化（并）觉超一向他受用为教主也。
    已上十九人异义也。
    法性院义曰。本地法身者六大法身也。次云如来者住处也。即六大法界也。真言意。能所相应故。能住所住共六大本初依正不下四曼缘起。故今经教主云本地法身也。取其于六大上。正当经教主得意者。六大而二唯理法身（前五大）次云如来住处唯智法身（第六识大）此身心互为能所住义也。故自眷属四种法身（乃至）四重圆坛之圣众悉六大法位诸尊可得意。其故下释众成就句一相一味到于实际（文）其实际者六大一实极位故（云云）是佛加持身者。佛者上本地法身。加持身者释如来。即所坐故。云其所住处。此所坐如来释成云名佛受用身也住处云加持身事。所坐即能住六大法身依加持力所生故云加持。下云既从遍一切处加持力生此意也。名身如余经。鹫峰白鹭等非情不同为住处。自宗依正共住三摩耶云身也。名佛受用身者。住处又云受用身。受用者智名字也理法身住智故云尔。谓所住智受用能住之理故名受用身也。加持住处者。理为能加持。智为所加持。故六大本地之法加持也。如来心王者。上指本地法身诸佛住者。智论意。出梵天帝释（乃至）菩萨住佛住等多种中。今如诸佛云义也。既从遍一切处者。六大法身也。生者住处即六大法界也。无相法身者本地法身也。无二者能所共六大一实体无胜劣故云尔也。而以自在已下受用以下释段也。薄伽梵至无二无别。当上然此自证等。而以自在以下者。当尔时世当尊也。余师同之。
    正智院取二义。一义（觉海相承）本地身者六大法身。所住四曼随一三摩耶身也。一能住本地身四曼随一大曼荼罗自性身也。所住三摩耶智身。能住之佛身受用土故。名受用身也。能住为本地法身。中东唯理唯智法位无人体。南方事转位始成人体。此人最初故云本地。又名自性身也。此二义共本地身今教主也。问云。正智院六大一义法性院义其别如何。答。法性理智各各并居。唯智唯理说法。已云^h□字自说^h□字。义释是唯种子位说也。正智院六大不二佛身。谓六大而二位。法独存无说法义理智互融通成不二佛体。此位说法名本地法身。此佛全体四曼相大之非曼荼罗。又非六大各各并居位。云性四曼。存一义。但此佛立四曼能生义。故六大不二性开而二。成不二而二一物德无浅深故。法性且唯智法面立唯理义。正智院人为面成不二义。寻法本源不二而二。以何可定耶。但^h□字说法义中央种位也。云以三点一体佛身置中央。故三点具足种子。即形又尔也。
    大乐院（禅智房）义（真辨义相传也）本地法身者四曼之自性也。此佛者法界宫自受法乐故。虽有说法因人绝闻故。唯佛与佛境界法尔说故。为因机下随他加持门传说今经。移墨书文字流传阎浮故。随他受用曼荼罗中台尊。今经教主也。但薄伽梵句置教主成就事教主根本故。虽举之。正非当经教主。此义法皇秘记道场观佛即云他受用。以次云如来为教主故。今经教主加持身也。又依般若寺钞等立此义也。
    隆惠善俊房义云。本地法身者。四曼自性身。然本地无相位一向无说法。故下随他加持身说今经。今之经教主加持身也。此义大都同大乐院义。但以自性身说法有无为异也（云云）。
    私云。此人中古学者。道范等同时人也。此人高野金堂于本地身无说法义七日论。与力人六人也。此等背诸文违宗义。故所罚大师明神。三人直死。余三人其年内没也。
    中性院义云。今经教主四身中自性身。本地加持间加持身也。其故于薄伽梵自性身上。具横竖二义。横即自利方。微妙寂静极位真谛离言法体故非教主。此自性身中无言方释云本地法身此自性裹含化他大悲之身。是释显云是佛加持身。此佛身住加持俗谛门说法。今经教主也。然间薄伽梵句含本地加持二德。其加持身曼荼罗中台尊教主也。上次云如来者。此住处也。意如来加持身其住处意也。故云如来名佛受用身同住处也。然间。疏家不违加持身说法义。高祖至二教论。引当段经文明自性身说法得益（文）。不异此义也。中台自性上加持故。不同随他加持。般若寺钞云以是佛加持身曼荼罗中台尊释故。疏家高祖乃至先德释义不相违。加持身教主义也（云云）然诸师多谬自性身中不知有加持身。或云他受变化谈。同三乘一乘佛教。此偏失疏家深意。亡自宗本意立此义事。疏家云。然以如来加持故。从佛菩提自证罹之德（文）依此文非本地说云。般若寺钞云。次云如来是佛加持身者。曼荼罗中台之尊。此名佛加持身。当报身。亦名字门道具足佛也。亦名具身加持也。其所住处者。即通受用变化身。故有四种法身也（文）以此文本地加持取义异也。
    加持说方（中性院）薄伽梵位无言也。以是佛加持身为教主。故云中台尊也。大师以如来等五句配五佛时。如来者当中台也。当报身者。不空心要云。中方毗遮那（文）理趣释经云。毗卢遮那如来名遍照报身佛（文）此意也。字门道者。真谛自性离言无文字说。住俗谛门为未来机作文字说。具缘品云。此第一实际以加持力故。为度诸众生而以文字。说（文）具身加持者。自性上加持非随他加持故云尔（文）。
    本地身方佛加持身般若寺钞云中台。大师以五句为五佛所坐。加持身中台所坐云义也。当报身者。非常随他利物报身。理智相应故云报也。故报身能住本地法身。次云如来。如来所坐也。若约所坐。疏名佛受用身释故。受用报身为所坐可得意也。具身加持者。自性本有能住所住不二加持身故云尔。字门道者。种子曼荼罗位说声字实相本源也。一义云。此文聊有深意。身心互为能住所住故。疏理为能住。今智为所住。正智院此文能所一体故。依正不二上。为显即一义。无相法身无二无别意也（已上）。

大日经教主异义事

