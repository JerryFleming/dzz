大正藏 No. 0605 禅行法想经
　　后汉 安世高译


　　1卷


　　　　禅行法想经

　　　　后汉安息国三藏安世高译
　　闻如是。一时佛游于舍卫祇树给孤独园。佛告诸比丘。比丘受教。从佛而听。佛言诸比丘。若以弹指间。思惟死想。念有身皆死。是为精进行禅。为如佛教不。是愚痴食国人施也。何况多行者。取要言之。若念不净想秽食想。一切世间。无有乐想。无常想。无常为苦想。苦为非身想。非身为空想。弃离想。却淫想。灭尽想。无我想。身死为虫食想。血流想。膀胀想。青腐想。糜烂腥臭想。发落肉尽想。一切缚解想。骨节分散想。骨变赤白枯黑亦如鸠色想。骨糜为灰想世间无所归想。世间无牢固想。世间为别离想。世间闇冥想。世间难忍想。世为费耗不中用想。世为灾变可患厌想。一切世间归泥洹想。诸比丘。若以弹指间。念此诸想之事。皆为精进行。为奉佛教。不是愚痴食人施也。何况能多行。是故可念行法想。佛说是已。皆欢喜受。

　　　　禅行法想经


