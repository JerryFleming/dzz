No. 2238 理趣经种子释

　　　　　

    字义。或云毗卢遮那一字心水轮真言。或云一切诸法言语不可得义。或云大悲水义。此云水。故以字为水轮种子欤。此云语。入阿字门故。云言语不可得欤。大经云。为悟众生雨大法雨。（文）雨也。佛以大悲水除一切众生三毒热故以水轮字为种子欤。又如水于高下地其性平等。佛慈悲于九界众生平等故以水轮字为种子欤。雨法雨故以雨字为种子欤。说法故以言语字为种子欤。坚固不可坏故以之字为种子欤。即名。此云金刚界义也。又此云胜。于一切众生最胜故以胜字为种子欤。又此云愿。愿力成就住世间故以愿字为种子欤。诸文各举一边故其义不同欤。胎藏以此字为金刚萨埵种子者。依之义欤。甲胄真言以字为种子。胜愿也。金刚也。如金刚胜愿为不坏甲胄义欤。又是慈悲为申胄故以大悲义为种子欤。五佛系鬘字为种子者。依最胜义为灌顶之顶欤。总持门大旨如此。见者勿谤之矣。
    字义。此字义多含非率可显。两部大旨恒谈此也。胎藏宗云方便义也。字菩提心义。傍角点修行义。傍二点般涅槃义也。虽入大涅槃而修万行故是方便也。如净名经云虽成佛道转法轮而行菩萨道也。金刚顶宗云四字合成一字。字菩提心义也。字菩提行也。字成菩提义也。字般涅槃义也。四字合成一字。即表大日具四智也（云云）私云。二宗所释委如文本。可往检之。但总持一文理含众德。种种释之故显佛德。今私案云。字是平等普通义欤。大乐经以字名一切法自性平等心。即是大日心咒也。苏悉地经此云遍入大赞。阿三曼多此云周遍。华严慧苑音义。阿揭陀药此云普去药。义释中此云普遍闻。当知音是普遍义也。因毗卢遮那遍一切处法身体遍诸众生义。故以普遍字为种子欤。设云四字合成一字。亦是普遍义也。设云方便一切处还是普通义也。所以此字亦为遍一切处普贤金刚萨埵种子欤。字为大日种子。之是遍义。体同故俱用欤。又大日义释。字为障二点为净除。以除障为欤。此云障。故字云障也。净除此障云。故除盖障种子用之欤。障者三障。即烦恼障业障报障也。净除此三障即得佛三身。除障者无碍义也。与遍一切处义同。故胎藏金刚界俱以此字为大日种子欤。实相空中虽大日光朗。无明云相障。法身不显现。以此云凡夫也。今以三密加持净除三障故。遍一切处慧光显现。所以因除障普遍义用此字为种子欤。一字含千理回私意无失。字义。理趣释云。恶字心。真言者具合四字为一体。阿字菩提心义。如此字一切字之为先。于大乘法中趣向无上菩提心为先。字者行义。则四智印。瑜伽教中修行速疾方便由集福德智慧资粮证成无上菩提正因。第三阿字极长高声。阿字者等觉义。由证无边智解脱三摩地陀罗尼门。摧伏四种魔罗受十方一切如来三界法王灌顶转正法轮。第四恶字者涅槃义。由断二种障。谓烦恼所知之障。证得四种圆寂。所谓一者自性清净涅槃。二者有余依涅槃。三者无余依涅槃。四者无住涅槃。前三通异生声闻缘觉。第四唯佛独证。不同诸异乘。则此四字是毗卢遮那佛自觉圣智四种智解脱。外现四大转轮王菩萨。所谓第一金刚萨埵。其二金刚宝菩萨。其三金刚法菩萨。第四金刚羯磨菩萨是也。
    字义。理趣释云。纥利字具四字成一真言。贺字门者一切法因不可得义。啰字门者一切法离尘义也。尘者所谓五尘。亦名能取所取二种执着。伊字门者自在不可得。二点恶字义。恶字名为涅槃。由觉悟诸法本不生故。二种执着皆远离证得法界清净。纥利（二合）字亦云惭义。若具惭愧不为一切不善即具一切无漏善法。是故莲华部亦名法部。由此字加持于极乐世界水鸟树林皆演法音。如广经中所说。若人持此一字真言能除一切灾祸疾病。命终已后当生安乐国土得上品上生。
    字义。理趣释云。怛□（二合）字者具四字表四种理趣行门。多字真如不可得义。啰字离尘义。阿字一切法本来寂静犹如虚空。莽字一切法无我义。常与此心真言相应故身心无碍由如虚空。按怛驮那法尤于此部中最速成就。所求一切伏藏皆得现前。真陀摩尼宝能满一切众生希求愿故。
    字义。理趣释云。恶字是涅槃义。四种涅槃摄一字中。四种者如前所释。
    字义。理趣释云。庵字者觉悟义。觉悟有四种。所谓声闻觉悟。缘觉觉悟。菩萨觉悟。如来觉悟。觉悟名句虽同。浅深有异。自利利他资粮小大不同。以四种觉悟总摄一切世间出世间上上。
    字义。理趣释云。郝字具四义。一切法本不生义。因义。二种我义。由迷一切法本不生理为一切烦恼因。烦恼因起二种我。所谓人我法我。是故一切外道诸天执我执法。令彼调伏入金刚药叉三摩地。即思此菩萨一字心真言入一切法本不生门则离一切烦恼因。烦恼既离即证二种无我人空法空。则显真如恒沙功德。即超越三界九地妄心所起诸惑杂染。是故名为摧一切魔大菩萨。
    字义。理趣释云。哞字者因义。因义者谓菩提心为因。即一切如来菩提心。亦是一切如来不共真如妙体。恒沙功德皆从此字生。此一字具四字义。且贺字以为本体。贺字从阿字生。由阿字一切法本不生故一切法因不可得。其字中有污声。污声者一切法损减不可得。其字头上有圆点半月。即谓^8□字。^8□字者一切法我义不可得。我有二种。所谓人我法我。此二种皆是妄情所执。名为增益边。若离损减增益即契中道。
    字义。理趣释云。唅字真言者一切法因不可得。其真言中带莽字诠一切法我不可得。即成实相般若波罗蜜。

理趣经种子释

