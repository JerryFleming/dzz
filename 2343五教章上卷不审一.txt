No. 2343 五教章上卷不审一



二日

    一。华严一乘教分记（文）当章立题有五名。以何为正耶答。先德取舍虽不一准。以和本可为正也难云。宋朝四家以花严一乘教义分济章名牒释。何以和国现行本为正云耶答。以花严一乘教分记之名可为正也。故贤首国师寄海东书云。花严探玄记二十卷两卷未成。一乘教分记三卷等（文）又花严传第五云。花严教分记三卷（文）海东书但云一乘教分记。而略花严二字。花严传云花严教分记。而略一乘二字。是即随时略举之也。其实影略互显。则须双题。故和本岂非符合章主自所立之正题哉。但余众名者。亦是传谬欤。或作者一时之假立欤一。花严一乘（文）通法花·胜鬘等一乘欤。局花严别教一乘欤答。可通法花等一乘也难云。既云花严一乘。何可通余经耶。何况下卷题花严经中一乘（文）明知。局花严一乘也。如何答。花严是为一代诸教之根本法轮。故半满权实无不从此根本流。大小遍圆无不还归此根本一乘。故知。花严一乘之言广摄诸教。无不包尽。故探玄·大疏共云为本故者。正明此义也。是以指事云。言一乘者。有其多义。一存三一○二遍三一。三直显一（文）等但于难者。指事云圆教故。摄方便故（文）准之。通摄一代诸教所说一乘乃至二三四五无量乘也。以未不离本故等思之。
    一。义理分济第九（文）和本·唐本以何为正耶答。依和本义理分济科为第九。可为正也难云。本正否可依义理顺否。然上卷能诠教有三一不同事释。中卷尤明三一所诠差别。至下卷可明别义理分济也。如何答。唐·和两本中。和本审祥宗家面受相承正本也。宋本会正乱以后二百年计。后宋朝流传本也。彼审祥面受比三百年后也。岂和本非正耶。净源重校序释明证也。又若就法义等释明证也。能能思之。但于难者。上卷专三外有一义释显。殊三外有别义为释显。于中卷别教义理释也。故顺理欤犹疑云。探玄大疏所诠义理次第。相例如何答。约乘门。约教门不同故。以彼不可难此也犹疑云。钞三下云。然贤首义分济第二卷广明。释分明。所诠第二卷答。一义云。宋本次第尔者第二二字欤此外四个之会通在之。

三日

    一。今将开释迦佛今经教主者释迦欤答。尔也难云。释迦是丈六卑少之化身也。何为今经教主可云耶。是以下文释主异。谓此一乘要是卢舍那十身佛（文）答。当段云释迦佛海印三昧（文）但于难者。今经意释迦即非十身舍那之外。为显释迦即舍那。云释迦海印等也何依云释迦海印。可云化身佛耶。
    一。海印三昧（文）今此海印三昧限别教所依欤答。尔也难云。见章起尽。付海印一乘。开同别教义。其同教中举三乘等。知通诸教所依（见）答。清凉大师解释中。事事无碍海印炳现。若非别教一乘无此义也限别教云事分明也。但于难者。若依该摄门。一切三乘等法本来一乘故皆依海印。今章依此义边欤。若分相门限别教不通诸教也。
    一。即十佛自境界也（文）解境行境中何耶答。一义云。以解境十佛可为本也难云。可云行境十佛也。其故者。解境犹是前五句中。法门不泯绝故。未同果海行境去已前五句泯绝。全同果海。故今性海果分义。第六句泯同果海义亲。是故今十佛者。行境。解境是因分。行境是果分故也。大唐四家共行境十佛（云云）答。一义云。以解境十佛可为本也。从本今解境者。即非前五句中解境。五句泯绝。解相空处有解行相融解。此位解者。性相离言。三世间圆融身体。是云解境十佛也。是第六句行境上立归。圆融无碍解（为言）如此解境是更非因分教说义也。两义中以此义可为正义也。但于难者。伴一义也。

四日

    一。因分可说果分不可说（文）因果二分说不说义限别教欤。通前四教欤答。可限别教也难云。至相大师释十地论教义二大。云通一乘三乘不通小乘（文）教义二大既因果二分也。知通三乘云事答。凡前四教因中即有至果即无云事。一乘所定也。何可有不可说果海耶。是以见章下文起尽。前四教中无开因果二分（见）但于难者。教义二大虽通三乘。果分不可说义可相替欤。
    一。缘起因分即普贤境界也限普贤一人欤。广通普机欤答。限普贤一人也难云。缘起因分说相广被普机。何可云限普贤一人耶。依之先德释此事。非普贤一人。广通普机云普贤境界（文）答。凡今章至相禀承实义述云事一章习也欤。然至相十玄门中。普贤文珠相对问答普贤因分之义之时。虽复始起发。于妙惠圆满在于称周。是故隐于文殊独言普贤（文）既对文珠云普贤境界。故尤可限普贤一人也。但先德广于取普机云难者。设广虽取普机。其源以普贤为本。然者且不云普贤之本广该取普机欤。或又先德不见至相之释如此释欤。
    一。此二无二全体遍收（文）超越果分不可说。别可立总依一心之法体耶答。一义不立也难云。超越二分。别可立所依一心也。是以清凉大师释云。普光明智超绝因果。该通因果遥超二分义说。别可立此界也。今章释云。依海印三昧。开因果二分。次引十地论文。释二分义说了。释此二无二全体遍收其犹波水岂非指掌文理耶答。一义云。果分不可说者。即是所依之一心也。何超此一心。别可立所依之一心耶。但于难者。学者异义也。且依一义也。

五日

    一。门外三车（文）门外三车同所设之欤答。尔也难云。二乘才离分段之系业为究竟。菩萨永超二种生死。法既各别也。喻车岂同处耶答。妙经中但云门外三车不说别处。丈六权智是牛车体之。解释此意也。但于难者。始教以三乘同见为本。故约化身出牛车。化身断惑证理二乘无异故置同处也。
    一。诱引诸子（文）小乘菩萨门外牛车摄之欤答。可摄也难云。门外牛车在三身。共以大乘佛果也。何以小乘菩萨可摄牛车耶。尤可摄羊鹿也答。凡小乘菩萨有教无人故。始教化身一分感见。此我教佛思。故彼教佛全牛车一分也。何不摄牛车哉。设又虽有实类。始教三乘同见化身断感证理分济。三祇百劫因行树下成道义门教门。说相一向同。故牛车一分可摄之。何况无实类哉。但于难者。虽摄牛车。尤可有大小不同也。彼羊鹿虽摄愚法二乘。大小二乘不乱。例思之。又于一个牛车。可有始终顿三类。准思之。
    一。权实差别（文）终顿二教菩萨摄门外之三车欤答。尔也难云。清凉大师解释中。终教已上是一乘也既是一乘也。尤可摄大白牛车也答。一义云。宗家意当章探玄记第一等。皆终顿二教三乘教故。摄门外三车（见）但于难者。清凉心于法花以前实教。有会不会二义。若依实体不足皆属法花之释者。可有摄三车之义欤。又宗家心玄记一处释合终顿二教。释同教一乘。尔者。又以终顿二教。可有摄大白牛车之义欤。宗家心对花严法花等纯一乘。指余教释三乘。清凉依一性五性门对始教之三乘。以终教已上释一乘。虽异表里不可相违欤。但会解记师资相违（云云）。
    一。大白牛车于宅内直可有授大白牛车义欤答。可有也难云。见妙经文。于界内为三乘诸子。虽说三车教。未为一乘诸子。说大白牛车旨不见也。何可有界内直授义耶答。于宅内有一乘根机者。直可有授大白牛车义也。但于难者。妙经之大字说回三入一之义。就义可有界内直授之义欤。

六日

    一。复更索耶妙经何处说菩萨索车之义耶答。以羊车。鹿车·牛车愿时赐与之一文。通为依凭也难云。有菩萨索车之义者。尤可有领解受记。既无之。故知。无菩萨索车之义答。当段下云。以此得知。三车同索集成云。古有难云。若菩萨索菩萨应领解。领解既无。故知。不索。文句答曰。汝不闻。法说竟天龙四众皆领解。其非菩萨。谓是何耶但于难者。
    一。亦不可说界外索车但是二乘菩萨索车者。局界外机欤答。尔也难云。既三乘同索车。其三乘中菩萨定可遍地前。何无界内索车之义耶答。当段云。指彼牛车只在门外（乃至）至本所指车所住处而不得故。复更索耶（文）钞释同之。此等释意局界外索车（见）但于难者。有二义中。且伴一义也。

七日

    一。羊车鹿车牛车愿时赐与（文）索大白牛车欤答。尔也难云。经既列三车了。愿时赐与何况当章下。以此得知。三车同索岂非索三车耶。云经文。云解释。全所不见索大白牛也答。方便品初略开权显实之时。彼三根之机共听受之。其中身子即请法说之佛惠。至譬喻品更请喻说之一乘等。岂非索一乘大白牛车耶。但于难者。于三果虽生下劣之想。未闻一乘受决作佛之义直有一乘玄旨不知之。故无力重索三车。本意自索大白牛车也（为言）。
    一。此中三车约彼三乘等（文）三车约所求之果欤答。尔也难云。三车既在门外。若偏局所求果者。诸子自宅内乘何物出门外耶。若不乘教理行之因乘。不可有克果。如何答。当段云约所求果但于难者。乘通因果。三十七品断见思惑。皆是因乘。无尽生智皆名果乘。要因因乘断惑尽。方得果乘尽无生智。言车在门外也。
    寻云。所求果者。分果满果中何耶答。一义云。以分满两果可为所求果也。一义云。局分果。不通满果也。
    一。以是元意所标趣故（文）约佛元意欤。约机元意欤答。一义云。机元意也难云。义苑云。以是元意所标趣者。如来标三乘。令趣一实故也佛说三乘之本意。只是假标举。为令贪着深之众生先知三界苦。速得出世不退益。终趣向一乘故也。如何答。折薪云。以是元意所标趣故者。初以三乘引之得出。从昔已来标意。趣向自所求果。既不得车。故求之也（文）但于难者。集要记云。易简曰。彼三乘人元本标意趣向三乘权果故。私议曰。诸记释元意标趣皆同。唯义苑异准此。震旦先德多约机元意也。以之可为正欤。指事先德释佛元意也。但标趣二字少异义苑也。而大意同也。

八日

    一。二教义差别教义者。能诠之教。所诠之义欤答。三乘教义俱教。一乘教义俱义也难云。三乘有教义。一乘有教义。何三乘唯教。一乘唯义云耶答。诸记异说也。且一义云。凡三乘教以方便虚说故。教非实语。以非实语之所诠故。理行果亦非有实义。故知。能诠所诠教理行果通为教。故法花论云。如经舍利弗我以无数方便种种因缘譬喻言辞演说诸法。如是等故。种种因缘者。所谓三乘。彼三乘者。唯有名字章句言说。非有实义。以彼实义不可说故但于难者。如手持一果言有三果子。唯有三言。无三言之所诠三果。三乘亦尔。于一佛乘分别说三。唯有三教。无三教之所诠三义。是故三乘唯为教也。如开三果方便。令示一果实语实义。一乘亦尔。开三乘方便。诠示一乘实教义。是故一乘教义望于三乘。唯为义也。以教义共为三乘所诠故也。
    寻云。以三乘为教。以一乘为义者。即是同教意也。何今别教分相门中谈此义耶答。折薪正答此问云。合则为同。拣则为别。今以教义拣。今非教义为一也（文）。
    一。以佛教门（文）以佛教之言通大乘欤答。尔也难云。案妙经三因大意。唯可局小乘欤。方便品云。我始坐道场。三七日思惟。小智乐少法。不自信作佛。思惟是事已。即趣波罗柰。为五比丘说是唯思惟欣乐小乘之机。全不思惟大乘机。此法说之思惟也。又譬喻品云。复更思惟。唯有一门。而复狭少。诸子幼稚未有所识○以佛教门出三界苦即此喻说之思惟。则局小乘。不通大乘。既两品思惟唯局小乘。其诱引所出之佛教门。岂非但局二乘耶。况上文云一门狭少。又云下劣小车。既局小乘。次下云以佛教门。岂非指上狭少之门耶。准法譬二说之思惟。见文相连续之起尽。无争。以佛教门之言但约二乘不通菩萨（见）答。引文不尽妄致伪难。正见譬喻品文云。舍利弗若有众生。内有智性。从佛世尊。闻法信受○自求涅槃。是名声闻乘。如彼诸子求羊车出于火宅。若有众生○皆以如来灭度。而灭度之（文）既别举三乘。各云从佛闻法出于火宅。即下总结云以佛教门。何以得知。以佛教言但约二乘不通菩萨。明知总指三乘云事。但于两品偏思惟二乘小子等难者。凡妙经中。破权教可有二途。或约正历事仪灰身灭智。沈小涅槃不趣大道者。唯破二乘不破菩萨。庄严论云。虽恒处地狱。不障大菩提。若起自利心是大菩提障纵虽权大乘菩萨。亦深有此信解。故望此大心意乐之时。非所嫌也。但彼权乘菩萨。虽自分发心如此。而未悟觉性遍满之实理。故许实有入寂二乘。即望此教门权施不了。则可破会之。此二途中。妙经正明初义。故今章下文云以法花中正破小乘（文）又云以法花非小乘故（文）两品思惟专存此旨。小乘实灭既被破会。大乘权教随亦被破。故探玄记云。深破二乘即是破三。是故破二破三。皆不相违（文）。
    一。寻教至义今至义者。指一乘欤答。尔也难云。指事云。言寻教至义者。界内示教得出为义此释意。约三乘自宗。以出世为义如何答。折薪云。言寻教至义等者。寻求牛车人之教。至其本义同于二乘皆无得也次下引譬喻品云。舍利弗若有众生。内有智性。从佛世尊闻法信受。至于皆如来灭度而灭度之文。即为证据。更结释云。此即寻教至义。同于二乘同得大车也此释意。为明经文不简之义。指经现文。故云彼求牛人等也。所谓经文正列三乘。各别令求三车。同出门外之后。长者更为三人。平等赐一大车。次下云。以佛教门出三界苦。如来尔时。令三乘人皆以如来灭度而灭度之（云云）是即通指三车同名佛教门。指大白牛车名如来灭度。既寻三车教门之时。三人同求之。赐大车实义之时。三人等得之。明知。彼求牛人寻大乘教门。更至一乘实义亦同二乘也。其故者。以大乘极果无实体。全同二乘极果无实果故。云俱不得故也。尔者。以佛教之言岂但约二乘耶（为言）但于指事释者。违上总标之教义言也。不可为依用。

九日

    一。皆云非本所望非本所望之言但约二乘欤。通菩萨欤答。可通菩萨也难云。非本所望之言偏述身子等得作佛记。心生观喜之旨。何可通菩萨耶答。当段下云。亦不可说非本所望言但约二乘解释分明也。但至三因声闻领解之文者。实出语领解之人虽是身子等。而其所领解之法理。即是一因一果之妙义。故昔来别执三因三果权乘菩萨。于身子等受记之言下。共始领解一因一果之成觉也。
    一。圣言无失难破他之语欤答。非破他之语。只成自义也难云。一义云。是难破他之语也。谓若有人会云。纵虽经不简别。非本所望之言争通大乘耶。定知。唯是二乘云者。何故经不简哉。若无由而不简者。汝于圣言付不尽理之失。若云言总意别者。正见经文。不总言三车愿与。既云羊车鹿车牛车愿时赐与。三人别索。是言别也。何云言总耶。故知。汝立义之者。旁于圣言可有失也。如何答。义苑云。圣言无失者。因经不拣。通相论三。昔大为权。故无有失案此释。云非破他之语。只成自义也。谓非本所望之言通相不限二乘。亦通大乘者。圣教通论三乘。故昔大亦为权。有何失耶。但于难者。伴一义也。
    一。又云多诸○行眷属也八部等异生众名行眷属欤答。尔也难云。凡夫龙八部之翼从不可为一乘不共之德乃至小乘三乘等中。亦可有此义。今何为一乘万行不共之翼从耶答。探玄记第二卷说众生世间圆满中云。异生众中先辩金刚力士众。以卫佛近故先列也。表佛德缘起不坏相故。众行所依如金刚际故。即行眷属。余众亦然。由是故知无量天龙八部众所翼从名仆从也。以为一乘万行之翼从故名行眷属指事中亦引彼释而判。今章家意。当大乘基又释也。但于难者。彼小乘等中虽有此义。而彼但以佛菩萨威神降伏之。彼魔外等悉令归向。或又佛菩萨所化现之异生众也。全不同一乘教之法界家实德所摄。谓一乘开会大智现前。则魔外小乘所修之行所求之果。悉成佛因佛行之眷属也。

十日

    一。又彼三中牛车唯一等局始教大乘欤。通终顿欤答。可通终顿也难云。终教大乘者。说三大中。一心体上具备过恒沙性功德之相大。既具万德众相。非一相方便。总今云以彼宗明一相方便定知。不通终教云事。如何答。上云。此别教一乘别于彼三乘。既通中间三教。今何局始教耶。定知。可通终顿也。但于难者。终教所说三大者。只是事理无碍也。然今约事事无碍。以明主伴具足摄德无尽。故彼相大等尚属一相方便也。
    一。是故经云我有如是七宝大车等为何义之证耶答。证一乘无尽之教义也难云。探玄记云。同教一乘如法花等（文）钞四下云。以事理无碍宗内该法花·维摩经等故处处解释悉明此旨。全不许法花明别教一乘事事无碍法界之义今何引此一文。忽作夸节之释耶答。当段云此显一乘无尽教义等（文）意云。一即一切。一切即一。事事圆融故云其数无量但于难者。所引探玄记钞释约多分如此释也。
    一。以初二三地等（文）尔者所寄之诸乘法外。别有所显之地体欤。所寄之诸乘即是所显之地体欤答。直取诸乘之法。即为地法之体欤难云。诸乘是所寄能显之法。即五乘人法不同也。十地是能寄所显之法。唯菩萨所证也。何直取彼诸乘。即为此十地法体耶答。探玄大疏共释寄显诸乘之义竟。总结云。故以诸乘为此地法明知。直取所寄之诸乘即为所显之十地法云事。但于难者。依圆经意可通二义。若约诠旨。则能所既不同也。何取能显之诸乘。直为所显之地法耶。又诸乘是所化之众主。亦是能入之机。十地是能化之菩萨。亦是所入之法也。不可混乱。但今别教一乘意。能显之外更无所显之法。故十玄义释诧事门云。今此一乘诧之事相。彼所显之道理更无异也（文）。

十一日

    一。八地以上寄一乘法八地以上即是一乘法门欤。寄彼八地等显此一乘义欤答。寄八地等显此一乘义也难云。探玄大疏共释十地寄诸乘之义。云初二三地寄世间人天乘。四五六地寄出世三乘。八地已上出出世间是一乘法。钞释大疏文云。八地已上既是一乘故不云寄（文）如解释者。八地已上即是一乘法体也。如何答。凡寄位门意。寄地位浅深显诸乘不同之时。寄八地已上任运无功用。显一佛乘圆融自在之许也。何云八地已上即一乘法门耶。是以当段云八地以上寄一乘法。不云即是一乘也。但于钞释者。十地位相甚深甚深位相难说。是故以能寄世出世间小乘三乘等之差别。显所寄一乘甚深甚深位相也。然八地已上是所寄法门一乘甚深甚深。十地能寄法体是一乘无碍教法。故以一乘显一乘之义。寄相自亡。是故于八地已上。更不可云寄也。则约十地论之时。八地已上能寄所寄共是一乘故不可云寄也。今章主意依梁摄论庄严等论之故。于所寄十地必非一乘法。只以自在无功用第八地为所寄。以一乘道为能寄之故。寄乘义易成。依此义今章云寄。清凉依十地论不云寄也。
    一。梁摄论云二乘善名出世二乘者。大小二乘欤答。尔也难云。检彼论始末。虽声闻缘觉名二乘之文是多。未见大小二乘名二乘之文。是以彼论第十五明十义意趣一乘中。本论云。声闻缘觉俱趣一乘。释论解此文。云说二乘人同趣一乘（文）此等并是声闻缘觉名二乘也。如何答。当段云彼云二乘名出世者。即大小二乘也等（云云）但于难者。二乘名广故。声闻缘觉名二乘之义。非所遮之。诸经论所说并梁摄论始末。全如来难。但今章主所引论文。正就寄显门。以诸乘差别明地位浅深之文也。
    春季谈义者。当年从五月八日。依维摩执行竖者遂之间令延引毕。八月可有沙汰之处。此一两年以前法轮院圆乘房得业。被处一生不免之罪科之处被人骏府（江）令下向。以有缘达于上闻。可致寺住之旨令诉讼。则深井坊澄延得业·金藏院祐艺得业·福藏院赖贤。此两三人为罪科之张本人间。令对决可遂本意旨。以伊豆般若院御前申调。从大久保石见守两三人之召文来毕。依之两三人从六月下旬之末被下向毕。然七月二十一日从石州无量寿陀训秀得业两人就法轮院罪科之仪从上意可有御寻子细在之间。急可致下向之旨。折纸到来讫。依之自七月二十九日立出南都。则八月十二日骏府御城御前罢出。先御礼申处俱舍论大纲日月行度之沙汰大乘法门八识九识之义。令问给毕。其后无量寿院师公御前立广橼迄出处（仁）寺社奉行南禅寺之传。长老法轮院之仪。可有御寻间一人可罢出之由。被申毕。依之立还处直近所被召间。则法轮院者。一生不免之间。不叶免除仪之间。寺法相立候样之趣申上处大御所曰。彼人者致于学问。剩彼僧寺住无之者。三论之法门令断绝之由申间。免除可然之由被仰毕。重（而予）申云。三论之法门者。无量寿院寺役被勤之间不断绝候。若法轮院于还住者。一生不免之法度。此度相破之趣申上处然者次第可致旨被仰出毕。遂满寺之本意讫。则十月自二十日春季谈义致沙汰者也。

庆长十七年十月晦日
大法师实英（六十）
五教章上卷不审二



二日

    一。信如来智慧者（文）今此妙经文在缠本具之果智欤。修习证得之义欤答。修习证得义也难云。今所引文正明善男子等可信自心本具如来智慧旨岂非果性耶答。在缠之因具出缠之果智者。正是事事无碍之义。故偏局圆经。不通余经之旨。可任两祖解释。探玄记十六云。谓佛果智与众生中因性本觉无差别故。是故即在缠之因具出缠果法。以圆教中因果无二。余圣教中未见斯义（文）大疏九上云。非花严宗无有斯理（文）但信如来智慧者。是信当来应得也。妙经上文云修习是难得。故偏约始觉修生也。如来智慧者。是无为无漏。不同余权大乘说有为无漏也。委细可见纂释也。
    一。示教利喜（文）示教利喜四字者。通能化所化欤答。尔也难云。智论六十九说约能说之人（见）如何答。今文意。或四字共约能说之人意乐。或四字共约所被之机。又示教付能说之。利喜约所被之机。文相显著也。仍和汉释家多存此义欤。但于难者。伴一义也。
    一。以法花中正破小乘破小乘欤答。尔也难云。妙经大意双会三乘同入一乘。故当段上文云。是故大乘亦说回也今何云正破小乘耶答。当段但于难者。约事破二乘。约教亦会权教大乘。故非相违也。

三日

    一。犹为假名菩萨三乘教菩萨望一乘法。为假名欤答。尔也。难云。此文意地前地上相对校量。全非三一对论也。依之得一中边义镜残第五牒今章文。即破云。不知凡圣。谬分权实。故先示正义。后庠邪宗。示正义者。汝所引文是地前三贤菩萨非地上菩萨。谓地前凡夫菩萨无量亿那由他劫。虽听闻受持花严。而犹为假名菩萨。不真实菩萨等今此难破似有其理。如何答。当段云。解云。此明三乘菩萨根未熟等一段之文相三乘菩萨为假名。一乘菩萨为真实云事分明也。但于义镜之难破者。不足言之事欤。凡当教菩萨共受一教。故纵虽五位相望行证有浅深。而同信一道。同期一果。故地前三贤菩萨亦应闻花严信花严也。何况法界品云。弥勒告善财云。无量菩萨于无数劫修菩萨行。汝今一生皆悉具得等若如彼难破者。应云地前菩萨无数劫修行地上菩萨一生皆得耶。
    一。当知是前法花经内余深法中示教利喜者是也（文）以示教利喜菩萨指同假名菩萨欤答。尔也难云。当章上来所引譬喻品门外牛车。是法花尔前菩萨也。嘱累品余深法示教利喜者。是佛灭后初心菩萨也。今性起品无量亿那由他劫菩萨者。即久远熏修行布教之人也。三类大异也。何指同之耶答。当段但于难者。虽三类异。而同是三中大乘故指令例知也。
    一。此文意明花严是别教一乘故不同彼也指何法云不同彼耶答。不同彼璎珞经等所说之三乘权教也难云。一义云。简异法花也。谓虽上云假名菩萨与余深法是同。而于其一乘同别是异。不可混乱如何答。此通伏难也。故折薪云。璎珞经等十千劫修行。十信行满。何故此中无量亿等不信此经答。以彼但于行布位中修行等。于圆融普贤十信。一摄一切犹未闻信。由此故知。二宗差别故今云不同彼也但于难者。伴一义也。

四日

    一。解云此品中正明信位终心等尔者祖师以意释成欤。当经有明文欤答。有明文也难云。见贤首品。每句句蹑前起后。如云若生无上菩提心则能勤修佛功德。若能勤修佛功德则能得生诸佛家等。是则展转推功。以显信胜能之计也。何必为圆融相摄之义耶答。凡贤首品说十信成满之德。然今先辨信胜能云。信为道元功德母。诸位行相皆信而成。故总云信能转胜成众行究竟必至如来处。是先举能摄法也。次明广摄住行向地之四位中。虽余位名字不分明。而于十住初发心住及十地中欢喜离垢不动等者。名俱明镜也。况说十地终心灌顶受识竟。证得法身等之相。岂非明文耶。以之思之。余位之配释亦不可疑。故知。一宗列祖处处解释。云十信终心作佛得果者。依此等诚文也。但于难者。今经文正约缘起相由门。明圆融相摄之义也。探玄记释云展转钩锁该摄等者。即此意也。
    一。为说菩萨道（文）三乘教唯说菩萨道。一乘教说佛法欤答。尔也难云。三乘教说佛法。一乘教说菩萨行也。何三乘唯云菩萨道耶答。当段御释菩萨道约三乘。无尽佛法约一乘旨分明也。但于难者。三乘教唯说行布一相因分少分佛法。不说主伴无尽果分圆满十佛境界。一乘教寄普贤门。显主伴无尽果海十佛境界。故名说佛法也。指事问答意也。
    犹难云。义镜残趣善惠地菩萨。能知众生诸根差别。为说三乘○外凡夫初发心之人有其二种。或有乐悲人。或有乐智人。乐悲之人有住生死济众生苦之意乐。其乐智之人有生净土成就佛法之意乐。彼第九地菩萨能知初发心菩萨意乐之差别。说相应法。为乐悲人说住生死济众生苦。故有慈悲心为说菩萨道。为乐智人说居净土成就佛法。故云有无上心为乐佛身说无尽佛法。故知。此文但为三乘证。不作别教一乘故等（云云）似有其理。如何答。汝坚执菩萨乘无权实异。故于今文强约乐悲乐智二人会通之者。且法界品（五十五）云弥勒菩萨告善财云。无量菩萨于无数劫乃至汝今一生等。又过去诸佛专求菩萨。乃至善财。汝今皆得成就等。既圆经意。于菩萨乘如是明说胜劣三类。若于今文强约乐悲等会通之者。此法界品文如何和会哉。又约乘门出机类时。若坚执于菩萨。约悲智别举二人。而非权实二类乘性者。何不于声闻亦约时解脱不时解脱。分为二个乘哉。何况且就大悲检二教说。若依性起品。以一成一切成圆融无碍之大智。观见一切众生本来成佛。是名究竟至极大悲引摄。若依唯识论。明必执菩提有情实有。可发起猛利悲愿。准此。岂非今贤首品所说大慈悲心。与无上心之二人为权实二类哉。
    一。广在经文略如下辨（文）如下者。指何文耶答。下卷指行位章也难云指事云。此指第八施设异相门（文）何指行位章云耶答。宋朝四家共指第九所诠差别中行位章等（云云）则下云。纵无教证依彼义异。尚须分宗者。意显依所诠义须分宗之旨。故指第九所诠差别者。尤有其便故折薪释云。纵无上十重教证。但依所诠中行位等义异故尚须分宗。况复有上十重证耶何况章云。行位因果等相者。等取时分依身断惑等义。故知。尤可广指所诠差别章也。但于难者。伴多分先德义也。

五日

    一。三乘望一乘有二门谓不异不一（文）尔者不一之义。该摄门所以欤答。尔也难云。凡该摄门者。一切三乘本来一乘之义也。三一不一之义既背本来一乘之义。何可为该摄门之由耶。是以章文又此中不一是上分相门此中不异是此该摄门也答。当段云。一切三乘等法本来悉是彼一乘法。何以故征。谓不异不一此文起尽无诤二门共该摄门所以见当段下释二义毕。是则不坏不一而明不异结。是则若无差别。无可圆融之义。故不一犹该摄门所因也。但于难者。又此中不一是上分相门等者。是既又释也。知上不一不异共该摄门也。但折薪意。何以故言。分相该摄二门相违进退征问。以不一不异之二义答分相该摄二门一一乘即三三乘即一之义。别教欤。同教欤答。别教中该摄门之义也难云。既三一相即之义也。尤可同教。是以章文释二门了结云。此是如下同教中辨（文）答。一义云。虽三一相即。本来悉是所目故别教一乘之义也。该不同同教三权一实之相望也。但于章文如同教中辨等者。相同义势相似计也。非谓此门一向同教义也。
    一。隐显四句返上思之（文）尔者返上者。唯四句返之欤。问答及总结文返上欤答。义·折·指三家共通返之。余记但返四句。不返问答也难云。问答总结文返上者。一乘机争入三乘耶。若入者入三乘有何诠耶（上人所存寿令等所存不审也）答。指事云。普机兼知权实法故。唯知自分法。不知他分法不名普。故今知他分义。故云入三乘。又一乘法门主伴具故。本末无碍故。以末摄本故。云一乘入三乘也但于难者。前义约法。后义望机。两义共不可违。望机时从一入三义不可有之。约法时从一入三可云也。彼从空入假。从假入空作样。
    寻云。就法者。如何一乘机一切法知。何入三乘可云耶答。智入三世悉皆平等云如。只智一切法知且入三乘云欤隐显四句等。指事法付作。上人义望机御料简也。如此心得两义共不可违也。

六日

    一。二同教者（文）同教得名三一合论谈之欤答。尔也难云。二同教者。于中有二。初分诸乘（文）既云分故无三一合说之义也。见下二乘段中声闻缘觉为二乘。又三乘段中云小乘中自有三乘（云云）何有三一合说之义耶答。一义云。当宗意同教得名定三一合论意。同教义虽广不可出二门。一会昔成今义（是名三乘同教义）二彰今异昔义（是名一乘同教义）第一会昔成今者。一切小乘三乘五戒十善。皆其当分佛因佛行谈边三乘同教名也。是直三乘合名一乘之故。义以说四宗。三乘外别非有一乘也。疏一上云。如揽三点以成一伊点。别非伊具三点钞二下云。别说三乘。三皆是权。合三为一。故得称实。非三点外更有一伊（文）以此文成三乘同教义也。二彰今异昔者。昔日大有权实。权实共望法花一实者。皆是不足故。昔权实一乘三乘会归法花一实。故依之立一乘同教也。疏一上云。若依昔未显说一切具有如来知见根败之种。今并说成（文）钞二下云。谓昔日虽有大乘。亦说如来藏性涅槃法身真道道理。未曾显说一切众生皆悉具有如来知见○则一乘三乘昔权今实。于理昭著○权之为化悟物。虽弘于实体不足皆属法花。固其冥宜（矣文）准此文立一乘同教义也。是尔前之中大乘有权实。权实共是望法花。是不足故别立一乘也。然此乘有三一合论义。故名一乘同教也。但于难者。五戒十善等分济全。佛因佛行见。只五戒十善。同教十善·同教五戒·同教一乘名。或声闻缘觉当体。亦佛因见。是名同教二乘。名同教一乘也。望能同一乘名同教一乘。望所同人天乘及所同二乘时。名同教人天乘同教二乘教等也。乃至同教三乘教同教一乘教等。从浅至深。皆以此趣于同教分种种不同。故名分诸乘也。若不依佛因佛行门直名同教者。如何于人天小乘等当位。与同教一乘名耶。如此虽有能同所同义。同教云得名不依能同所同义也。只三一合论故同教名立也。若如此当位当位于。诸乘当相佛因佛行见。一一一三和合义成故名同教无失也。
    一。初约法相交参以明一乘（文）一乘垂三乘。与三乘参一乘。必合此二义方为一个一乘欤答。尔也难云。焚薪之趣合二义。为一个一乘有三失（云云）如何答。先德异说互诤是非。一义云。折薪云。若唯明三中有一乘法相。非今一乘。若唯有一乘中有三乘法相。亦非今一乘。要互相交参。方是此一乘义也但于难者。伴一义也。
    一。亦有说因陀罗微细等因陀罗与微细者。合为一事欤。离为二事欤答。可为二事也难云。当段云因陀罗微细等。故指事先德合为一事也。如何答。探玄记列十门。云六微细相容安立门。七因陀罗网境界门二其门也。见宋本章。云因陀罗网及微细等事依之宋朝诸记并离为二事也。加之今章十玄义亦云不论因陀罗及微细等也。但于难者。何虽无巨害。离为二事可为胜欤。
    寻云。所依经论如何答。集成云。因陀罗如四卷楞伽第一。微细诸记指净名四卷楞伽第一。十卷楞伽第一同云。如因陀罗网七卷楞伽第一云。如因陀罗言微细等事者。义苑云。如净名毛容巨海。芥纳须弥。常在灵山等疑云。指事云。若依三乘如梵网经如何答。此释不可然。彼梵网经罗网是梵王宫中有幢幡张罗网。以严饰之。名罗网幢。非帝释宫之罗网名因陀罗。故指事释谬也。章主梵网疏释相替旨分明也。

七日

    一。经云汝等所行是菩萨道约所流证文欤答。尔也难云。此文是摄方便一乘义。于所流一乘不证其证。如何答。既所流门下御引用也。但于难者。设所流也所流之体即非佛行者。不可名一乘也。为证此义所流三乘等之处。当分。佛因佛行处名一乘之义显今引之也。上摄方便三乘权果摄归一乘见之也。今汝等所行等文引意。未摄归所流处。声闻其当位分佛因佛行也。缘觉其当位即佛因佛行义以引证计也。
    一。又经云毗尼者即大乘也（文）此胜鬘经文所流之证文欤答。尔也难云。开胜鬘经之文。述声闻缘觉世出世间之善法。皆从摩诃衍出生之义。唯列六法皆立大乘之名。更三乘一乘相对无开会之义。何以此文证所流一乘可云耶答。当段出所流门之证也。但于难者。明虽不见所流一乘之义。如阿耨达池。出入大河水。自摩诃衍乘出生声闻缘觉。是出世间善法之故。证三乘所流之时尤引之也。
    一。余二即非真余二者。何耶答。望别教大小二乘。望同教声闻缘觉也难云。先付别教义。任大小常途相。二乘言明可定声闻缘觉也。何可云大小二乘耶。次付同教义。设虽同教一乘意。法花谈会三归一旨。故非三乘定执可归一佛乘理也。故望同教一乘可云大小二乘也。如何答。当段之御释。付同别二教。云声缘二乘。或云大小二乘事分明也。但于难者。今此殊胜门意。约别教不作之。权实已有异。一外无三。故何一乘之外可立大乘实也耶。是故大小二乘释事。尤有其理也。次付同教。余二者声闻缘觉者。法花正破二乘。为入一乘故。菩萨虽权同菩萨所乘故。融大同一说一乘。显二乘非真也。云尔菩萨实终非云不回也。是则殊胜门一相建立也。

八日

    一。如经云我是在灵山等（文）指何经耶答。指法花经也难云。当段结七种一乘毕云。依上诸义则三科等并名一乘法花岂三乘耶答。一义云。下卷摄化义引法花常在灵山同教一乘即染归净土故。以法花同花严菩提树下即花藏之义也。上同别教之义也。但于难者。约多分云三乘。或又等者。等取一乘欤。
    一。六约八义意趣依摄论如问答中辨摄论意依几因说一乘耶答。约八义意趣也难云。探玄记第一云。摄论十义一乘演义抄三上云。摄论第十○彼有十意法花玄赞第一云。若准摄论合以十义说于一乘（文）惠日论第一云。摄论一乘依十义说（文）自他宗列祖一同之定判也。今何云八义意趣耶答。当段但于难者。合二意乐为一。不说究竟故说一乘句。故为八义也。意云十义中前九是密意。第十是显了。今于密意中。合二意乐为一义。而除第十显了。故成八义。即当章乘教开合中。云密意一乘如八意等者。正是此意也。若密意中开二意乐即成九义。加显了意方成十义。故探玄演义云十义也。故探玄等且依无性摄论并彼译者意。故云摄论十义一乘皆同深密会释欤。或言总意别欤。
    一。以本宗定故（文）本宗者。指一乘欤答。尔也难云。本宗者三乘也。依上诸义等者。依上三一和合之义故。三乘等名一乘。以随之下以二故字释成非别教之义也答。一义云。依上义三乘等名一乘事。以随一乘之本宗定故。主伴不具下释成非别教之义也。依之法相交参之中。十眼十通具五眼六通。教事深细中引法花之常在灵山。十义方便中鬘中宝珠譬一乘等。自本同教一乘之义也。岂以三乘可为本宗耶。又所流摄方便等意。以二乘小行等。随一乘之本宗。名所流一乘等。全无三乘为本宗义也。但于难者。有二义中以一乘为本宗之义胜欤。

九日

    一。此中合愚法（文）迷法空理名愚法欤答。尔也难云。依唯识论者。则定性超寂偏名愚法。准此。不定性可名不愚法如何答。圆觉略抄四上之愚法者。不了法空也。即是法执（文）若依觉抄。则无简定不定。但迷法空理通名愚法。折薪云。迷法空理故云愚法但于唯识论者。彼所引深密经意。且依初时声闻不知有大乘。偏期超寂之一类。故如是说欤。但彼经意至第二时说般若经。会座一切声闻皆悉信解大乘。不迷法空理。故通名不愚法。亦名回心声闻也。
    探玄记第一云。就声闻藏中。准诸经论。曲开三种。一诤论声闻藏○二称实声闻藏○三假立声闻藏诤论声闻者。即愚法也。称实者。今回心也。即是亦名不愚法也。准此。愚法·不愚法者。但约说声闻法尽理·不尽理分别之。谓若彼不尽理之经论及受学此教之小机。不简定·不定通名愚法。若此尽理之经论及受学此教之当机。亦不简定·不定共名不愚法也寻云。愚法名字出何经论耶答。贞元经第九云。如是甚深阿赖耶识○愚法声闻及辟支佛凡夫外道悉不能知寻云。回心者。其相如何答。回心随教有浅深也。深者。如法花会上三周得脱之声闻。然今且彼阿含经中。声闻全不知有大乘之类。至般若经会座。始知有大乘。信解不疑。是名回心。然于此大乘不谓已分也。可见纂释也。
    一。合愚法同回心愚法回心合欤答。尔也难云。愚法是唯小全不知大。何合回心耶答。当段但于难者。愚法回心虽约解心胜劣有异。皆是小故今合之也。集要记心也。
    义苑折薪虽有料简。今此集要记引发衡。此释顺章文也。
    一。三者声闻缘觉为二如御释欤答。尔也难云。今同教者。三一合说故（云云）以声闻缘觉为二者。何有三一和合之义耶答。当段但于难者。今诸乘开合。或合一同三。则为令练习权机。或开一异三。则为令舍劣进求胜乘。例如行位章云。若全异彼难信受故。若全同彼不名引故今愚法回心或开或合。亦有此意欤。

十日

    一。三明三乘亦有三种（文）三乘有三种欤答。尔也难云。正检次下文。唯明二种三乘。谓一乘三乘小乘。及大乘中乘小乘也。此外更不出余类。今何标亦有三种耶答。当段但于难者。先德异释非一。且折薪云。初标有三。释唯二者。应脱一段一义云。孔目章云。二三通三二（文）此文意二通三。三通二可得心也。若尔。二云语势三云语势通。故乘语便云三也。是复古记意也。彼记意以本祖释为证也。一义云。第二段中别科亦有三段。此三段中第三段以远总科第三段。近别科第三段成也。是总别两兼释也。他师释义有此例。观经定禅义第三在之（彼宗学者可寻之）。
    一。愚法二乘并在所引诸子中不出界义限终教已上欤。通始教欤答。一义云。一分可通始教也难云。当段云。以彼愚法约大乘终教以去并不名究竟出三界故限终教答。始终二教相望时。始教二乘影似之教。又于始教可有第二第三时不同也。依之第三时心一分不可许出界也。但于当段释者。自元约分明计也非遮第三时欤。
    一。但能折伏一切烦恼（文）弥勒问经论之心。但能折伏义通回心欤。限愚法欤答。可限愚法也难云。见彼论起尽。上表一切声闻。次不能如实修四无量判。然不愚法不证法空。故不能如实句可摄也。然何次但能折伏言。不摄不愚法耶答。论文虽难量。当处释起尽。愚法二乘在界内引证。又断惑章终教段引今文毕。相对始教作二释。二释共不许愚法断惑（见）又断惑章一处所引弥勒问经论。许二乘断惑证理。以知。不许愚法许回心欤。但于难者。一切言分一切欤。次不能如实义诚虽可通不愚法。不愚法信知法空故不可摄欤。

十日

    一。汝等所得非真灭度偏破愚法涅槃欤。通回心之所得欤答。当章意偏破愚法所得涅槃也难云。法花会上正对当会声闻众云汝等所得。专可指回心。何偏破愚法云耶。何况上释门外三车云。若望自宗并皆得果。今言俱不得者。以望一乘故（文）彼云俱不得。此云非真灭度。岂非全同耶答。当段结云。是故当知。门外三车不通愚法。以法花非小乘故知法花所破专鹿苑证果愚法二乘也。但于难者。开会之时虽不简愚法回心。所破愚法为本也。开权显实之时大乘权教亦犹会之。况二乘哉。是故实虽不简愚法·回心。而约事破二乘实灭。则殊指此身子等昔在鹿苑执有实灭之位也。
    一。如此大乘中亦有三乘即为三藏（文）普超三昧经所说三藏通小乘欤答。不可通也难云。见小乘经论。为缘觉说十二因缘。何不立缘觉藏耶。又慈悲爱行从二乘胜有六度菩萨。何不立菩萨藏耶答。凡三藏各别建立限大乘。不可通小乘。愚法·不愚法大小不同。始不可论之。是以当段云。唯大乘说有三藏释安唯言。又探玄记今普趣三昧经入大乘论三藏。三藏云彼经论中。皆云大乘之中。有此三藏。故非谓小也彼小乘教总不立三藏。上今普超三藏不通小乘事。两处释分明也。但于难者。不立缘觉藏事。同断我执。同证生空故。又共下乘故也。又不立菩萨藏事。所断所证同二乘故。又唯佛一人故（见）又问答抄无实类菩萨故也（见）不可有相违。

纂释问答抄等令彼见书集毕。不可有定量矣。
庆长十八（癸丑）三月十一日
总读师实英（六十一岁）
五教章上卷不审三



二日

    一。解云不思议经者彼论自指花严是也（文）智论意不思议经者。指花严经欤答。尔也难云。智论中不思议经者。花严经也云文无之也。如何况既云不共般若。明知。般若经中别圆法门之事答。智论中云。又如佛说不思议解脱经。五百阿罗汉虽在佛边而不闻。或时得闻而不能用。是故嘱累诸菩萨此文五百罗汉聋盲类即本会说当也。但于难者章主探论意如此释也。
    委细者纂释·问答抄·见闻抄。可见之。
    一。梁摄论云善成立有三种善成立之言通小乘三乘欤。限第三一乘欤答。可通小乘三乘也难云。当段云第三一乘最居上。故名善成立。即其事也限第三一乘答。标云善成立有三种。故善成立言可亘三种也。梁论本文成立正法有三种等云也。仍书写误云义有之欤。或只佛正法置善字也。终名善成立。一乘故赞善云也。但于难者。小乘三乘一义浅深次第列云善成立也。
    一。若言说大品等时一音异解得小果故等章主意可许一音异解之义欤答。可许也难云。当章意说花严时。何不异解得小果耶破。不许一音异解之义答。当章玄记等中。举数家立教之时。一音教第一师也。而不分一音异解与大小。并陈二种一音教。于诸德立教直赞云。圣说差异其宜各契耳（文）但于当章起尽者。大品经自本对三乘机说三乘各别法。花严经别教一乘故。二乘隔见闻。非闻大悟小。闻小悟大等一音异解。故非无一乘三乘等之差别破也。若依一音教。乱三一等教者。清凉当章所破一同也。若以一代时教者。如来一圆音者。宗家清凉共所许也。
    寻云。若尔。自宗意都不可许一音异解义欤答。一音异解者。诸经论之常说。性起语业之一德也。何不许之耶。但今所遮者。三宗差别一向属异解谬释也问。今师正义与彼谬释其差别如何答。案今师意或约本质教。或约影像教。可有二意。一云。佛音本说一名句中具多名句。故三宗不同之诠表亦无不备。如性起语业有十门中。善如天女喻者是也。佛意各别密赴三机也。故大智律师资持记一上云。此谓如来一音演法。众生随类得解。然此但望言教是一。至于佛意不无密赴。故使随类得益也（文）准此可知。
    一。一则融一乘○教理可知（文）教理可知者。依凭证据之教理欤。所发所开之权乘教理欤答。先德注解虽区。任一义者。上来依凭证据之教理也难云。义苑云。言教理可知者。据开显说。约教则废三立一。三教虚说故。约理则开三显一。言有三理。覆于一极。开无三理。一极自彰故。故结云。此约一科辨如何答。一义云。折薪云。融一同大俱是菩萨。合愚法同回心俱是小。故云教理可知等也此约依凭教理释之也。集要记云。融合之意既曾辨。是故指云教理可知也。此约一乘辨者。良以权教不明大外别有一乘。何藉会融又对昔小别立三乘。岂以愚法合于通大。今既融合。是故指云约一乘辨（文）但于难者。自元伴一义也。
    一。二谓一乘三乘小乘人天为四（文）加三乘为四乘欤答。尔也难云。义苑所牒宋本章云。二谓一乘小乘人天为四。此总开意也即彼疏释云。二则上至一乘下该凡小。则如来初戒道时。为提谓长者等说人天乘。次方说小。故此总开矣（文）准此。除三乘二字也。然今何加增之何为正耶答。当段今现所流传之宋朝印本章云。二谓一乘三乘小乘人天为四。此总开意也（文）加三乘二字可为正也。但于难者。义苑所牒本必是可写脱。故折薪云次义准海东本。此中脱三乘。正云一乘三乘小乘人天为四。既上开一乘。下开人天。故云总开意也（文）。
    一。三谓佛与二乘天及梵亦为五（文）梵者。总指色界四禅欤答。尔也难云。折薪云。言及梵者。以天中复开于梵也。梵即初禅○于天中分此二者。由梵王即娑婆世界主故。又毗昙云。二禅已上无语言法。故不立王也。由初禅中有觉观语言。则纯主领故独开梵王也。若璎珞经诸禅皆有梵王。俱是加修四无量心。报胜为王。而无缘御也。故初禅中独有梵王。天梵补梵众二天也何总指色界四禅云耶答。义苑云。三则老比丘佛与愚法声闻缘觉欲天及梵世为五。以权乘说无色界天无体故梵世者。总指色界四禅也。但于难者。义苑为胜。以摄诸天尽故也。

四日

    一。此同教诸乘等会融无二同一法界同教义宗欤。释同教得名之所以欤答。一义云。会融无二等二句者。总标同教之义宗也。难云。折薪云。此等本末以法界融之。方得本末无二处。三宝章中出通收所以云。以本融末。圆融无二相故。摄方便故。同一法界故。彼云圆融无二。同今会融无二。彼云同一法界。正同今文。彼是同教所以。今得非故。今由同一法界有二门故。方得上分诸乘三之与一或合为一。或分为二三等。皆得自在也（文）此师意释同教得名之所以也答。复古之二融下二融本末二。初标章○此同下二释相。初标分。此同教者。指分诸乘中或三或一权实碍角立互成。而总名一乘者。良由应法界而有二门。有二门故。两宗并立应法界故。三一无碍皆入法门。故吾祖曰。或亦通收。以本末圆融无二相故。摄方便故。同一法界故。是故乃至人天所得亦在其中。又曰。若摄方便如前诸教。并在此中。是故同教一乘先分别诸乘。后明融本末也（文）但于折薪注解者。复古之易简折薪将同法界。作同教是名所以者误也○皆是同教一乘义也。何以故。为成普法故。普法所成故。义甚分明。同教之名但由三一共耳（文）意云。会融无二等二句者。总标同教之义宗。有其二门等者。转释其会融之因由（为言）。
    一。是故三乘即一虽具存怀竟必尽三即一之时。三乘尽欤答。尔也难云。三即一之时既许存义。何更云必有尽耶。一即三之时虽具隐义。而亦云终恒无尽例难可等。如何答。当段但于难者。折薪云。由上义故。纵则三有存怀。夺则存亦有尽以三揽实无体故也。次义纵则一有隐显。夺则隐亦无尽。以即权而不失体故也。
    寻云。前该摄门亦云存坏隐显等。与此有何异耶答。此存坏隐显即上该摄门二四句中义也。上该摄中三一异。乃是二门俱齐。此既纵夺明义门有异也。
    一。由此镕融有其四句（文）今此四句一乘义一章总结欤答。尔也难云。一义云融本末内作之。第一句当科泯权归实门。第二句揽实成权门。第三句初即不坏权○而不碍一第四句是故一三○体无二也意体无二非三非一之故。设同教法门。直约法体即同果海也。若尔者。当门中建立也答。一义云。今科四句即是总一章总结也。第一句上分相该摄两门也。第二句即分相中所别三乘。该摄中所融三乘也。第三句同教中分诸乘融本末两科也。第四句即上性海果分当是不可思议者是也。但于难者。自元虽有义势。以此义可为正也。

五日

    一。二临门三车自有教义（文）示相之科可有三乘别教相望之义欤答。无此义也难云。既示相之上辨开合。开合之中三别相望。示相之科何不释三别相望之义耶答。当段之示相之科。不释三别相望之义故无此义也。但于难者。示相者。出开合之法体。俱非教义等已开合之义。故示相之科不释也。
    一。仍教义即无分齐教义无分齐者。相对一乘判之欤答。尔也难云。见当段文。唯于三乘中自定教义分齐。何还望一乘可判无分齐之义耶。是以可堂心以教义无二之义释无分齐义也答。三乘教义分齐实望自宗。虽有教义。望一乘为彼所流所目故。终其教义不立。故可云即无分齐也。所以望三乘当宗。作教义之分齐事。彼教义终无分齐。故望同教隐义。望别教教义共无故。为显此等义。暂作教义为方便也。是以本朝先德存此义尤有其谓也。但于可堂释者。诚虽于三乘自教成作教义之所以。聊不顺章家本意也。强不能会释。思之。
    疑云。可堂之释如何不顺章家本意耶答。设教义摄益义门者。不思留三乘教义之摄益。开方便门之施设。为引入一乘示真实相之教义故也。
    一。三以临门三车为开方便教（文）今此三车可通小乘欤答。兼可通小乘也难云。以临门三车已设界外。小乘未云出三界。何通彼可云耶答。临门三车兼可云通小乘也。虚指方便不通小乘者。四阿含等诸经为何用可说之耶。若界内设三车者。宁可出三界耶。若又不出三界者。小乘声闻后入大乘。可云有断惑证理耶。故界外设三车。引界内诸子。尤通回心愚法可有三车诱引也。今不通者一门之义也。

六日

    一。别中一乘三乘各有三句有二种之三句欤答。尔也难云。前示相科中约别教·同教·三乘教。显示三义不同。今何不约彼三义。以作三种之三句。唯有二种之三句耶答。当段云一乘三乘各有三句别不出别教·同教三句也。但于难者。折云。约教有三。约乘唯二。以同别二教皆一乘故。唯有二三句也（文）。
    一。三乘三句者或具教义（文）以三乘望别教一乘。有为教之义欤答。非教义也难云。三一相望教义。以方便真实为教义。纵虽别教一乘。何无以三乘为方便之义耶。是以章文云（乘教开合）一本教。谓别教一乘○二末教。谓三乘小乘。从彼所流故。又名究竟及方便。以三乘小乘望一乘悉为方便故（文）此释无争三别相望名究竟方便。既以三乘望别教名方便。何无为教之义耶答。一义云。准下决择其意文云。八三乘根不定。进入别教知彼三乘等法本来不异别教。为彼所目故如会三归一等九直往别教机。一切佛法并是本来唯一别教本来不见三乘等今俱非教义者。依八九二门也。已为一乘所目。依何差别可立教义耶。但于难者。乘教开合名究竟方便等事。有一乘三乘相望释权实。有本末相对显开合。付本虽表别教兼同教。本意三一之差别显不简同别之一乘。故知。决择其意七八二门合名别教。名本教。名一乘也。同别二教车体同故。况第七门如花严同教（云云）以花严名本教名一乘时。岂可除花严同教耶。若于花严之中。拣定同别二教之义之时者。于别教者。三乘相望不可为教义。今章依此义云俱非教义等也。
    疑云。见当段起尽。总辨教义时。初二句三一相望教义。一乘者别教一乘至第三句释约同教说故。如何答。当处总辨科。初二句一乘者。可同教一乘。既上示相别释等科。全无三别相望教义。总者总别。何至总辨科。始可作三别相望教义耶。但至第三句释约同教说事。第一句三乘为教。第二句一乘为义。第三句取上二句三乘一乘为同教。同教者具前诸教。故第一第二句一乘虽同教一乘。唯三唯一。三乘不名同教。第三句三一共名同教也难云。别释之科。一乘三乘三句。共三别相望俱非教义（云云）而总辨科无俱非教义之句。以知。三别相望为教义云事。若三别相望不为教义者。何如别释不作俱非教义之句耶答。三别俱非教义事。别释之科委细。故为满四句之次第。除之欤一义云。总辨初二句一乘者。同别不分一乘也。故不作俱非之句欤。别释中唯别教故云俱非也。总别影略欤。
    一。为彼所目故以三乘为所目之义。局别教欤。通同教欤答。可局别教也难云。孔目章结释十义方便一乘云。由依究竟一乘教成。何以故。从一乘所流故。又为一乘所目故。又与彼究竟圆通一乘为方便故。故说一乘。非即圆通自在义也（文）此十义方便者。正是同教也。既结释之。云所流所目为方便等乎。更判非即圆通自在义。岂非通同教之义耶答。凡所流者。于一佛乘分别说三之义也。天是同教分齐也。而所目者。三乘本来一乘所具之一德也争可通同教之义。是以当段云。约别教一乘说。为彼所目故（文）总所流所目之名义。学者有诤论。谓以所流为同教之所由。以所目为别教之所由者。是学徒之常所讴歌也。但于孔目章十义方便之结释者。有人会云。彼释诸方便乘依究竟一乘教成之所由。总有三义。一约所流辨。二约所目辨。三约摄方便释。此中初后二义正是同教意。第二义是别教意。是则因释方便乘依一乘教成之义便。具以同别二教之所由释之。如是例证其数非一欤。但次下云非即圆通等者。别结第三义欤。

七日

    一。一乘三句者今此一乘者。同别中何耶答。一义云。一乘三句云。合同别总云一乘也难云。今此一乘云可唯别教一乘。其故三乘三句云。以三乘为能望。作俱非等句。然者一乘三句尤别教一乘为能望。可作三句也。仍以别教一乘约同教一乘。可有唯义非教。是以义苑云。以别教望同教亦成义。盖不谈海印炳现故等意云。同教望三乘为唯义（上示相门第三句也）又望别教可为唯教。所以者何。不谈海印炳现故而故以别教约同教为唯义也。仍以唯别教一乘作或具教义·或唯义非教·或非教义也答。一义云。一乘三句云。合同别总云一乘也。是以第一句别教。第二句同教。第三句又别教也。文言分明也。第二唯义非教云。上三乘三句中第二唯教非义句里面也。仍两俱三乘同教一乘相对。唯教唯义句成也。则私记云。约彼方便门中教义并是能诠。约一乘门中教义斯所诠故。故云或唯义非教（云云）但于难者。伴一义也。
    一。或唯义非教约同教说同别相望可有教义之义欤答。既是一圆教也。不可有相望论教义义也。难云。今一乘三句中。云唯义非教约同教说若准前后之释义。言唯义非教者。是则别教也。约同教说者。出所对而为教欤。例如三乘第二句云唯教非义约同教一乘说（文）言唯教非义者。是三乘也。约同教一乘说者。出所对而为义故。加之孔目章第二云。同教者。入一乘远方便摄既云方便。岂非为教耶答。探玄记第六云。同别无碍为一圆教同别二教中只是入门之不同。于所入之乘体全无差异。何可云一实一权耶。但至今一乘第二句者。若出所对者。则可云约三乘说。而混乱三别相望之句故。直约能对以言约同教说欤。若此第二句同别相望作教义者。下总辨中何不出此句耶。以总必总于别故。既总辨中不出此句。明知。别中不可有此句也。次孔目章释者。既云同别二教只是入门。何不云方便耶。非谓如彼三乘小乘名方便之义也但望自别教加远字也。
    一。或具此二句约同教说有二句欤答。尔也难云。唐本云或具此三句约同教说（文）何云二句耶答。当段但于难者。今依和本也。若依集成云此三句者。牒第三句或具句也（文）。

八日

    一。二或摄界外机令得出出世益出出世益者。唯指佛果欤。通诸位欤答。可通诸位也难云。如彼直往别教之机者。唯指证入生名出出世。全不通诸位。若许诸位者。如何可分出世与出出世之二位耶答。以三乘名出世。以一乘名出出世者。源依梁摄论·庄严论等寄显门之义。然梁论意。总以一乘因果寄在八地以上。故花严问答下云。一切世间人天因果皆有初三地。一切二乘所修之因果行法皆在四五六三地。一切三乘大乘所修之因果行法皆在第七地。一切一乘所修之因果行法皆有在八地以上三地。若以此门者。不相参当自位也（文）是则三一相望之时出出世者。通诸位也。但于直往人分三生。则解行位名出世。以证入生名出出世。而其证入生者。且依鲜演法师。清凉虽通指地上。章主意限佛果。故决择第二云。三生之义各在何位。唯贤首说。长流凡夫见闻成种名见闻生。四十心位十地圣人真解真行名解行生。妙觉如来因圆果满名证入生。准清凉义。但取十地为证入生。余同贤首。
    准上花严问答决择记。三一相望时出出世者。通一乘诸位也。但于直往人者。解行位名出世。证入名出出世。而其证入生者。虽通地上等。付本可取佛果也一。先于一乘已成解行（文）见闻解行二生中何耶答。解行生之出世益也难云。若是三生废立者。何不举见闻生。直指解行生耶。何况次下云如小相品说。岂非指地狱天子末入地狱以前并地狱生。云先于一乘等耶答。和汉先德探当科本志。即约天子得益。互诤是非也。虽然当科意。摄界外机令得出出世益中。有同教。有别教。上释同教云。若先以三乘令其得出。后乃方便得一乘者故见闻生此文不见。解行·证入二生可取也。但于难者。自元先德学者异义也。且约一义也。
    一。后于出世身上证彼法者（文）今此出世身者。指兜率之身欤。界外出世身欤答。可指界外出世也难云。述出世身上证彼法者。结如小相品说。明知。兜率出狱之身名出世如何答。今此界内界外出世出出世之分别。依十重佛刹自分见闻解行益之起。依此等义思之。出世解行者。尤界外解行者可云也。善财兜率天子等。解行出世身上证出出世一乘法。故可云后于出世身上证彼法者也。兜率身者。是界内也。何可云出世身耶。但于难者。兜率天子得益出彼品。即天子得益宁依云界内解行之类。彼解行之身可云为界内娑婆之身耶。解行身者。设在秽净之为所居。故十刹虚融无净秽之别。出世解行出出世证入依之判故。虽出如小相品说。后于出世身上之益。以兜率出狱之身非云出世身。然今章心必不出其人也。

九日

    一。若先以三乘此如法花说上摄界外机令得出出世益。有二类中之初为。与今通摄二机令得二益。亦有二类中之初类有差别耶答。不可有差别。举一机之始终也难云。摄界外之机。令得出出世益之中初义。三一各别。三乘益非一乘益。摄二机之中初义。三乘益即一第方便故。三乘即一乘益也。先摄界外机不云摄界内故。后摄二机故可有差别也答。常途一义云。所引之机唯是一人。而义门别故再举之。谓若界内界外相对。唯从界外取之显相。是属初门中初类。亦可名世间出世间相对也。若就界外之得益。有出世间出出世间之二重。相对明之。是属当门。虽我门别并摄机始终尽也。但于难者。伴一义也。
    寻云。先以三乘引出。后得一乘之义可通别教耶答。不通别教也难云。下决择其意科。三乘根不定而进入别教（云云）何不出此义耶答。进入别教之机。三乘本来一乘所目见故不出之也一义云。前约三一别论门。是彼三乘益非是一乘教之摄益故。偏云摄界外机也。今约所流摄方便等故。彼三乘等总为一乘之所益也。虽事物是一。由所望有异故前后两出欤。
    一。若界内见闻等（文）今界内出世者。约其依身分段变易欤。约业力之系不系欤答。一义云。不约依身也。假虽分段身。不为业力所系缚者。是名出世。亦名界外也。若未离业缚者。是名世间。亦名界内也难云。初住已上是解行位。又离业系。而今云界内通见闻解行。岂解行位之人为业力所系缚。尚于三界不得自在耶。是以指事意。以分段名界内。以变易名出世。正约依身答。圆教意不立变易。以分段身直至佛果。是以天子并善财等。皆以界内依身穷五位法。岂名世间耶。是则假虽界内分段身。不为业力所系缚。任本愿力于三界生得自在者。是名出世。明知。不约依身也。但至界内通见闻解行等释者。此有多说。一义云。非真实之解行。只指见闻中信受解悟名解行欤。
    一。出世唯解行（文）可有出世见闻之机欤答。章文不出此类也难云。定性二乘无余还生之后进入一乘。岂无出世见闻之义耶答。三生门建立者。付直往机所谈之也。无余还生进入一乘之类。烦恼已断无漏已生。故进入一乘即得解行益。故无
界外见闻之义也。但于难者。自元于入寂以后回心之人者。不可有三生施设。今不约回心类。无相违也。

十日

    一。一依菩提留支依维摩经等立一音教（文）菩提留支一音教。大小并陈欤答。一义云。大小并陈也难云。当段云。随根异解故有多种一音异解如何答。刊定记·大乘义章大疏演义抄。菩提留支大小并陈。罗什一音异解也。但于当段随根异解之释者。佛音兼陈大小。随小机闻小乘边。大机闻大乘边。故随根异解释也。
    此外人法影略文义（并）当章略述十家。故于一音教别不立二重。二师义合心得也。
    一。依楞伽等经立渐顿二教诞法师依楞伽立渐顿二教欤答。尔也难云。彼经意地前四十心通为四渐。地上佛果总为四顿。何以此文为总判一代于渐顿二教之依凭耶答。当段但于难者。经文多含人解不同也。何执一途之配释。抑余师之高判耶。
    一。远法师等后代诸德远法师立渐顿二教欤答。尔也难云。大疏中释昙牟忏三藏半满二教了。云随远法师亦同此立其半满者。是声闻菩萨之二藏也。而今章渐教中具大小乘。顿教唯菩萨乘也。名字义势共相违。如何答。当段意立渐顿二教云事分明也。但于难者。此师具立半满与渐顿之两种二教故。随一义各指同之耶。

十一日

    一。立三种教谓渐顿圆（文）光师三种教中。今经摄何教耶答。今经圆教所摄也难云。光疏第一云。今经者。三教之中盖顿教所摄何背彼师立教。可云摄圆教耶答。当段云。故各为圆。即此经是也。探玄记第一云。即以此经是圆教所摄圆教所摄云事分明也。但光疏约化仪顿教所摄非遮化法圆欤。
    一。故名为圆即此经是也光师意。圆教所被机者。限地上欤答。可通地前·地上也难云。既云分阶佛境。知初地以上云事。是以智论中。不共般若被唯地上菩萨。不通地前不共般若岂非花严经耶答。演义抄二下云。上达之言义兼地前。分阶佛境即是地上○况初发心时便成正觉。岂非分阶佛境之人（文）但于难者。不得文义之趣误致夸节之难欤。

庆长十九年（甲寅）三月十日
总读师实英权律师
五教章上卷不审四



二日

    一。一因缘宗谓小乘萨婆多等部（文）初二宗者。限萨婆多成实之二部欤答。不限二部也难云。大疏辨违云。但收义不尽。以十八部中但判二故（文）抄释此文云。但判二者。唯明有部及经部故。除本二部故云十八部中（文）如解释者。限二部（见）如何答。折薪云。萨婆多。此云说一切有。而云等者。等取雪山部多闻部。轮论指此二部。多同一切有部也○成实经部等者。等取说假部也（文）但于难者。大疏释约文段之面如此判欤。今有等言间不限二部也。
    一。就护身法师立教。第四真宗教第五法界宗相替欤答。可相替也难云。真宗名通仍正。法界名通情非情也。佛性名局有情。何不名佛性宗立真宗称耶。第四第五差异难分也答。第四真宗教者。专以佛性显宗故限有情。第五通情非情一切境界遥相替也。但于难者。今真宗者。佛性名真宗也。佛性即真故也。
    一。付耆阇法师六宗教。第三第四各别欤答。尔也难云。第三第四教名言虽异也。其义更不可有差异。所以然者。如幻者是喻。真空者是法也。唯是法喻之别。其义无差异。何各别也可云耶答。六宗教中第三第四故可有差异无子细也。但于难者。不真约欲谛。真宗约真谛也。又不真依他如幻也。不动依他体也。真宗圆成真理也。事空理空不同也。
    寻云。若尔者。第四第五如何不同耶答。第五真谛中约不空性德别立一教也重寻云。此师不真宗衍师所立不真如何异耶答。法门分同也。但所仍经定时。衍师限般若经。此师通诸经也。

三日

    一。亦名渐教（文）渐顿秘密等四教。藏通别圆异名欤答。一义云。付增相一往配释也。非克定之异名也难云。当段云。亦名渐教亦名顿教亦名秘密教是化法中异名如何答。一义云。渐教秘密教者通四教。以声闻不见闻。花严是秘密义增故。约增相名秘密教。又干惠等十地三乘通渐教之增。是故约增相名渐教也。虽然秘密渐教得名不通四教云非也是约化仪。如本宗可心得也。但于难者伴一义也。
    一。四名圆教（文）天台圆教可谈事事无碍欤答。尔也难云。事事圆融之深义。自宗圆极之所谈也。何可通余宗耶。是以大疏之中。释天台圆教之义（见）。述事理具足不偏不别。不许事事无碍之义答。当段云。一即一切。一切即一等。花严是也（文）无诤事事无碍之义也但于难者。法相圆融不知业用圆融谈也。
    一。花严是也以何经为圆教之证耶答。以花严为圆教也难云。彼宗以法花为纯圆。尤可指法花经。花严别圆兼含。更非彼师所存如何答。当段云。四名圆教○一切即一等。花严是也但于难者。彼宗法花超八教心得故非相违。或法花花严同。强非相违。仍之唐本章云。花严等经是也等言法花可摄也。

四日

    一。八依江南敏法师（文）敏法师者江南人欤答。尔也难云。花严传第三云。释法敏。姓孙氏。丹阳人（文）何云江南人耶答。当段云。八依南江敏法师（文）但于难者。游方化物故。随举一处也。非相违。
    一。释迦经谓屈曲教（文）释迦经限屈曲。卢舍那经限平道欤答。尔也难云。法花涅槃等经中。说如来藏性实相法界。平道不限遮那经加之花严四谛品中。既说权法门。屈曲教又可通舍那经也。何况梵网经既舍那说。不可名平道欤如何答。当段但于难者。涅槃经等平等一性说三乘机对处屈曲取也。又法花涅槃说佛。花严不说之佛。次梵网经虽于台上舍那诵出。而释迦传受于十住处散说。正是释迦说也。则释迦为教主故。不同于娑婆秽土以舍那为教主也。
    一。以彼临门中牛车光宅师意。临门三车中菩萨乘者。小乘教中菩萨欤。大乘菩萨欤答。大乘菩萨也难云。光宅疏释方便品尚无二乘。何况有三之文云尚无二乘者。尚无偏行六度菩萨乘等（文）偏行六度菩萨者。是小乘教中菩萨也。如何答。探玄记云。以是大乘中权教方便说故（文）但于难者。光宅意双破二类菩萨故。不可偏屈也。

五日

    一。名转法轮（文）今转照持之得名。指所被机之观行欤。能被教之说相欤答。一义云。能被教之说相也难云。如转法论有为自为他之二转。为自转者。正是所被机。速疾摧破三界烦恼。证得见修无学三道之义也。三乘观智照破实有执名照法轮。令三乘人修持实有法名持法轮。仍之述记第一本云。世尊初说三乘。同行四谛有教名转法轮。以十二行相独得转名。第二时说大乘。独行空行之教。照破有故名照法轮。第三时说遣所执空存二性有。三乘之人。皆可修持名持法轮是即三时并约所被机之观行立名答。大疏二上云。真谛三藏。依金光明立转照持三转之教○谓七年前说四谛名转法轮。七年后说般若具转照二轮。以空照有故。三十年后具转照持。以双照空有。持前二故（文）既云说四谛名转法轮。明知。约能说能转名转法轮也。今佛说般若照破二乘法执实有。佛说深密照示空有。以明于法体上任持空有二义之旨也。是则总约能说能转名转。虽初时别各转法轮。而后二时亦云具转照持也。集成云。一转法轮。深密云四谛轮。二名照法轮深密云隐密轮。三名持法轮。深密云显了轮。故慈恩云。金光明经。说此三轮名转照持深密云隐密显了。定知。是约能诠教之了不了。尔者金光明所说之名字。亦应是同也。但于述记释者。彼即转照持之三乘局对三是。然大疏令后后具前前也。
    一。三名持法轮唐三藏意。第三时显了说者。局三性欤。通三无性欤难云。唯识论本颂云。故佛密意说一切法无性（文）述记第八上云。总密意说三种无性凡言三无性者。指第二时般若经之所说。然其所说。是隐密覆相之说也。何云通第三时显了说耶。是以当段云。显了意说三性及真如不空理等显了所说者。不通三无性云事明镜耶答。探玄记第一云。第三时中。方就大乘正理说三性三无性等唯识二谛方为了义大疏第一上云。第三时中。就大乘正理具说三性三无性等方为尽理第三时显了所说。通三无性云事解释分明也。但于本颂文者。大疏第一上云。于彼三时。初堕有边。次堕空边。俱非了义。后时具说遍计性空。余二为有契会中道方为了义也于三无性可有二义。若约隐密总说之无性。唯得遮情之一边。不见表得之实义。是名密意属第二时教也。若约遍计理无依他无性圆成相无等之义。以三性显了言指般若无性。为三无性非空非有之教。是名显了属第三时也。故大乘法苑林第一云。花严深密唯识等第三时也。以显了言说三无性非空非有中道教故（文）此意也。次当章释者。虽第三时通三无性。且对第二时。唯三无性以为显胜故。偏标三性也。一义云。只是略无。不可有别由也。
    一。此三法轮中○始终二教深密第三时为终教欤答。尔也难云。探玄记中。合第二第三时共为始教何为终教耶答。当段但于难者。会此相违。和汉先德虽有异义。依指事意者。若约成佛不成佛门者为始教。若约空不空门者为终教故。非相违也。

六日

    一。就法分教（文）就法法指能诠教法欤。指所诠义名法欤答。能诠教法也难云。既云就法分教。所分是教法也。所约就之能分法岂亦教法哉。况探玄云以义分教。知指义理名法也。加之当段下文云。此约理以分教耳（文）如何答。义苑云。就法者教法也。谓于一代教法之上。约其大小权实渐顿偏圆流类别故。分成其五。若尔贤首约义以判五教。何得却云教法耶。虽义为能分教为所分。此中既云就法。知。是其教法。故下结云。此约法以分教耳。若就法义如下别辨（文）但于探玄记释者。于能分有不同也。谓探玄记者。以义为能分。当段者以教法为能分。所分者。两释共五教也。于能分两释不同子细于第五圆教稍不同也。玄云。明一位即一切位。一切位为一位帝网重重主伴具足故名圆教（文）当章为善伏太子所说名为圆满修多罗故立此名故玄记以义分教。当章仍教法立教名也。前四教以之可准知。所分五教。彼此浅深优劣等不同无之也。
    一。为善伏太子所说等（文）圆教证欤答。尔也难云。见经文说圆满修多罗之时有三乘得益。何可云圆教耶答。当段但于难者。三乘得益当机之益。太子得益一乘法门善财所得之法门也。故知。圆教必具无量眷属经故。三乘得益眷属经。太子所得主经益也。
    一。中间三者○三乘教也（文）始终顿三教皆可名三乘教欤答。尔也难云。清凉大师。终教已上一乘释总三乘教义不许之尔者师资相违如何答。当段但于难者。师资不同。各依一义。今章主意。中间三教皆三乘教。清凉彼三教一乘。宗密终圆二教一乘云。三义不同也。然今三人所得故名三乘教事。古来有二义。一义云。法花以前诸楞伽胜鬘净名等中。说一乘道理云事。三乘中菩萨乘。见解望说之。菩萨直解一因一果实理。三乘三果各别执心无之。是故望菩萨所知。一因一果一乘大道也。清凉大师。望菩萨终教已上一乘释也。虽然声闻缘觉更不辨之。此二乘不知望犹三果各别执滞宗家望此边三人所得释也。两师各存边边一义表里差别也。是故或云三乘或云一乘。非相违也。

七日

    一。即如上深密经等三法轮中后二是也深密第二时教可通终教欤答。第二时者始教也难云。深密第二时可摄诸部般若。而般若部中可有浅深欤。是以智光三教。仍般若经立第三时一切皆成之义。加之至相大师。以大品般若释三乘终教如何答。探玄记云。判以深密经中第二第三时教。同许定性二乘俱不成佛故。今合之总为一教。深密第二第三时教。共始教大乘意也定。但于难者。般若部中虽有浅深。皆空为本故。大品般若等少分属无可心得欤。
    一。法鼓经中以空门为始以不空门为终始终二教得名者。仍法鼓经欤答。尔也难云。如经说者。可名有余教无上教。何背经文名始教终教耶答。当段云。谓于渐中开出始终二教○无上说非有余说章主既引得中之证文（给）故任解释也。但于难者。直名有余教者。小乘又有余说为乱此义改名始教也。若直名无上教者乱后圆教故。改名终教也。
    一。就信言中约始终二教说空不空二真如起信论空真如者。深密第二时之空门始教欤答。尔也难云。起信论是性宗终教之本论也。法性真空理。何可同第二时之空门耶。何况准法鼓经文。空门是有余未尽理之教也。岂起信论空真如。有余未尽之说耶答。一义云。五教之浅深。专仍真如法性隐显之义建立之。而起信论绝言仍言空不空等之义。真如门根本也。故仍此建立始终顿之三教也。依真如空门建立始教。仍不空门建立终教。虽始终二教等有浅深。于真如空不空之义。全不可有浅深。例深密三时。初时约依他说有。第二时约遍计说空。第三时约三性说中道。虽有空中三时有浅深。约第三时中道时。全无依他之有浅。遍计之空深之义。空不空二义又以尔。空不空教所依也。全非浅深也。但于难者。起信论。五教总含之论故非相违。

八日

    一宗乃有十（文）依断证次位之差别建立五教。约所尚差别开十宗欤答。尔也难云。若依断证次位之差别建立五教者。终教已上同菩萨位。尤可合为一教（文）。又回心教立干惠等之十地。直进教立五十二位。既断证次位全别不同。何不开为二教耶。若约所尚差别开十宗者。始教中有空二门。圆教中有同别二教。何不别立耶。如彼小乘中三四五六之四宗者。才约法空有小分异。分为六宗。今亦可尔。且如同别二教者。事理无碍与事事无碍义门大别。何不开为二宗耶答。大疏一云。又夫立教必须断证阶位等殊立宗。但明所尚差别。前之五宗执法有异故分五宗。断证次位不离八辈合为一教（文）抄第四云。教有断证等宗不约此位等无多故但有五。所尚各别故有十宗但于难者。终教已上纵虽同菩萨位。于断证次位有其差异故。开为多教。具如下卷立十门释。次至回心直心之二教者。凡始教者实有大小之二机。各历自分之次位。由是不同终教已上但菩萨教故不分二机断证次位（矣）重意云。于一代教。或有虽三乘机别而同用一位。是小乘教也。或有虽三乘机别而同用一位。是小乘教也。或有三乘机异亦历各别之次位。即始教也。或有无三机别唯历一道。即终顿圆之三教是也。虽无三机别唯是菩萨乘。而不可妨断证次位有其差异。具如下卷行位章。次于十宗等者。纵虽何教。若有所尚差异。则其教中所被机。不论声闻菩萨。共可宗尚。即如小乘教中。或执法无去来。或执现通假实等。三乘共有此之执计。而始教中空有二门者自本。此教通被大小二机故。或有回小入大之教门。是名回心教。或有直往入大之菩萨。是名直进入。是则别开二门。各摄一机也。全不可言所尚异。次同别二教者。只是上中二机之入门异。而其所入法界同是别教一乘故。亦不可言所尚不同也。故抄云。位等无多故但有五。所尚各别故有十宗者。尤有其谓矣。
    一。此有二一人天乘人天乘教可摄十宗中耶答。尔也难云。十宗建立。是就佛教门可建立之。以非佛教如何属佛教宗耶答。当段但于难者。今人天乘者。是一向以梵王等所说五戒十善等。非名人天教。属十宗内人天乘教者。是佛成道最初。为提谓等五百价人说三归五戒等。以此等为人天乘教也。所诠同是如来金言也。更非凡人说故。可属佛教宗也。
    一。彼立三聚法三聚聚义。是积聚义欤答。尔也难云。以无为难名聚者也如何答。当段但于难者。无为有三无为。三种合集名一无为故。于无为犹在聚集义也（为言）。

九日

    一。二法有我无宗小乘说法空欤答。尔也难云。准诸经论所说。小乘但说人空未明法空何说法空云耶答。阿含经云。无是老死无谁老死（文）无是老死是法空。无谁老死是生空故。说法空云事分明也。但于难者有二义。一从多分小分。小乘多分明人空。二从显了不显了。虽说法空。未显了故不说法空云也。仍不显了说及小分说者明法空也。
    一。谓大众部等（文）等取七全一少分欤答。尔也难云。会解记云。法无去来宗中。有八全一少分如何（集成亦引清凉云八全一少分文）答。抄四下云。谓大众部等者○等取六全一少分。谓都七全一少分但于难者。抄有异本欤。现流布本皆云都七全一少分次于集成所引者。会解记第十释彼抄云。有本云雪山转者非□（云云）。
    一。以过未体用无故谈过未无体用义欤答。尔也难云。过去已灭。未来未生。体用俱无云大乘所谈也。差异如何答。当段但于难者。过未无体义。大乘更无异。就现在有体用义大小不同也。今法无去来宗意。现在上体用者。俱即实有也。更不可云假法。大乘意。现在上体用者。仍他如幻假有。不可谈实有。差异遥别也。

十日

    一。四现通假实宗现通假实者。唯约俗谛欤。通真谛法欤答。可通真谛也难云。部执异论云。分别说部是执义本。苦非是阴。一切入不成就。一切有为法相待假故立名苦。无人功力唯局有为如何答。折薪云。清凉云。一全一少分。一全即说假部。此与一说说出世别。非一向假故不同一说。即非出世法一向皆实故。不同说出世部。既世出世法皆有假实故。顺所立以标名通真谛法云事分明也。但于难者。以道谛是真谛。是有为故非相违也。
    一。诸法在蕴可实在界处假五蕴实。十八界十二处假欤答。尔也难云。若依义定假实者。蕴是聚集义也。何云实耶。若约所摄法判假实者。蕴不摄无为。尤可名假也如何答。当段但于难者。于现在色色分聚集。乃至识识分聚集他法不集唯自类集故。五蕴云实。界处根境识三。互相望他法也。他法集立假也。根对境。境对根立相待假也。
    一。成实论等经部别师指成实即名经部欤答。宽狭有异。成实亦是经部别师也难云。探玄记释现通假实宗。云成实论及经部别师亦同此类（文）岂非成实外别有经部别师耶答。演义抄四下云。其成实论。先是数论弟子。以所造为能造。后出家入佛法时。经部摄故（文）又大疏一（下）云。释现通假实宗云其成实论经部师即是此类抄释云其成实论即少分末经部也准此成实名经部别师云事分明也。但于难者。三论玄云。问。跋摩既排斥八楗陶汰五部。成论之宗正依何义。答○真谛三藏云。用经部义也。捡俱舍论。经部之义多同成实探玄记释。经部种类。是繁多故。举成实而等取诸余也以成实亦是其随一故非相违也。探玄记成实论及字经部别师有多类不同故。以及字多类经部兼也。

十一日

    一。五俗妄真实宗（文）俗妄真实通约三科论假实欤。别约蕴门明之欤答。通约三科可论假实也难云。第四宗既许界处是假故。今所论假实者。尤于蕴门上可论之。若于界处更论假实者。假义同前。何有第四第五之胜劣耶。实义还浅于第四宗。岂非颠倒耶答。一义云。现在法中。总通三科。世间因果是俗谛是假也。出世因果是真谛是实也。然第四宗。执五蕴唯是实。今通假实。又前宗唯执有为法相待假。不知灭谛涅槃无为真实。今表显谛理之实义故。四五两宗有浅深也。但于界处通假实。侧假同前。实劣于前。云难者。此亦彼界处中世间有漏分是假也。出世无漏分即可为实也。
    一。此通初教之始（文）分通大乘义。局一说部欤答。尔也难云。第三宗以后。渐谈过未之法空。何不通大乘一分耶。况第四宗摄成实论。而成实论分通大乘者。南山大智等律家列祖之定判也。加之乾闼婆城喻。是大乘法门也。彼论中亦有此喻。尤可通大乘如何答。分通大乘之义。诸师异释也。当段释分明也。加之折薪释此通初教之始文云由此教有二。一回心二直进。于始教亦分始终。如下类有此。况正当小乘分通大乘故。六宗立在小乘分通大乘尔（文）意云。回心教名初教始。以直进教可名终故。或空有相望可分始终欤。但于难者。诸师取义随宜不定故。二十部中判空有假实亦不一准。如南山等。小分诸法空即入空宗。如当章则穷法空方名空宗。即诸法但名者是也。各依一势非相违也。

庆长二十年为春季恒例谈义任古抄书集毕不可有定量。
花严末资实英
五教章上卷不审五



二日  乘教开合第五

    一。初约教者（文）以乘摄教之义无之欤答。可有之也难云。当章意。欲以自宗五教会通诸师所立之乘教。其中初义会此方诸德之立教。次义会西域现传一乘三乘之异说。然以乘摄教之义。非今所用故不述也如何答。一义云。准第二义反以自显故。不立别科欤。但于难者。无文义自在之故无相违也。
    一。或开为二○为方便故别教三乘相望。可有所流摄方便之义欤答。无此义也难云。当段云彼所流故。又云为方便故。诸教相收科云以摄方便故者。皆是三别相望如是释也。故知。三乘望别教一乘。可有所流摄方便之义也答。教义摄益第二云。或俱非教义。约别教一乘说（文）加之一乘义中。约同教出七种一乘之时。方有所流摄方便之义。即知。非别教意欤。但于难者。三别相望名方便究竟。是则唯为显三一之差别。都不思同别之有异。直约乘体无二如是释也。对比权门之义边。自落在于同教门。若自别教者。本来不见三乘等。彼同教者。尚是教相施设也。此以权机引入门。即名摄方便教也。唯别教一乘。是圆教之正体也。仍至于别教加自言。深有其谓欤。
    一。先明一乘随教有五（文）以中间三教名一乘欤答。尔也难云。前分教开宗中。以中间三教为三教。今何通名一乘耶答。当段但于难者。折薪云。上约拣别故三一不同。今约收摄。则以义摄之故。约绝想佛性平等密意三义以明一乘尔（文）。
    寻云。一乘之义不通小乘教。有何意耶答。折云。以小乘一向不共大乘故。无一乘义尔（文）疑云。既以密意亦为一乘者。一乘义云如小。论云。自有声闻法缘觉法及佛法（文）一乘亦名大乘亦名佛法。如此经第九地初偈云。为示于佛身说无尽佛法（文）既许小乘亦有佛法。何无一乘义耶答。今所立一乘者。虽有显了密意不同。并有会同三乘令一味之义故名一乘。然小乘中佛法者。一向不共二乘故。全无一乘义也问。探玄记第一云。小乘教中亦有诠示菩萨乘法。何不亦名菩萨藏耶答。以彼宗菩萨所断所证所入涅槃。亦与二乘无差别故准此小乘教意。亦有三乘共一之义。何不与一乘名耶。例如清凉。立十重唯识中。约小乘以立假说一心如何答。

三日

    一。五密意一乘如八意等（云云）此约始教（文）八意一乘。通终教已上欤答。尔也难云。当段云此约始教（文）如何答。上同教一乘种类中。举此八意证一乘故。不限始教也。但于难者。此八意一乘性相通论故。以一乘义配属诸教时。以八意属始教无失。总此八意一乘。含说密意显了二重故。通终教及同教之条勿论也。
    一。一小乘中三○以俱罗汉故（文）小乘云终同者。约有余涅槃欤答。尔也难云。探玄记第一云。一始别终同三。谓始约因修四谛缘生六度等别。终就得果三乘之人身智同灭。如俱舍等说此约无余以释也。如何答。当段云以俱罗汉故是约有余欤。依之义苑云。律中说。佛度五人已即云通佛。有六罗汉出世间。又同座等故曰终同但于难者。小乘中三。俱入寂故。其义亦不遮也。探玄记释出一边计也。
    一。始教中三始终俱别（文）终别之义。约有余涅槃欤。约无余涅槃欤答。约无余也难云。二乘所得不局无余故。彼终极之果。尤可通有余也。故小乘中三乘释终同云以俱罗汉故（文）此正约有余答。凡始教意。以许二乘有不定性回心向大乘故。约此类则可云终同故。今约定性二乘入寂。释成终别义。尤有其谓欤。但于小乘中云以俱罗汉故之释者。彼明同义时。三乘俱得有余无余二涅槃彼此全同。更无异彻。又二。乘无有回心向大。若至有余果必定入无余故。随举何果于终同之义无违失也。
    疑云。若尔何故探玄记释小乘中三乘云身智同灭是约无余。释始教中三乘有二义。并约有余如何答。小乘随举何果于终同之义无违失故。不可为相违。但于始教二义者。初义约第二时。彼见道已上不许回心故。设约有余还同定性。第二义约第三时意同今章故。如上会释可知之。

四日

    一。终教中三始终俱同并成佛故终教中三乘。可有始别终同及始终俱别等义欤答。可有之也难云。终教中三始终俱同并成佛故限始终俱同答。复古记云。终教自具四句。一始同终别三。同闻般若等故始同也。皆为三人所得故终别也。以终教亦收入共教三乘故。二始终俱别三。以大品等通说三乘法通益三人。则谛缘度别。是三法始别也。通三人得益。是终别。虽有权实皆具三乘。此世根性定故。未过八万劫未回心故。三始别终同三。约此世根性异。未至无余位不发心须说二乘引令入道。谛缘度不同始别。又以八六四二万十千劫醉三昧酒。始别酒消。然后觉终同也。四始终俱同三。始同闻同观也。终同者。以许回心作佛也但于当段释者。且出一边欤。
    一。同教中三始终俱同别教中可有三乘欤答。今章文和本虽标同教。唐本但云圆教故。有诸记异释。准义苑释无三乘可成申也难云。凡别教意。三乘等法本来悉是一乘（云云）尤可云别教中三始终俱同也。加之若于法界既体义双存。则三一全不泯故。该摄门中。或有一乘机还入三乘之义也。依之折薪云。五圆教中三者。此圆教俱有同别二教义。若三乘等行。从一乘无尽教起。而会三行为一云汝等所行是菩萨道。此当同教义。若知三行本来悉是一乘。此通别教准此释意。同别二教共有三乘。各始终俱同如何答。建立乘之末文。总作四句中。虽同教判亦一亦三。而言或唯一乘谓如别教。故知。别教唯一非三也。争云通三乘耶。依之义苑云。同教之圆若论别教。杳绝三乘故。非此所说（文）况依集成云圆教。按三韩本并决择第五卷。并云同教中三始终俱同。所以定知。此中圆字误者。上文曰。或唯一乘。谓如别教等集成记意。全同和本。尤可承用也。但该摄门等意者。全废机根直就法界。以约体义双存门故。假立三一名。皆是三乘望一乘之门事也。纵虽有三乘。只是一乘也。然今五种三乘。皆就机根各正依行。具论始终之同异。既别教中废机缘直论法位。有何三乘机论其始终耶。不可有相违。
    一。度天人龙今云天人者。机法中何耶答。一义云。约法也难云。通指大小乘所被机云天人龙如何答。集成释今文云。人天善根皆圆教摄（文）案此释意。言人天者不别约所被之机。只总取人天乘之法。故知。言涅槃者。亦只是圆满空寂之理。即法界法门也。即如大疏第一上云。五戒十善亦圆教摄。尚非三四。况初二耶。此则有其所通无其所局（文）此意也。但于难者。伴一义计也。

五日  教起前后第六

    一。教起前后今教起者。通明一代五十个年间之教起欤。将又成道最初之教起欤答。一义云。初说后说前后也难云。复古记云。教起前后者。略辨如来一代所说。约时显教。本末交映与夺相资。方为善巧摄生方便也（文）此释意通一代欤答。一义云。凝然大德云。教起者通一代。今且别就一乘三乘小乘之初起论前后。以显法本末权实也。谓此花严一乘。是根本教故。最初第二七日说之。即是前也。余三乘小乘中。三七五七等方说之。即是后也。故知。一乘唯前无后。以本教时处俱定故。余三乘等。随机改转故通前后也（为言）今章末后总结文。正见此意欤。又探玄记云将欲遂机渐施末教等释准思可知。但于难者。今章文偏明初起。而意通一代也。不可有相违。
    一。与一乘同时异处说（文）本末二教相望。有同时同处说欤答。当章探玄记等中。不出同时同处之义也难云。如来化仪无方也。纵虽同时同处。普对三一之机。各说随宣之法。何为难耶。是以梵网经。于菩提树下初成顿说菩萨戒藏。震旦人师。多依十地论判第二七日如何答。一义云。不可有同时同处之说也。凡以时处等校量显法之时。树下得菩提。不起其处即说所得法。则正是表显自内所证一实法称本而说故。不移处也（章次下自释此义）岂彼末教中有如是义耶。故知。树下成道。即于其处不起而说法。唯局花严不可通余经也。纵虽化仪无方。何忘此等别理耶。但于梵网经初结菩萨波罗提木叉之说者。会之虽有异义。任一义者。声闻戒渐渐待犯戒因缘是制。菩萨戒顿结故云初结也。非第二七日也（云云）一义云。一代教化制二教。制教不妨同时同处。今云化教事故。无同时同处云也一义云。古佛本或诵故。本戒方本教一本外末教不见。末教同时同处无云也。梵网本戒方全本教末教不见样云也或人义云。一代初中后三。成道初方二七日一年二年后说初结菩萨波罗提木叉云。非第二七日也次于震且人师等释者。若有违宗家定判者。不可依用也。一义可有同时同处说也（纂释可见之）。
    一。初义者是同教故同时异处说。是同教者。彼三乘小乘所说法门。实是可同教一乘欤答。非化法约化仪也难云。凡判一乘三乘者。专约其教所说法门分济可论之。而才以时处同异校量三一不同。实不足信用。岂不成戏论耶答。义苑云。初义是同教故者。三乘之教同彼初时。表本末相济故。三乘之教今经两处示非别教故。此约化仪表示同别。非论化法耳。后义本末相分故者。谓时处俱异隔历不同。则本末差别门也（文）但于难者。凡三一和合。而说名为同教。于中若约化法。则开会昔时所说三乘。显示今一乘实理。是谓三一和合名为同教。若约化仪。则三一同时说之。正是于一佛乘分别说三之义故。亦是三一和合而说。岂非同教耶。非相违也。

六日

    一。如密迹力士经说密迹力士经者。宝积经第三密迹力士会（文）欤答。尔也难云。尔者可名力士会。何名经耶和。折薪云。即大宝积经第三密迹力士会但于难者。通路记云。密迹力士经。昔西晋竺法护三藏。译一部七卷别行世间○如是新旧单重总集合成。以为大部。神龙二年贤首六十四。此年流志方译宝积。厥后至玄宗皇帝开元元年癸丑。首尾八年译讫。其第三会必定神龙二年编入。自尔已前既是别行不名宝积。不立会名。直号密迹力士经。贤首大师造五教章。年龄三十有余之时。流志未来未译宝积故唯名经。章中所引正是此本也。
    一。广益三乘众得大小等集果三乘共闻四谛欤。为当各闻谛缘度欤答。今所云能被教。俱是四谛法也难云。三乘一乘可显同时说者。何别说三乘不益三机耶。依之披宝积经密迹力土会文。虽明为三乘各别说谛缘度等之行。而全无转四谛益三机之义如何答。探玄记第三引密迹经云。三转四谛通益三机（文）望三乘机说四谛教如大乘初门般若教益者。以般若一无生益三乘机。例之以一个四谛益三机有何相违哉。所回愚法小乘教。三乘俱皆修行四谛成三果故。望之能似教故。虽大乘三乘教。说四谛通益三机释欤。但于难者。三乘教行。设虽各别谛缘度行。实不过世间出世因果。缘觉虽明十二因缘。观因缘流转之时。世间因果也。观还灭十二因缘之时。出世因果故。可属苦集二谛故。不可过四谛。菩萨六度行。设虽六波罗蜜行。属世间出世因果。不可过苦集灭道四谛因果故。无相违欤。
    一。又大品经云佛初在鹿野园转四谛法轮大品经意。第二七日。于鹿野园转法轮欤答。尔也难云。披大品经说。虽云初转等。全无第二七日之言。又不指鹿野园耶答。当段云。解云以此教证○同时说也大品经初转法轮之文者。鹿园二七之说云事。高祖定判也。但于无现流布之文云难者。或有异本欤。或有梵本欤。又密迹力士经。正有第二七日鹿园转法轮之时广益三乘之文。而大品经中虽无二七鹿苑之文初转法轮时。广益三乘之义大同密迹故。准益相义同例同说时说处。既大品云初转。相当密迹第二七日欤。但大品经新旧二本中。无初转益三乘之文。而准智论可了简欤。
    寻云。智论释大品经。而智论说。既五十七日初说法（云云）知大品初转之言。可五十七日如何答问。捡大品经一部所说。全无当间所引之文。章主解释。似无所见如何答。此事不局今家所判。慈恩大师玄赞第一法苑林第一。引菩提流支之说。又道逻师甫正记亦同此说。故知。大品经中有异本欤。或在现本欤。

七日

    一。无量一生补处菩萨（文）此无量一生补处菩萨。同时皆住都率天欤答。尔也难云。弥勒可言补处。如何余称补处耶答。当段云无量一生补处菩萨况玄赞要集云。问。都率天中一生补处菩萨有多少。答。有教有五百菩萨。正量部说一千菩萨在彼天中。传化作佛皆是一生补处但于难者。智论第十七曰。除弥勒菩萨外余菩萨众。虽非此方补处。于十方补处故多。补处于理何妨（文）。
    一。补处菩萨一时成佛于一世界二佛并出欤答。尔也难云。地持论第三云。无量世界有无量佛。无一世界二佛俱出何以故。菩萨长夜作如是愿。如是方便。我当于一无佛法处演说正法调伏众生○大愿果成。又一如来能于三千大千刹土。悉能施作一切佛事。第二佛出无所利益如何答。梵网经等意。一大千界有百亿国。每一国有一佛出世（云云）但于地持论说者。是随转理门之说。即是萨婆多部之所计也。非谓大乘意亦可尔欤。
    一。二小乘者如弥沙寒律说弥沙寒律者。五部律中何耶答。五分律也难云。探玄记第二云。依五分律八七日如何答。折云。弥沙塞。此云不著有无观。经云。不作地相水火风相虚空识相名弥沙塞律法。即五分律也五分律第十五卷受戒法中有此等文。以繁广故取要引之。释迦菩萨至菩提树下成等正觉已。即起此处到郁鞞罗聚落。有林树下初夜顺逆观十二因缘。尔时世尊。身有风患。摩修罗山神取呵梨勒果奉佛。佛受食之。风患即除。于此树下七日受解脱乐（章云佛初成道等者是）过七日已游行人间时。五百价客。其中有二大人。谓离谓与彼利也。即有树神。劝此二人。以蜜和□令供养佛。时四天王。同时奉钵。佛以此钵受彼□蜜。为二大人授二归。未有僧。佛亦咒愿有二行偈。示教利喜（是第二七日也）○从三昧起。到阿预波罗尼□类树。其中路受女人酪。即授二归。食已于尼□类树下七日入定（是第七日也）从定起作是念。我所得法甚深微妙。智者所知非愚所及（云云）尔时梵王。来诣佛所三请殷勤。第三请时。如来受之。佛观世间最初应度。郁头何蓝空中告。终欲度五人。诣鹿野苑陈如见谛善来得戒。五人悉得应果（已上取意）此第二七日。为提谓波离授二归。作咒愿故。今章欲明与一乘同时之义。独指此时略说欤。但于难者。探玄记指梵王三请之广说时故云八七日欤。
    问若欲取同时义独旨第二七日者。彼在郁鞞罗聚落。今何云鹿野苑耶答。实如来难。但今约终举之。据天转法轮处明异处之相有何过耶。

八日

    一。又普曜经云第二七日○当得作佛等（文）今引普曜经者。为显小乘经同时说欤。若又云此经所说虽通三乘故。为显三乘同时说欤。若又云有义亦摄人天等故。为显人天乘同时说引之欤答。依普曜经显小乘同时说之时。彼经所说说授记作佛旨之故。似非小乘经。付说授记作佛经文。可通三乘经之义释之。次有义剩小乘中摄人天乘教。说与一乘同时之义也文正意。为显小乘经同时说引之可心得也难云。今文意。引弥沙塞律明小乘同时义毕云。故知。小乘亦与一乘同时说也。明知上文限显小乘同时义欤。次引普曜经意云亦摄人天等法亦与一乘同时说也。文正意。显人天乘同时义也如何答。今引普曜经意。虽显小乘同时义。此经所说亦通三乘。亦如有义所立者。通人天乘教也其故探玄记云。为五百价人说四谛法轮（取意云云）知是以小乘为本云事。若然者。如经说相者。亦小乘同时说也云。若云授记作佛故云大乘同时若可云人天乘教同时义也但于难者。既云当得作佛。又释虽通三乘等教故。更不限人天乘同时义也一。佛与授记当得作佛当得作佛之名号曰蜜成欤答。尔也难云。钞云。皆同一号名曰齐成。又法苑第一云。当得作佛名曰齐成（文）诸师一同之所引也。何独改密成耶答。折薪引普曜经云。时五百人。因献佛□蜜。四王捧钵盛蜜□。如来咒毕已即食。食已即为授记言。以是德本。于将来世。诸贾客等当得作佛名曰蜜成但于难者。凡酬因感果。如影随形。既由施□蜜之德本。所授之佛号名曰蜜成。尤有其便。若是齐成者。有何谓耶。钞释者折薪云。演义引云齐成。齐字恐误法苑解释。准之可知也。
    一。此经所说虽通三乘等教总指普曜经所说判为三乘教欤。为当别指今一段所说成道第二七日所有化仪通三乘耶答。别指今一段所说正是第二七日化仪也难云。凡为贾人唯授成佛之记别。不说得二乘果。明知。唯大乘益不通三乘之益如何答。普曜经是后时说故。但是遥明昔成道第二七日所有化仪。更非直指彼普曜经也。但于贾人得益唯是大乘不通声闻等云难者。实虽普曜不说之。提谓经中即是此事。虽经是别典。而人事是一故。准彼经指普曜中所说之事云通三乘也。

九日

    一。或三七日后说如法花经说妙经意。三七日思惟之后。即说小乘法欤。为当通三乘欤答。说小乘法也难云。正检章前后文。上明同时异处中。三乘小乘各别引结释之。今明异时异处之时。总引诸经论。次下但云当知三乘小乘教并非第二七日说。明知。不局小乘。兼通三乘云事。何况见妙经文。明诸佛道同仪式。并皆先小后大。先三后一之旨云。我始坐道场观树亦经行。于三七日中。思惟如是事。我所得智惠微妙最第一。众生诸根钝着乐痴所盲。如斯之等类。云何而可度○寻念过去佛所行方便力。我今所得道。亦应说三乘○思惟是事已。即趣波罗奈。诸法寂灭相。不可以言宣。以方便力故。为五比丘说。是名转法轮。便有涅槃音法僧差别名（文）又诸佛慰喻中云。我等亦皆得最妙第一法。为诸众生类分别说三乘（文）准此三七日思惟之后。通可说三乘云事答。三七日思惟毕。即趣波罗奈。为五比丘说法。岂非阿含等小乘经耶（文）。但于难者。思惟之时虽通三乘。正趣波罗奈。即先说小乘也。然今不不直说一乘。而开方便门。其方便门可通三乘故。云亦应说三乘等。虽然非谓波罗奈即说三乘也。
    问。经云亦应说三乘者。指小乘中三乘欤。又今妙经意。何以遮三七后即说大乘三乘耶。准密迹等经。尤可有此事故如何答。经云。三乘者。非唯小教中三乘广可指大教中三乘也。
    一。或六七日后说如四分律（文）四分律意。最初说法之义云何定之耶答。六七日后说之也难云。见四分律文。虽第六七日后梵王请法。而佛不即说法。因此劝请始观所应度者。经重重观机后往鹿苑。又虽往鹿苑。争可率尔说法。必先方便诱引。可经数日者也。例如多论云。佛与五人安居。一时或三人乞分二人听法明知。彼论所说。渐次诱引至八月八日。方始说法以度五人云事答。当段云或六七日后说如四分律但于难者。如四分律云。第六七日入定受乐。从三昧起其后观机。往鹿野苑度五比丘也。故今章主得此意引用之也。
    一。及萨婆多论说六七日说法欤答。尔也难云。见彼论说相。七七日间唯入三昧。观见机宜未转法轮。明知。七七日后方说法云事答。当段但于难者。不限当段之释法花第一云。然律及萨婆多传云。过六七日梵天来请。方乃说法嘉祥法花义疏第四云。律中及萨婆多传。过六七四十二日方说诸师一同之定判。必有所以欤。
    问。意恩嘉祥并云萨婆多传者。应是非萨婆多论故。行事抄上一（十门中第十门）举应引用之正经中云。萨婆多论（并传已上）会正记第二云。注并传者。准旧解云。即关西江东师资传。梁僧祐撰凡五卷。故下云萨婆多师资传是也若是今亦指此传欤。
十日

    一。或七七日乃说如兴起行经说（文）七七说指兴起行经欤答。尔也难云。折薪记云。或七七如兴起行经者。尝读此经即无此说。后读出曜方见此文故。出曜第八云。佛受二贾客食咒愿已食。时世尊七七四十九日。默然不说等如何答。当段但于难者。现流布本无此文。有梵本欤。又有异本欤（御所览本有）。
    天台妙乐大师如法被引。
    大疏兴显行经（云云）又刊定记二云。兴显行经七七日（云云）。
    一。或八七日乃说如十诵律说八七日说十诵律说欤答。尔也难云。余处五分律引八七日证。何引十诵耶答。当段但于难者。十诵五分。共有此说故。各各引一说也。
    一。或一年不说法（文）十二游经第二年说法义欤答。尔也难云。当段云经十二年方度五人（文）第二年说法不见。十二年后说如何答。折薪云。十二游经云。佛以二十九出家。三十五得道。四月八日至八月十五日坐树下为一年（即一季不说法）二年于鹿野园中。为阿若□邻说法○五年○舍利弗便得须陀洹。欢喜即还为目连说。亦得初果六年须达与只陀建佛精舍。作十二佛图寺七十二讲堂三千六百间屋五楼阁○十二年还王城中○为父王及释迦种说法○释曰。据此经。初一年不说法从第二年至十二年说法度人。今文云十二年方度五人者。恐十字是第字。合云第二年方度五人此意一年不说法云。实十二月非为一年。一年一夏为一年也。又云。或先德意。十二月十二年（云云）尔十二年经说法间总也。上一年不说法云故。第二年五人度云也。但于难者。十二年说法间。初五人度第二年说法也折薪意十字误也。可第字（云云）。

十一日

    一。有人解云。五十七日一年不说法同欤答。尔也难云。十二游经自四月八日至七月十五日。以一夏为一年尔者以夏为一年。何五十个七日同耶。依之折薪云。十二游经四月八日至七月十五日为一年者。乃僧□年。非岁时之年。古人错会岁时之年。则进退皆失。何者四月八日至七月十五日。正有九十八日故。进非五十个七日。退非五十七日。而章引彼会释似失捡对。而大疏虽云亦失辨对。今对经文显然易见先德进退之难破。尤有其谓欤如何答。当段但于难者。一夏中后。不可取第二年故。二年三年乃至十二年。皆普通年说也。但佛树下成道仪式说一夏为一年也。总非指年说也（云云）。
    一。以此等教当知三乘小乘教等（文）自下总结也。尔者唯结第二时处俱异欤答。双结二门也。自初至或前后故者。别结第二时处俱异门也。次是一乘法下。双结同时异处异时异处之两门也难云。次上所引妙经四分等。并唯明成道最初说小乘云事。何通云三乘耶答。当段云以此等教当知三乘小乘教并非第二七日说等（文）但于难者。上总引六教。未必别标三乘小乘。多分最初说小乘之证文也。但其中或大乘教说小乘事。如法花等。或小乘教说小乘事。或亦可有大乘经说大乘事。随机异闻法应尔故。今通结云以此等教。当知三乘等也元和二年三月十一日为春季谈义任古抄不审书集讫不可有定量后学可被纠其谬矣。

权大僧都实英（露命六十四）
五教章上卷不审六



二日  决择前后意第七

    一。决择前后意（文）上章教起前后前后今章前后同欤相替欤答。可相替也难云。今章前后上章前后更不可有差别。今章本意。上章前后决择论之替目计也。前后义更无不同也如何答。今章前后者。是一代前后也。上章教起前后前后者。最初顿说前说后说论也。是故前后义各别。但于难者。自元两义也。伴一义故非相违。
    寻云。上章一乘三乘前后差别如何答。上章心一乘是唯前无后义也。三乘是亦前亦后义也犹寻云。三乘亦前亦后者。诸经相望一代通互亦前亦后义在之欤答。不尔。三乘第二七日所说。是亦前义也。第二七日以后所说三乘。是亦后义也。诸经相望互非作前后也。
    一。如诸小乘诸部执不信大乘者是也（文）举二十部小乘欤答。尔也难云。今明如来在世一代之化仪始终闻小之义也。如何出灭后诸部异执证之耶答。当段但于难者。如来灭后小乘异执纷纷。更不信大乘义举在世始终闻小义显也。既置如字可思之。
    一。三或有众生○堪入终教即便定者（文）举终教根机欤答。尔也难云。第三时三乘教也。五性各别教也。何云终教根机耶答。当段云堪入终教（文）但于难者。不空方终教也。非相违。
    疑云。纵不空方终教义当是闻机皆三乘各别执者也。何始教进入终教根机所深密第三时终教根机耶答。纵三乘各别执不空可当终教也。况又此不空闻菩萨中不空义。三品各别方都不取。一向不空义信类。终教根机云事何失耶。

三日

    一。初三十二菩萨及文殊等（文）文殊不二三十二菩萨外欤答。三十二内也难云。当段云三十二菩萨及文殊等置及字三十二外云事分明也如何答。捡维摩经文。始自法自在菩萨。终至乐实菩萨三十一菩萨也。合文殊三十二也。但于难者。总三十二内别又及文殊云事。文殊不二法菩萨不二法门中最上故。又此超绝文殊举也。尔者只总别二举也。是常义也。有学者云。三十二外也。诚人体云时。三十二文殊除其数不足。然诸菩萨中。一人菩萨二段不二说故。法一以人三十二云也一。六或有众生等今此十门。依浅深次第欤答。尔也难云。第六又还云三乘非成浅耶答。第一至第五者。是浅深次第也。又第六至第十者。是又浅深次第也。若初始终闻小第六始终闻三对第一浅。第六是深也。是故十门皆浅深次第也。但于难者。浅深有二重不同故非相违。
    一。即说三乘教法通始终顿三教欤。局始教欤答。通始终顿三教也难云。始终顿三教者。为三机各别说之。各受一教互不知余。然如今释。可有三机同见佛从初双说三教之机（见）如何答。今十门中。第一始终闻小。是小乘定性也。第九第十两门。始终闻一。是一乘定性也。今此第六门。始终闻三。亦三乘定性也。于中或可有始终闻始教之机。或可有始终闻终教之机。顿教亦尔。以此三类同是三乘教故。合为一门。何必可难有见佛双说三教之机耶。其余六门。并约此世根不定者。如文可知。但于难者。今释始终闻三机出故。不知一乘分也。
    一。如上密迹力十经及大品经始终闻三证文欤答。尔也难云。今此二经。只第二七日三乘说也。何涅槃三乘闻类证可云耶答。今既始终闻三证据御引用也。但于难者。成道初时花严也。彼既说三乘见。尔此机前一代悉三乘可见故。初举也。非相违。

四日

    一。五或有众生见佛从初得道乃至涅槃不说一字（文）今此不说一字义。顿教中意欤。通始终二教欤答。顿教中义也难云。钞三上云。有云。佛无色声。总有五义。一遮过显德。二真俗二谛。三传古非作。四悲愿所成。五本质影像○明非缄口名不说耳。余门可知要不可限顿教。传古非作等义。大乘已上何宗不可遮之。故随义可配属□答。当段云五或有众生于此世中顿悟机熟即便定者等始终闻顿机故。顿教义也。况钞三上云。若楞伽经兼出所以故。第三云○大惠白佛言。世尊如来应正等觉。何因说言不说是佛说。佛告大慧。我因二法故作是说。云何二法。谓缘自得法及本住法。是名二法等今此缘自得法及法住法者。是寂莫无言门建立也。然钞所引不说五义。不出缘自本住两门释故。二门既顿教故。知是五义共顿教意也。但于难者。少分不可遮通余教也。
    一。七或有众生○堪进同教一乘者此同教一乘者。根本正乘名一乘欤。方便乘上立一乘名欤答。根本正乘名一乘也难云。见当段文。自所得之三乘法。从一乘无尽教起。为彼一乘作方便故。此方便乘上立一乘名。更不见直指所入根本正乘名一乘欤如何答。当门一乘之体。晨旦先德。殆及异释欤。且义苑云。本末无碍门也。即见至阿含施设。谓初举照山王之极说。明非本无以垂末也。是故至如会三归一等。谓后显归大海之异流。明非末无以归本故。本末交映与夺相资。方为摄生之善巧矣此释尤符顺和本章意。既上云一乘无尽教等。次下云如花严经等。以此等义为当门一乘之体。明知。直指根本正乘。名为一乘也。但于难者。伴一义也。

五日

    一。如花严经同教中说者是（文）指末会摄比丘会欤。广指花严经中同教义欤答。广指花严经中同教说也难云。一义意限末会摄比丘会也。何广指花严经中同教义耶答。广指花严经中同教说也。其故当段云皆之一乘无尽教起等者。当依本起末门。即今经佛日初出先照高山大机。乃至邪定众生等照等文。是文顺欤。今章云是故诸有所修皆回向一乘者。即指末会摄比丘会也。是即摄末归本义也。是故广依本起末摄末归本义通指可心得欤。但于难者。自元虽有二义。广指花严经中同教说义可为正义也。
    一。八或有众生于三乘法根不定故等今此第八门意。为别教一乘欤。同教门之所谈欤答。一义云。七同教八别教也难云。今明从三入一之旨。尤是同教门之所谈也。是以引证之时。如会三归一等孔目章云。同教者。经云。会三归一。故知。同也况宋本章云如法花经同教说者是岂为别教之证耶答。此事学者异义。不一准。且一义云。第七云进同教一乘。今第八云进入别教一乘。既各别标之。何强混乱耶。若是同教者。与第七门有何异耶。但于难者。一义云。七八两门俱是同教也。但由机有利钝。分为两门云。或一义云。七八两门。共是从三入一之一类机。全非利钝之二机也。但第七约能入之门。显从三入一之相故。云进同教一乘。第八约所入之法。显从三入一之相故。云进入别教一乘。是则就一类舍权入实之机。约能入门所入法分为两门。何为利钝之二机耶。例如第九第十约因门与果海分为两门（云云）如此异义虽非一准。且伴一义计也。
    一。如会三归一等上回三入一会三归一相替欤答。尔也难云。余处回三会三俱同教义取也。如何答。回三上第七出之。会三今第八出之。故又回三者。三权一实之义。会三者。三即一义也。可有差异也。但于难者。回三同教。会三别教云。回三乘边执改一乘正理入也。会云。三体。三即一会取处云也。余处会三归一同教云。机向也。其法。所因所别教云也。仍同教门下。别教义显也。今会三归一本末不异取别教方摄也。

六日

    一。九或有众生此具有普贤机者○于初时第二七日等今此普贤机者。唯以初时第二七日为自所闻之说时欤。更通一代五十年行布差别之时答。唯以初时第二七日为自所闻之说时也难云。见上来诸门之建立。各各诸机。并从初得道乃至涅槃。一代五十个年。悉见自所闻之说时。更不见说余法也。今普贤机所见例亦可尔。何必云并于初时等耶欤答。今章意。从初成道乃至涅槃。并于初时第二七日。悉令说尽之。明知。普贤机。唯以第二七日为自所闻根本法轮之说时。更□五十年长远之时云事。是以探玄记云。一乘本教要在初时第二七日。更无异说是故从初成道乃至入涅槃。并于初时第二七日海印定中自在说尽者。即此意也。但于难者。然上来诸门者。随逐机宜。施设末教方经五十年故。或前或后经历多时。随自根所堪见说时亦不定也。故知。说时总有三种。一常恒说时。遍前后际。二根本法轮说时。唯局初时。三逐机末教说时。遍通前后也。
    一。本来不见说三乘小乘等法直往□教之机。闻如来随宜之说教欤答。不闻也难云。上根必下根分兼知何不见等云耶答。当段云本来不见三乘小乘等法但于难者。先是自分前劣三乘等不见事云也。若他劣机感见分机见时。他分非不知也。约上能兼下之义争不见耶。但不谓实义故同不见也。
    一。此约普贤教分齐（文）普贤教者。能诠之声名句文名普贤教欤。又证入果海不可名普贤门欤答。非能诠之名句文名教也。又证入果海亦普贤门摄也难云。一乘义初因分名为普贤门。证果海名为十佛自境界。今亦但指见闻解行名普贤教分。何云三生并是普贤门摄耶。是以义苑释第十门云。前门约见闻解行二生。此约证入生故分二门之别。是以解行则见因门缘起。证入则睹果海难思此释尤符顺一乘义释者欤答。复古云。此约普贤教分等。普贤门中。若但约教证以分二分。则教分中有见闻解行。入证分齐为证分。孔目曰。此约教分说。又曰。此据证说。或开三分。所谓见闻分解行分入证分。或名三位。或名三生。孔目曰。当是圆教证分已去。又云。在圆教位中见闻处说。又曰。普贤解行分教义是也。三分并是普贤门摄。今文约教证二分为九十两门故。教分中见闻及解行处说也（文）十地品有说大义大。今至相大师改名教大义大。或名教分证分。故知。非能诠之名句文名教也。又证入果海。亦普贤门摄但于难者。复古意。第十门但是约缘形对果而非究竟自在果故。云普贤门摄也。不可有相违。

七日

    一。见闻及解行处见闻位一切佛法并于初时第二七日等云中可入耶答。尔也难云。解行生本如来说法闻机尤第二七日融前后际劫说尽法会可见见闻生多分灭后遗法像形等劣机也。何则见如来从初成道乃至涅槃一切佛法并于初时等云中入耶答。当段云见闻及解行处但于难者。一义云。见闻生云灭后也。然见闻位云事。广。其故善财童子解行生菩萨也。生云时解行。而十信犹见闻位分也。初住解行位故善财文殊知识值信位也。今彼信位指见闻位云也。非见闻生。彼善财又在世机故。则见如来云无失也（云云）。
    一。解行满已证入果海尔者约缘形对果欤。究竟自在果欤答。约缘形对果也难云。当段既云证入果海。又下云果海难思不可说不可说等。岂非究竟自在果耶答。复古云。十普贤入证分。此即一乘根性定权成此门。众生解行满足证入果海。则知。非是寂灭圆极自在果也。又云即见上诸教等者。当知此中果海。即是发心品。初发心时所得果耳。亦不思议品所显之果。此中说者。即显果海不可说也。此文云不可说不可说者。乃是具德难思出于数法耳。非言果分玄绝不可说。是故结云此□一乘入证分济处。既言就此处说显非果海明矣（文）但于难者。今此十门。并明如来随机授法之仪式故。今第十门。亦述所化众生因位穷满。证入果海即知见前九门化仪之行相故。约缘形对果也。
    一。即是圆明无尽果海今约三生成道分别欤答。尔也难云。三生成道非自宗正位（见）如何答。当段云见闻及解行处。或云解行满已证入果海（文）约三生成道云事分明也。但于难者。三生成道非自宗正位云。别义相也。其证果海外果分不可说无之也。

八日

    一。论云此法胜故在初时及胜处说今此胜处者。局他化天欤。通菩提场等欤答。可通菩提场等也难云。此法胜云十地法证位故。地前法胜也。胜处云他化自在天也。表所证真理非自作故。寄他化显也。何可通菩提场等耶答。十地论云在于初时及胜处说。初时既取□本经初始成正觉之文。胜处岂不苞含初会菩提场耶。何况论自释云此处宫殿等胜是名处胜（文）上云此处宫殿。唯举他化一处而云等者非内等。岂非等取其外菩提场等耶。故望一代经时处等校量也。若望七处八会。花严一经胜劣出来。但于难者。正虽他化天也。随义转用令通七处故非相违也。
    一。二者处异今经说处花藏世界欤答。尔也难云。经正明说处云佛在摩竭提国寂灭道场等此外七处八会。并在娑婆阎浮州内。今何云以花藏为说处云耶答。当段云二者处异谓此一乘要在莲华藏世界海中等又折云言要在花藏中众宝菩提树下者。以说此经时。花藏六种震动。又第十三重即此娑婆故也但于难者。上寂灭道场始成正觉之处。重转释时。其地金刚释故。知此寂灭道场。即花藏之中未刹也。无相违。
    一。即摄七处八会等（文）今经说处限欲界人中天上欤答。尔也难云。花严一乘佛教最上也。色界净居天等所何不说耶。李长者。第三禅可说等觉法立十处十会。经来不尽释如何答。今经说处。限欲界人中三处天上四处云事常途谈旨也。但于难者。上二界是难地非修行身故不在彼。修行之身。要是欲界他化最极。寄显法胜色界快乐胜。难受化故为难处。又净居天那含人生处故非机也。总说花严处皆胜处凡佛法在处欲界也。欲界中人间胜。人中南州殊道器。苦乐相杂故（云云）仍摩伽陀国寂灭道场始成正觉示给也。仍此处总本也。

九日

    一。是故不动道树遍升六天六天俱今经说处欤答。六天悉非说处也难云。当段云遍升六天等者是此义也答。六天中四王乐变化天。除故。六天悉非说处也。但于当段释者。言总意别也。
    一。具十八种圆满十八圆满净土者。在三界外欤。与三界不即不离欤答。界外土也难云。回向品疏释方所圆满云。一自受用周遍法界。于三界处不即不离今何判三界外耶答。当段云在三界外受用土中解释分明也。但于难者。依佛地经。十八圆满。唯约他受用说。难所举回向品疏释。释因圆满。约自他受用变化等三身释。亦是约今经宗非彼佛地经意故无相违也。
    一。此依三乘终教及一乘同教佛地经十八圆满净土者。通终教同教欤答。尔也难云。法花经中说即染归净之旨。渐同花严指菩提树下即为莲花藏界十佛境界故。名之同教。而佛地经在三界外受用土中（云云）既染净隔历。何为同教所说之即染归净义耶。尤限终教不可通同教也答。当段云此依三乘终教及一乘四教折云。此义通三乘一乘故。约二教以显终教可知。及一乘同教者。如下以佛地经化身具实报切德为即权归实故。属同教摄。彼约身此约土。既身是释迦令居化土。而经显十八圆满。即化土以显执土。即化显报故属同教摄也（文）但至在三界外受用土中之释者。且约终教释之。是经正意故。同教是义含故非相违。

十日

    一。谓此一乘经首唯列普贤等菩萨（文）花严经会座可有声闻众耶答。唯列菩萨难云。十地品云。其余乐小法者。闻是甚深难思议事。或生疑怪（云云）宁非有二乘众耶答。当段云谓此一乘经首唯列普贤等○大小二众等（文）解释分明也。但于十地品文者。章主玄第十释此事。云余处后时小众为余。非是会中有此小众。又是地前不定种性。不能一向修菩萨道故云乐小也（文）准此解释可会之欤。
    一。是故（乃至）佛等诸位在信等位中（文）以十信为位欤答。为位也难云。终教已上。以信不为位。何以十信为位耶答。当段但于难者。方便正位分时。十信十住方便行故不云位。然而不分方便正位。广名位时云位无失也。
    一。彼有三佛此有十佛（文）三乘教中可说十佛耶答。无十佛也难云。胜天王经说十佛如何答。当段云彼有三种此有十佛但于难者。准孔目第三卷。璎珞经十谛同教义。花严十谛别教义知三乘教中。纵虽有十佛十谛之名义。非无尽圆融圆教之义也。
十一日

    一。十者事异等（文）圆经中施设法门时。正以事相显法门施设欤。总无碍圆融事圆教事异三藏云事欤答。义势虽非一准。一义云。入法界中品本会中有三种现相。答海会之疑问也。是则受觉贤三藏口传。法业法师即释此三重也。又请佛陀三藏之口决。光统律师释此三种缘起。清凉引之释（云云）难云。如章现文者。随有舍林等皆是法门者。其舍林等。即是行即是位。或教或义故。云皆是法门者也。如彼诧事显法及诸法显义等。例准可知。然如配释者。毫光示益分中。众海顿证之行位。是谓或是行等。普贤开发之言教。是谓或教义等。即非谓舍林等事物。即是行位即亦教义。何指此等为事异耶。明知。此释全失章主意者也如何答。一义云。事异之言虽广。而别就法界品所说以明其事异。而本末二会意少别也。若约本会。则义苑云随有舍林等者。谓花香云林。即法界之法门。刹土众生本有十身之正体。所以逝多林重阁忽然广博。三种庄严园林重阁虚空也。以此三种之现相。答彼海会之疑问。岂非法门耶。故云皆是。或是行位者。令彼海会顿证法界故。或教义等者。普贤文殊。依此开发故。而不坏其事者。坏相而作非不思议故但于难者。伴一义也一义云。复古云。如善财随处遇贪嗔痴等。皆得法门。遇山入山法界。遇水入水法界等。皆即事即真也（文）一义云。折薪云。十者事异。即托事显法生解门。并诸法显义体之意也（文）托事门者。寻十玄义自可知之。显义体者。探玄记第一云。第五能诠教体者。通论教体。从浅至深略有十门○第三遍该诸法门者。谓一切诸法。悉为教体。此亦二种。一有为法。二无为法。以无不能令生开觉故。如下文花鬘宝地香树云阁法界法门无非佛事。如胜音菩萨及所坐莲花。即通人法教义行位因果理事。总能发生胜解行故。并为教体。准思可知一义云。事异者。一乘则此目前舍林等境。即是称性缘起事事圆融。即入无碍之事故。即此事相。正为理量无碍甚深观知之境故。云皆是法门等也。三乘不尔。即此舍林等差别事相。为遍计心所缘故。必照即空即如等时。方成观境故云尔也。未必别约托事显法等义门。只是总约事事无碍对辨三乘也。即末文通伏难。云若以神通不思议力等。是亦总就事事无碍。约德相业用简别三一不同。其意分明也。
    一。非是彼法自性如是（文）诸法自体云法自性欤答。尔也难云。法自性云法尔自然道理也。自然云外道自性谛云同也。外道自性谛云一切诸法皆冥性以为体。仍一云一自体。自性常住计也。今义同之也如何答。诸法自体法自性云也。一多广□□。大小融通事法尔自然道理□法自性如是三乘不知。只神通力等以暂现也。依之云非是彼法自性如是也。但于难者。佛法因缘德用如此法尔自然云也非谓有自体也。
春季谈义五教章上卷六个年仁令结愿讫元和三年三月十一日
总读师法印权大僧都实英蜟
五教章下卷不审一（心识章）



二日

    一。华严经中○义卷下（文）当章题名与上中题□□差别欤答。一义云。广略虽别。共不相违也。□□□上中二卷宗明一乘故。名一乘教分记。下卷广谈五教故。五教分济云也。何云广略不同耶。况前八门化仪化法不同法门皆约能诠教明之。今中下九十两门约所诠法义释五教不同也。加之判胜不。若随多上中二卷共□□□一乘教分记。尤可云胜。又卷文含□□故。又诸造书人最初为好故。或书初好终谬故也。如何答。指事云。上中卷云花严。谓花严经中也○广略虽别共不相违但于难者任一义斗也寻云。于一部释如此题名有不同事。他师释有其证据欤答。善导和尚观经疏题名。或云观经玄义分。□□观经定善义。或云观散经善义。□于一部之释如此不同也。今亦可准此例也寻云。上中云记。下卷云义。其意如何答。义记两字所以甚深以为义也。此所以甚深之义通义记两字。故上中云记。下卷云义。是同义。是以起信疏具云义记也。
    一。略举十门义差别故○差别非一（文）上下共□□□□□即云差别亦云非一欤答。尔也。难云。上云义差别者。五教所诠之义差别也。下云差别者。五义能诠之教差别也。非一者是指十门不同也。谓五教差别非唯一种。或约心识显五教差别。或约佛种性显五教差别等。举十门故云非一也。谓显差别非唯一门故知依此二义文点可异欤。或文点虽同而意不同欤。如何答□□□复古云差别者。所诠义中各有五门。□□□□□缘起一心具五义门。由此得知彼□□法五类不同。故云显彼非一意云。上下共指五教不同即云差别亦云非一也。但于难者。上约所诠义下约能诠教而皆通指五教也□□□□显彼能诠差别非一。余如别说（文）□□如此意显能诠差别事。如余孔目等说是五教为所诠义也（古章点如此）如何答。寻云。显彼能诠差别非一此文差别即等也。

三日

    一。第一心识差别者今心识者局第八识欤。将通八识欤答。虽学者异义。且任一义可通八识也。难云。见当段起尽。始教中云于阿赖耶但得一分生灭之义。终教中述于此阿赖耶得理事通融二分义。不释转识差别。何况既标所依心识。释异熟报识为诸法依。所依言尤可第八识。如何答。□□专依凭至相大师。而彼问答上卷中□□识差别。约始教广出三能变。加之当章引深密经建立心意识文知可通八识也。但于难者约本识一分具分之义专分二教之别斗也。何况若心识之言限第八者。小乘六识岂不漏标言耶。次所依言又可通八识也。五教共以心识为诸法之本也尚难云。当章下文。约法约机结束五□□意识时。唯就赖耶显五义差别。□一章上下未见一处而约七转释诸教差别之文何云通八识耶答。小乘但以六识为所依心。以义分心意识者。本由不知赖耶之实义故。约摄义从名门释其差别云尔。非谓于阿赖耶但得其名以为所依心识也。次于一章前后□无释转识之文云难者。小乘段但有六识等之解释。始教段引用深密经中云不见熏习。义苑折薪集成等同释能熏七转也。终教段引起信论不生不灭与生灭等文。彼疏释生灭之言广摄无明七识。岂谓无举转识之文哉所依心识通八识欤局第八欤事。文理分左右辄难决之。且任一义斗也。纂释委细也。可见之。
    一。如小乘论俱有六识（文）今此六识者。通指眼等六识欤。别指第六意识欤答。虽云六识但是一意识也难云。既云六识。岂体性唯一乎。况萨婆多宗谈色心诸法各有异体。乃至过去之法尚执有实体。况前□□独何无实体哉。若但以第六为体以前五为用者。全同大乘中诸识体一之义。就中起信论明五意中。说意识云。随事攀缘分别六尘名为意识亦名分离识同疏释云。名意识者。此论就一意识义故不别出五识。但说意识分别六尘。亦名分离者。分于六根别取六尘。故云分离也（文）圆觉略抄之□□全同今论判。岂是小乘之意哉□□□第四卷颂云。心意识体一长行释□□文有二师说。第二师云。故心意识三名所诠义虽有异而体是一（文）演义抄第八下云。唯识第五云。云何应知此第七识离眼等识有别自体。释曰。以小乘谓此俱是第六入过去故。故为此问（文）复古记用此抄意正释今章文。云。□说心意识名。体即第六。小论即毗昙俱舍也（文）是即始自四依论判至高祖并先德之解释。小乘教虽立六识。克论其实体。则但是第六识云事分明也。但于难者是非一欤差别与非一于义可有不同欤答。差别者五教不同云也。非一者今十门指释也。是故差别非一义即可不同欤。若尔者今文□如上点可读也问答□引折薪复古。可见之。
    一。余如别说指心识等之十门外法门欤。为当章之外指别书藉云余欤答。章之外指别书籍云余欤难云。余者。心识等之十门外法门也。若指别□□者。如余别说可云。不可云余如别说（文）。□□□□有□□余如别说（文）答。指事云。言□□别说者。指严法师问答等也。彼建五十要问答显一乘义故但于难者。余者心识等之十门外法门也。别说者指问答。婆娑杂心等论藏中。或约三世或约三科施设分心意识时。皆通六识事不及异论。总小乘中六识体一异各别也。萨婆多六识体别。成实六识体一也。虽然婆娑复次之中六识体一义有之欤。且约一异之通相一意识释欤。若一异别论之时随其部计可得意也寻云。如小乘论（文）今此小乘者。通二十部欤答。不通二十部也。依诸祖定判检小乘部计。全不一准。何必通以六识为所依耶。所谓犊子部以补特伽罗为染净因。萨婆多以未来藏为杂染清净所依等也。明知今以六识为所依之义。未必通二十部也。
    一。义分心意识心意识三广亘六识欤。限第六识欤答。亘六识上分之也难云。前五识上何有思量集起义耶。何况清凉大师释云。小乘谓未来名心乃至体即第六（云云）如何答。集起思量二义前五识中虽非如第六识明了对五识境思量其相。又集起业因等故。非无其义分也。故折薪三云。但有六识。于此六识义分心意识也但于难者。在未来集起于过去依止义故。亘六识可有心意识也。清凉释者。第六识其本故欤寻云。萨婆多意。未来名心等义如何答。萨婆多意。未来藏诸法起故。未来位有时名心也。过去名意者。意者所依义。过去所依心起也。所依者。过去谢灭被引现在法。生故。如云开导依。现在识者。现取境义欤寻云。过去名意者。意者限所依义欤。若有思量义者。于过去思量义如何答。依依止之义也。

四日

    一。如小论说小乘教意。于第七识名义俱得之义可有欤答。第七识名义不可得之也难云。既于第八识得其名。于第七识者。人我之根本故。小乘尤可得其名义也。故唯识第五云。又大乘经处处别说有第七识。○解脱经中亦别说有此第七识。如彼颂言。染污意恒时诸惑俱生灭。若解脱诸惑。非曾非当有。彼经自释此颂义言。有染污意。从无始来与四烦恼恒俱生灭等（文）述记五末云。论解脱经中至非曾非当有。述曰。此大小乘通许之经。○然四阿含不摄零落之经诸部皆有○其此颂文长行自解○此经大小共信。十八部共许如何答。当段云。但有六识明知第七识名义不可得之也。但于难者。述记以下即续云。诸部解别。上座部等许。即染第六诸惑许并生。别有细心。是第六意恒现行故○大众部等解。如常施食受乐。非谓一□□有名恒。○萨婆多等非四惑同时俱。此则前后有俱常施食等。今大乘云。即是我第七识（文）意云。大众部萨婆多等云。时时相续名恒时也。如例云常施食常受乐。未必谓常恒不断相续也。就中萨婆多执四惑不俱起故。约前后有俱也。总皆不许第七识也。灯第五委释。可见之。
    一。于阿赖耶识但得其名（文）有部意。四种赖耶以能执藏之贪爱为体欤。以所执藏之法为体欤答。以所执藏之法为体也。难云。述记释云。四种体是贪（云云）岂非以能执藏之贪爱为体耶。如何答。述记四本云。起爱所著之处必阿赖耶○四名如论。是贪总别三世境故。无性云。爱是总句。余三现在过去未来如其次第三世别说。□□恒时极希愿故申乐欣喜。是故总名阿赖耶也同述记云。彼部计云。执余蕴等。但是贪所著处即名阿赖故此等释以蕴等之所爱着之法体名阿赖耶也。如摄论唯识等也。但四体是贪者。且释能爱着体。非释阿赖耶之体欤寻云。小乘所得赖耶立识名欤答。不可名识。□论中于小乘阿赖耶出三义。五阴我见乐受相应贪也。不出识也问。若尔者。无性摄论等说阿赖耶耶识如何答。以大乘心云尔也问。爱阿赖耶等如何可训耶答。爱阿赖耶等可训欤。唯识论。是贪总别三世境故云。故知赖耶者境也寻云。爱乐欣喜能贪之心者。小乘意。于第六识上分之欤。互六识欤□爱乐欣喜者能贪心赖耶者所执着境也。
    寻云。贪总别之事乐欣喜现过未配所由如何答。就字训义有欤。
    一。如增一经说（文）增一阿含经说四种赖耶欤答。尔也难云。现流布经全无此文如何答。当段释分明也。但于难者。染摄论无性摄论四种阿赖耶证据指增一经故。章主依论说也。梵本有之欤尚难云。检增一经说。但贪爱心上所立爱乐欣喜四种赖耶也。何以彼经文小乘中说。阿赖耶识可云耶答。章主御意自元小乘中不说第八识故。云但得其名。第八执藏之义于三世之贪上立其名。即是爱乐欣喜阿赖耶也。小乘不得阿赖耶之实义故。才说其名终引大乘为方便也。

五日

    一。从业等种辨体而生（文）等者习气义有三有支熏习者。述记云。有谓三有。支者因义分义。即三有因生善恶趣差别因也。通前六识皆有此熏（文）但于难者。依业感当果有名有支故。且举有支欤。
    一。异熟报识异熟名付有义势。何义为正耶答。一义云。异类熟故云异熟也。因是善恶果是无记故以之可为正义也难云。于异熟无记因是善恶果是无记之理有疑。因果相顺之法。必可同性。何以善恶业种为因感无记果耶答。一义云。异熟者。异时熟故云异熟也难云。若尔者。等流果岂非异时熟耶。是以此义乱等流之过在之。一义云。异处熟故云异熟也难云。种今举有支习气（今业种子也。正依业感当果有名有支也）我执名言等欤答尔也难云。亲辨自果因缘正名言种也。又论文三熏习初名言熏习也。云道理云文便尤举名言可等余二熏习。何今释云从业等种辨体而生耶答。唯识论中。由诸业习气。二取习气俱。前异熟既尽。复生余异熟长行释此颂出四复次。一福等三业。二三熏习。三十二因缘。四二种生死也。四义共释业习气与二取习气。谓福等三业业习气。色心心所等种子二取习气。又十二因缘者惑业苦三道也。业习气。惑苦之种即二取习气也。次二种生死者。漏无漏二业为因即业习气。烦恼所知二障为缘即二取习气也。故四义共以业种名言种等为生死相续之因缘也。尔者从业等种辨体而生者。不可限三熏习。可通论四义也。判空依他耶。
    □□□□□有二门。相成就当于始门。理成□□□□□□□□□者。即第三时所建立之法□□□□□□□为始门。其上更云终门即空□□□□□□识及百法等之法相岂非直空□□□□□但于难者。付此依他无性有体空□□□□□□二寺诤也。若依他体不见□□□□□。自性等过也□□□□□今内外者。何物云内外耶。□□□□□□者如理智。于外者如量智也□□□□云。内即所熏故不见藏住。外即能熏故不见熏习。既内外俱不见故。无摄藏义。故不见阿赖耶。既无摄藏之种子则无能摄之果识。故不见阿赖耶识等（文）一义云。集成云。于内外若尔者。岂从人感人总报之类无异熟果（文）可云耶。乃至从初禅生初禅等。准之可心得之也。一义云。变异总报果生故云异熟也。难云。若尔者。一切种子生果之时无变异耶。诸法种果生事必变异生故。乱余果变异过在之。一义云。异类熟故云异熟也。因是善恶果是无记故也诸义中以之为正义也。述记二末云。言异熟者。或异时而熟。或变易而熟。或异类而熟。或异熟因所招名异熟果（文）但于难者。因是善恶果是无记是皆增上缘种子生方云异熟识也。自名言种生方等流果也。果因等无记故。是以述记二末云。此异熟因增上缘种寻云。尚因是善恶果是无记委意如何答。异熟无记心心所能生因缘种有二类。一亲因缘种。是即无记现行法所留自习气之性也。其性即无记。亲辨无记之果。二疏因缘种。即善恶业种也。业种得。业者造作之义也。是第六相应思心所造作善恶业熏自思种。此种子业势力强胜故。能有助他无记劣种之力。彼羸劣无记法亲因缘种子其力羸劣故无自生现行之力。故蒙彼业种势力生自无记现行故。此无记现行正亲因缘种虽无记种子。力劣故隐不论。谈胜助缘业种名无记果能生因。故名因是善恶果是无记之法。虽然实能生种子是自无记习气种子也。
    一。异熟报识为诸法依（文）始教大乘意。以生灭一分异熟报识为诸法所依欤答。尔也难云。今此异熟报识者。自七转之业种生其体但得生灭一分。若尔者。何以彼异熟识可云为诸法所依耶。是□终教已上教心取彼异熟报识不为所依（见）如何答。当段云。异熟报识为诸法依（文）但于难者。□□□□□法所依有二种依。即持种依迷□□□□□即无真如随缘真妄依持之义故。□□□异熟识之中立诸法所依。性相二宗心别也。何以随缘义可难之耶非相违也问。付第八识有阿赖耶阿陀那等之诸名。何故举异熟为诸法依耶答。阿赖耶名不通八地已上二乘无学等位。异熟名通菩萨金刚心二乘无余以前。阿陀那名通具缚乃至佛果。故取中举异熟名也。又异熟者。第八识果相故。对上辨体而生也。

六日

    一。方便渐渐引向真理（文）今此真理者。指终教之真理欤。始教空理欤答。终教之真理也难云。既云熏等悉皆即空。悉皆即空之言岂非指始教之空理耶。加之次下引经文结释之云不令如言而取故会归真也。无诤会八识之事相归始教之真理是以复古记中。此约初教故云渐渐引向真理（乃至）但云悉皆即空（文）如何答。章文既方便渐渐引向真理知八识法相说即空事。为引入终教真理也。若只于始教内直会事归理。何可有渐渐之义耶。故义苑记释下故说熏等悉皆即空云。密符真性者。定知是终教真性也（云云）又折薪记释下结文云。解云下正令彼舍执而玄通之。此令相宗趣后。不是朋于空宗。○由八识无性归真。是趣后教真实义（文）既云不是朋于空宗。又云是趣后教真实义。明知令趣向终教真理也。但于难者。章文云悉皆即空。会归真也者。此等解释自本于始教内八识之事相即空之义释也。如此即空释事。为引入终教之真理故。渐渐引向等释给也。先德又释述此意欤犹难云。引深密经成立熏等即空义。是经岂非当教诚文耶。其上引此文毕。不令如言而取故会归真也知今诸释趣当教中会真理之义成立也。是以孔目中于始教内相成就理成就二义释。今理成就者。是当教终门也。今熏等即空义岂非此等义耶答。引向真理言。上渐渐言以照之。遥指终教义欤。但今所引深密经文有二意。若依显相。熏等即空义说。是当教终门建立也。孔目中理成就云。就显相熏等即空义释云也。若如来秘密意趣约探云之者。说熏等即空本意。远终教甚深真理说之也。是故若约意趣者。不可关当教之分。今章方便渐渐说者。约如来秘密善巧者。远超越当教之分故。渐渐等说也。就显相说熏等即空义者。当教之内终门也。理成就者。依此门所论也。但理成就云约如来密义说之者。以终教真理所归所成就真理可云也。
    一义云。今总标云引向真理者。双含始教空理及终教真理。次下结文云会归真者。别指始教真空。故光显抄上卷云。宗家立四宗时。般若已居第二。空小乘有。深密亦在第三建立依他法相。若深密不说真空者。何引向终教不空真空理耶。是故章云。方便渐渐引向真理故。说熏等悉皆即空（云云）所言真理者。即含深密所说真空终教不空法门也。不令如言而取故。会归真也之结句指当经空理。方便渐渐引向真理之标文欲及终教不空妙义等（文）。
    一。故说熏等悉皆即空今熏等即空者。与深密第二时般若经所说之即空同欤异欤答。可不同也难云。凡依他即空者。即三无性中生无性之义也。唯识论第九云。依次依他立生无性。此如幻事诧众缘生无。如妄执纵说无性非性全无既唯无妄执之实法非谓众缘所生之依他性全无（文）。明知但空所执不空依他。是即深密第二时所说之空外至第三时更空依他不可云也。今何云熏等即空。即外者。主山曰。内身根识外境六尘等何如理如量云内外耶答。一义云。指事云。于如理智所观真如境内境○此说不安。违上释故（文）但于难者伴一义也。

七日

    一。不见阿赖耶等不见等处可通如理如量之二智境界欤答。梁论意可通也难云。解深密经意。以法住智之所建立非秘密不通如量智之境答。梁论云。诸佛如来如理如量。由此义记诸菩萨能通达意识心秘密义但于难者。如量智有缘事缘理之二能。故知梁论约缘理深密约缘事故非相违。
    一。不见阿陀那识深密经所引阿陀那识者八识中何耶答。第八识也难云。梁论第一云。不见本识及阿陀那识佛性论第三云。如无上依经中说。阿难。于无生无灭法中心意及识决定不生故。释曰。心者即六识心。意者阿陀那识。识者阿梨耶识。于此三中不得生故。此中若无三识。则无分别（文）真谛三藏意。第七末那名阿陀那欤。故或云本识及阿陀那或云意者阿陀那。仍嘉祥宝窟下云。摄论第七识名阿陀那。此云无解识（文）准此等经论并人师解释。第七识名阿陀那非第八云事分明也。如何答。大疏云。阿陀那者此云执持。执持种子及色根。此名通一切位花严深密摄论唯识等之诸经论并云阿陀那是第八识也。但于难者。如此异说非一准。今任常途之所说斗也。
   一。建立一切心意识秘密善巧（文）秘密者。不了密意之义欤。甚深秘密义欤答。甚深秘密之义也难云。深密瑜伽等心。以八识三性之建立为第三时了义之说。以毕竟皆空之义为第二时三无性门未了之教事。相宗一家定判也。是以唯识论中。述因果同时恒转如流之义子。叹谓此正理深妙离言。解深密经文。长行说不见之义重颂述阿陀那识甚深细一切种子如暴流。以八识种种现因果相依之建立甚深正理定。何以业等熏习定不了。皆空义可叹甚深秘密耶答。正深密瑜伽等中以外不见之义或名胜义善巧菩萨。或云秘密善巧菩萨。云真菩萨。若所解之义不了者。能觉菩萨何胜义真实菩萨耶。加之瑜伽论中。异熟生灭等义为愚痴无智说（云云）愚智无智之所解岂甚深耶。但于难者。深密等中建立诸法有二义边。一异熟生灭等义俗谛门建立。引回心二乘为令知八识五熏之因果也。瑜伽论愚智无智者。二乘等也。二摄相归性胜义真实门。因果能所熏等皆即空离言也。此则燕萨证智境界也。故云胜义菩萨等。以此即空无性真俗相依之建立故。说建立心意识秘密善巧也。又经论中深妙甚深等者。叹此真俗相依之八识。全非异熟生灭之分。故经文秘密善巧者。无诤甚深秘密之义也。但章之结释文。生灭等相皆是密意者。指异熟因果即云不了密意也。不可混乱。

八日

    一。论云不生不灭与生灭今生灭者。通三细六粗欤。限七转识欤答。广通三细六粗也难云。起信义记中。依楞伽经生灭者七转识也释不取三细如何答。以生不生和合名阿梨耶。三细既赖耶三分也。尔者生灭者专可取三细也。但于难者。起信疏释。先初约根本三细生灭释不一不异之义了。依楞伽经以七识染法为生灭等已下。就粗显之七转识释不一不异之义。是则七转熏如来藏成三细梨耶。故七转亦不离阿赖耶之义释也一义云。举粗分七识摄最细无是也私云。建立义门之时。三细六粗次第生起。若克体之时。七识生灭即梨耶生灭也。七识生灭与真如不生灭和合为梨耶体。若离二分无梨耶自体也。但起信论义门建立之时。生灭分粗细。细为根本无明粗为七识合粗细。为生灭一分也。楞伽经不分生灭粗细故。唯立七识不云根本无明。然而彼经根本无明分七识之中不别开之可心得也。差别之时楞伽经中以七识为相生灭。以无明为流住生灭也。自本终教心八识一也。七转识即本识差别功能更无别自体。故自根本无明至枝末七识。皆取为本识生灭。十重唯识中以末归本门云。谓七转识皆是本识差别。功能无别体故故知所有生灭皆本识生灭也。即本识以二分为体也。
    一。以许真如随熏和合成此本识终教大乘心可有真如受熏之义欤答。尔也难云。唯识论中。能熏所熏各有四义。其所熏第三能识第一正遮真如熏习之义。纵虽终教。能所熏云何可成耶答。当段云。以许真如随熏等但于难者。自元法相宗拣真如受熏之义。今法性宗亦七识等为能熏以八识为所熏。其第八中以如来藏随缘成立含有生灭不生灭义故。熏第八即熏真如故无相违。
    一。不同前教业等生故终教大乘意。可许从业等种辨生异熟报识之义欤答。可许之也难云。当段云以许真如随熏和合成此本识等。终教但明真妄和合辨体而生。不可许业等所生之义若终教亦许此义者。何云不同前教耶。又始终二教差异如何答。起信别记云。问。如瑜伽论等说。阿赖耶识是异熟识一向生灭。何以故此论乃说此识俱含二义。答。各有所述。不相违背。何者此微细心略有二义。若其为业烦恼所感义边辨无令有。一向生灭。若论根本无明所动义边。熏静令动。动静一体。彼新论等依深密经为除是一是常之见约业烦恼所感义门故。说此识一向生灭心心数法差别而转。今此论者依楞伽经为治真俗别体之执就其无明所动义门故。说不生灭与生灭和合不异。然此无明所动之相亦即为彼业惑所感故。二意虽异识体无二也此释分明也。但于难者。起信论所说无明熏习有根本枝末二种熏习。以深有兼识之能故。起信双明二义。以识不兼深故。瑜伽等唯明为业烦恼所感义边。即当枝末无明熏习之一义也。起信约终教瑜伽约始教也。意云。不同前教业等生故者。相传义终教意依业等种赖耶生义非遮也。然而不同者。今如来藏随缘义通。始教但业等种所生局。故以通局云不同也。

九日

    一。为无始恶习所熏名为识藏无始恶习者。根本无明欤答。尔也难云。复古云。如来藏即所熏也。恶习能熏七转识也如何答。义苑云。无始恶习所熏者。根本无明也但于难者。义苑释可依用也。自根本无明始无染法故。无始之言相叶也。
    一。又云如来藏受苦乐与因俱若生若灭今此因者。根本无明欤。枝末无明欤答。因者。转识无明。是执妄无明也难云。本识能生无明是迷真无明也。此根本无明真如和合非一非异名本识。枝末不可为本识之能生因。若尔者与因俱若生若灭云因。何云七识无明耶答。根本无明真如和合成本识。然此位唯一迷真微细生灭。更不论三界趣生别故。微细生灭位受三界苦报。直受果义无之。是则习熏无明本识相应义也。然依转识资熏无明力。随善恶资熏或感人天苦报。中感地狱饿鬼等苦果也。如此于三界若生若灭报感事依执妄无明力也。依此道理今章与因俱苦生苦灭云因者。即七识无明为因也。直非成本识能生因。只本识微细果报上加资熏力彼资熏为能生感三界果报也。但于难者。自元引证文意趣各别故非相违。
    一。约终教释为第一义真心也（文）三界虚妄唯一心转者。十地论主意。第一义真心如理虚融平等不二故云一心欤。真妄和合染净不二故名一心欤答。第一义真心名不二也难云。正见论文大有二段。初推末归本门云。一切三界唯心转故若偏依此门。既推末归本故且可云真心。但依第二本末依持门者。即云此是二谛差别等。明知真妄和合染净不二故名一心章主何偏判云真心耶答。当段云。释为第一义真心也但于难者。虽二门异。而同以第一义真心为能作。故强不可为相违。

十日

      一。又如达摩经颂达摩经者指一部经欤。通指大乘经欤答。通可指诸大乘经也难云。唯识述记第一列论所依之六经云。爰引六经。所谓花严·深密·如来出现功德庄严·阿毗达摩·楞伽·密严既是六经之随一。何通可指诸大乘经耶答。演义钞八下云。摄论第二云。初且说所知依。即阿赖耶。世尊。何处说阿赖耶识名阿赖耶。谓薄伽梵于阿那达摩大乘经中说。释曰。此乃通指大乘经为对法经耳但于难者。一义云。虽阿毗达摩经指一经。今所说道理广通诸大乘经故。通指大乘经心得置无相违也尚难云。了义灯中释摄论事。阿毗达摩经摄大乘品释论云事尔者别有一经名阿毗达摩经可云耶答。
    一。及第九地说第九地说十心欤答。尔也难云。折薪云。然说十虽表无尽。但是一心差别十相非是十种心。次明一心十德。始是一心十相之义且如晋经十地品中。二地有十种直心。三地有十种深心。五地有十种心平等心。恐九字误尔今章欲显圆教心识无尽相即之义。广指圆经说十心之文中。初离世间品者。是说缘虑心体分为十种之旨后性起品者。虽于心体不分十种。而但明一心具十法也。然其中间所指第九地说者。案文相起尽。须如离世间品所说体性各别之十心也。但彼地中说一心十相未见心体分十种之文。然第二地三地等正有说十心之文。故知九字误也尚意云。第九地所说。但是一心十相者。彼十心中初庄饰世心者。通举八识。第二速转已下转释是心上行相等。非是心体各别故云尔也。故探玄记第十四云。初言庄饰世心者。以八识心能庄世也。故知只是一心上差别十相非是十种心也答。当段云。及第九地说何况五十要问答上云。又说十心欲显无尽。故如第九地说（文）列祖一同之定判也。何云九字误耶。但于难者。先德释者。用否可随宜也。
    一。若约同教即摄前诸教所明心识（文）尔者同教中可摄别教欤答。一义云。摄前四教不摄第五。以同教是能摄故也难云。一义云。通摄第五同教（云云）准注同教问答。若依易简记立三种同教中。是名法界本末融会同。若依会解记立四种同教中。名全收诸教同者是也。故会解记第八云。同教名义总有四说。一若教章中谓同教一乘者。要一乘三乘和合不异。若唯三乘名三乘教。唯一乘即别教。具三一名同教也今第五圆教中。前释别教后释同教中。云摄前诸教等故。通摄第五圆教也。如何答。一义云。唯摄前四教不摄第五。以圆教是能摄故。即当段上标摄前诸教等下征释所以云。是此方便故等前诸教者。以并是此第五同教之方便故。从此圆教而治故。既云是此方便从此而流。岂非指第五圆教云此耶。尔者上云摄前诸教。定知偏但摄前四教也。但于难者。伴一义也。一义云。今同别二教者。于圆教中分之故。是此从此言总圆教云此也。是故今圆教前云顿教已下诸教指也。同教别教非云前也（云云）。

十一日

    一。由此甚深缘起一心今甚深缘起者。上法界缘起欤答。尔也难云。折薪云。此五义门同一缘起故曰缘起。一心具五义门。以一心要具五义摄机亦足。即阙一义则摄机不足。故同一缘起此记意约所具五义同一缘起故。能具之心名甚深缘起一心也。章下总结文云。五义相融唯一心转也（文）明知今总标云甚深缘起者。是亦五义相融同一缘起也。如何答。义苑云。称性大缘起心融万有故。五义以齐彰。逐机宜而别化意云。总该万有之一心称性融通故云甚深缘起一心也。既融万有故具五义。随机摄化（为言）复古云。即缘起理实一法界心也（文）意亦同之。是即上云性海圆明法界缘起者是也。若以五义为缘起义。甚深缘起义即狭若以法界缘起甚深缘起心得即广博也。以此义可为正义也。但于难者。约一义也。
    一。一摄义从名门（文）摄第八义阿赖耶等名从第六识谈云事欤答。尔也难云。小乘意。以六识三毒为所依心识。以四种阿赖耶为所依心识事不谈之。何释所依心识体云摄义从名门耶答。小乘总不知赖耶义故。以名为所依心识也。依之上于阿赖耶识但得其名（文）但于难者。小乘为所依事。望大乘已去义。以四种赖耶为小乘心识云也。若依小乘当教分者。以六识三毒为所依故。当教意以赖耶为所依心识义不知。实云之者。为所依也。当教意不知故。谈赖耶名斗也。譬愚法小乘实第七识惑断不知故如思不断也。

右一册破损之间加修复者也
宝历八年五月十五日
上生院晋怀
五教章下卷不审二（种性章）



二日

    一。第二明种性差别者（文）指佛乘种性欤。广明三乘大乘种性欤答。标章云。二明佛种性难云。今见章文。小乘教段广明六种性。始教中具成立五性不同。何偏局佛乘哉。况自下诸章中广明三乘行位时分。又述三乘断惑等不同。明知今云种性广可通诸乘种性也答。初总列中云二明佛种性。全不可通余乘种性（见）是以当章下文偏约佛性显诸教差别。所谓终教段云若小乘中但佛一人有佛性○始教中说多人有性○终教一切众生皆当作佛（文）何况问云何种性约就诸教差别不同。即答之时立约法约机二门。偏约佛性释之。若广通诸乘种性者。何故小乘云随执非有哉。以彼小乘正有六种建立故。不可云一切皆无唯除一人。又云随事亏盈如始教说。其亦不可尔。如前心识章。此亦有异义。且一义云。当章就佛乘简别五教差别。凡当卷十门不出理行果三法。谓初二门是理法。次五门是行法。后三六是果法也。其理法者。千圣不易之大道。五乘同归之实理也。故今就其理法以论诸教权实得失。若实不得则言非有。故名随执非有门。若实末穷则有亏盈。故立随事亏盈门。但此等皆由结缘异暂趣异路。故下诸章为彼一往假说行时分等。然无有一人永留自乘涅槃。逐回心向大必当证三身之满果故。第七立二乘回心门者正此意也。良由天真法理都无二途故得尔也。是即当卷十门建立之意也。此义许尔者。今章所明种性唯论佛乘者亦何疑哉。但于小乘段列释六种性等之难者。此是为显二乘人于佛菩萨性全迷不知故于异乘虚相随情安立也。故章举六种性已。次下即云虽于此中说佛一人等。又终教段云。若小乘等（等文如上引）又章终立约法约机二门。其意尤明者乎难云。约三乘之觉性云佛种性故。其佛种性之言更不可限菩萨乘也。或又设虽标佛种。约胜举其名言。终非谓不明余性也。当段中广论种性不同。岂但限菩萨乘耶答。始教段立五性不同。若以无种性之人入种性差别之标言者。无性有何觉性名佛种性哉。是知佛种性之言通非指觉性正标菩萨乘也。若不尔者。无种性之人还可成难义也难云。约多分云佛种性也。无种性其中只一故。或又种性言广种类义等可通也。如何答。
    一。若依小乘种性有六（文）小乘教意于何位立六种性耶答。通诸位可立六种性也难云。俱舍论二十五卷云。论曰。于契经中说。阿罗汉由种性异故有六种（文）小乘六种性约应果立也。何通诸位云耶答。光记二十五云。婆娑第七云。顺解脱分亦有六种。谓退种性乃至不动种性（文）宝师云。一切众生法尔身中具六种性（文）论文解释分明也。但于难者。小乘意但有修得无性得故。虽通凡圣而无学为本。可通诸位也寻云。今此六种性皆通本来与练根之二类欤答。退法一种唯是本来得也。余五种者通二类也问。其种性者何法为体耶答。小乘论藏不见定判。但探义意。以信等五根可为体欤（云云）。
    一。谓退思护等（文）退必退乃至不动定不动欤答。可有不退类也难云。于退法种性有不退之类。如何以之名退法耶。又于思护住升之类必可有退机。如何以之不名退法耶答。退法者。设有不退之类。遇少缘可退意。是故独得退名也。后四种性设遇胜缘不可退意。然虽不退有退意。故如得退法名。设退有不退意不得退名。得思护住升等名也。全于难者。退名约容有欤。正义心只其根性论也。退事也。不动自性本来不动必不动也。练根得不动又种性退升进乃至退法也。但退法不动退法本性成事也。升进不动至升进下也寻云。练根进时纵令退法种性护法乃至超不动等义答。不尔。次第次第可进也寻云。六种应果但是既断烦恼。如何退起烦恼耶答。小乘意。既断烦恼而于过去有惑得故。遇缘即退再起也。然就退类初退法必以少缘退也。后思法等退时。必遇极胜缘再起也。

三日

    一。不动性中有三品（文）不动性声闻可有上中下三品欤答。舍利弗既下品也。不可有三品也难云。演义钞十三云。据法花中则不动罗汉亦有上中下三根。声闻悟不同故。五百千二百亦称下故（文）不动性声闻可有三品（见）答。当段云。下者声闻性如舍利弗等（文）声闻种性不动性人证出也。自声闻中上根智慧第一对独觉故下也。但抄十三上释。彼付一乘悟入分上中下三根非小乘三根。不可准例也。
    一。说佛一人有佛种性小乘教心。可有多人同时有佛性之义欤称。无此义也难云。弥勒菩萨补处菩萨也云事。阿含经所说也。无佛性耶。又准佛性论。分别部一切众生悉有佛性之义加之探玄记中释。俱舍论一切菩萨坐金刚座成等正觉。一切菩萨者贤劫千菩萨（云云）既同劫中有千菩萨何况入大乘论中引阿含经。六十菩萨同时成佛答。当段云。说佛一人有佛种性（文）佛性限一人者。且约萨婆多宗同时多佛不成之义也。唐朝盛流布宗故。小乘教者多分出萨婆多义也。若依萨婆多宗者。纵虽有多人佛性之义。约成佛唯一人之义边故。释佛一人有佛种性也。次分别部者。以三乘空理名佛性也。必非如来性欤。但于难者。部计既别也。可有多人佛性多佛并成之义欤。次贤劫千菩萨等释。且小乘教中唯无七佛不立三劫三千之佛云事论义也。纵七佛千佛无有多佛并成之义故。云一人有佛性也。又说佛一人有佛种性者。一大三千界内唯佛计佛种性人余皆二乘性也。是横一时见也。若竖论贤劫千菩萨。又弥勒菩萨可成佛。故种性人多之也寻云。今说佛一人有佛种性者。佛性论性得修得二性中当何性耶答。当章虽无分别可当修得之性也。委细者如略文义也。
    一。以于佛功德不说尽未来际起大用等故小乘教心。可有佛德无尽之义欤答。不说佛德无尽义也难云。宗轮论中大众部出世部一说部等计释。佛身无边佛寿无量加之基师疏。佛寿无量也。双林入灭等皆化现也（云云）答。当段云。以于佛功德不说尽未来际起大用等故但于难者。真谛疏云。大众部依用花严涅槃金光明等大乘经（云云）是又萨婆多一义者。部别不同也。不及和会欤寻云。上拣非大菩提性。今大菩提性。佛许见故相违也。如何答。上大乘小乘下言也。今小乘自教前大觉性云故不相违也寻云。小乘自教前云大觉性证据答。俱舍论二十五云。独觉大觉名二觉者。

四日

    一。就有为无常法中立种性故以真如为种性之体义无之欤答。尔也难云。检本论瑜伽所说。真如所缘缘种于生出世间法然瑜伽既始教所依论藏。尤可取种性之体也。如何答。始教大乘意以真如不为种性云事章文分明也。故章云。彼约始教以理从事粗相而说故。约事中明性种但真如所缘缘种子者。若依护法心者。缘真如智从所缘名真如所缘缘种子。依难陀心者。闻熏习种从正体智云也。依此等义心更非相违也。
    一。即是一分无性众生故（文）无性有情发菩提心可许发心修行之义欤答。尔也。难云。实不可有发心修行之义也。云虽复发心勤行精进事约容有论之也答。一义云。无性有情实可许发心修行之义也。释虽复发心等即此意。虽然彼身中四智无漏种无之故。何勤行精进皆成人天之善根终不成佛也。但于难者伴一义也。
    一。第五种性无有出世功德因故○无有断尽（文）此道理相宗依用义欤答。非依用义也难云。既有佛性者必成佛故。以义云之有可断尽之义。设若于有性许断尽义。有无性众生故。于生界无尽期故。诸佛利乐众生之愿不可有间断也。尤叶道理也。何不依用耶答。法相举非谈此义。佛地论中立此道理故。后为破之先举此道理也。但于难者。有性皆成佛者。以义量之可有可尽义云意也。

五日

    一。本性住二习所成（文）瑜伽二种于一种子上立之欤。于二个种上立二种性欤答。于一种子上立之也难云。本性住唯识论第二云。有诸有情。无始时来有无漏种。不由熏习法尔成就即四智心品法尔无漏种子也。习所成者。同第九云。二习所成种性。谓闻法界等流法已闻所成等熏习所成依闻等熏习所成种性也。何于一种子上立之耶答。义灯云。虽一种子未增增别增位。不可更得本名（文）只同一种了上未增位云本性。此未增种蒙闻熏习本有无漏种增位云习种性也。是故二种性于无漏一种子上论之也。但于难者。唯识论文一个种子遮义不见也。非相违不依熏习法尔云也。
    一。谓诸菩萨六处殊胜（文）瑜伽论所说六处殊胜文付有为性判之欤答。尔也难云。正见当段文。即内六处中意处为殊胜。即摄赖耶识中本觉解性为性种性（文）今此文依依无为性判之如何答。始教门心。若依相宗者。瑜伽论所说六处殊胜者。生灭本识中立本性故。尤可云立有为性也。是以章主余处解释中立有为性判。彼简终教真如无为性故也。但于难者。当章心。立性习二性分五性别事。虽依始教门义。新熏种立种性故。以意处殊胜与本觉解性一味取之。付无为性判之。立二性也。所望已异。各据一义无失寻云。瑜伽六处者何耶答。有三义。一义佛果六根六境六处殊胜云也。一义以六位云六处殊胜也难云。今后一义不可然。其故瑜伽中。于声闻说六处殊胜。岂于声闻具等妙等位哉（云云）答（云云）一义云。于六处殊胜有三重言总。六处中取意处。意处中取第八。第八中取无漏种子也（为言已上）三义中以此义为正义也寻云。殊胜言限无漏种欤。通所依本识欤答。限无漏种子也。此无漏名殊胜者。无性第八无出世无漏种故。对彼具无漏众生说六处殊胜也。今内六处者。是简外六处也。
    一。即摄赖耶识中本觉解性为种性始教大乘心以赖耶识中本觉解性为性种性欤答。尔也难云。寻始教大乘心唯述生灭赖耶之义不谈如来藏本觉义。是以唯识论中。本性住种性。谓无始来依附本识法尔所得无漏法因（云云）此文心未必云本觉解性。如何答。当段云即摄赖耶识中本觉有始终两门。始者偏依相宗当教之义谈之。终者会权入实。故以实教一分之义为始教之义。则以深密第三时不空为终教者。是则始教之终终教之始也。取其实义但是始教门义也。立五性义谈不成佛故也。今本觉解性为种性者。又此等心也寻云。即摄赖耶识中已下文。义苑折薪集成三记不同。其义如何答。集成第二云。即摄等者约实教出体故。下之起信论中说。梨耶二义中本觉是等（文）此记意。带妄之真从带真之妄隐摄谈之。故为本性住种性也。重意。真心本觉义有为无常识中隐谈四智无漏种云也。若尔者今章文云。即摄赖耶识中本觉解性为种性故可训也。纂释委细也。可见之虽有义苑折薪之了简。以集成可为正义欤。

六日

    一。梁摄论云闻熏习○以此为因（文）今此梁摄论文约法尔种性明性习前后义欤答。尔也难云。今文专明性习通融义诚文也。何以此文可谈性习前后义耶。是以次下释性习无碍义云。然有二义无二事。如上摄论二义和合为一因故得知也（文）准此释以梁论文约性习无碍义云事如何答。始从始教之段至梁论一切圣人以此为因。约法尔种性释性习前后义。然瑜伽既云。具种性者方能发心等已下文段总约新熏义论性习缘起融通义也。但于难者。以一论文证多义事。其例多之。故始教段用之。后终教段引之。况一教中以彼论文约本有。性习前后义心得。约新熏明性习无碍义可心得也寻云。但可位至堪任以去堪任者。十信心得或初住心得。何义耶答。异说纷纭。一义云。义苑云。言堪任者贤位之前也。谓成就菩萨功德任持一切佛法种子故（文）总指十信云三贤位前也。折薪记以十信名为堪任。亦以初住已上兼名堪任持也。一义云。集成记别指十信中第十心名堪任位也。一义云。复古云。但可位至堪任者。是发心住也。已去者向第二住以往也。章主御意初住次下文位到堪任成菩萨种性（云云）岂非初住耶。
    一。具种性者方能发心（文）具种性者。具性习二性欤。唯具本性住欤答。具性习二性也难云。依集成指事等所引正见本论文。可指局本性住。其故者。瑜伽第三十五云。当知菩萨最初发心由四种缘四因四力○云何四因。谓诸菩萨种性具足。是名第一初发心因○若诸菩萨六处殊胜从无始世展转传来法尔所得。当知是名种性具足章主所引全同法文。云具种性者。论云种性具足是也。云方能发心者。论云初发心因是也。即论次下自转释种性具足之义云。若诸菩萨六处殊胜等岂非局本性住耶答。章下文重牒今文云。以论说种性必具性习。明知今云具种性者。双具性习者也。但于发心品文者。义灯云。发心即是习种性○退与不退俱名发心（文具如上引）准此本性住者。通为二发心因。习所成者。偏为不退位发心因。故论发心品约通唯举本性住云六处殊胜等。而不可遮习所成亦为发心因之义。故知论文意兼含习种。仍今章云具种性者方能发心欤。
    一。是故此二缘起不二○习为后性习二性无前后欤答。尔也难云。本性住是无始本有之性也。习所成即今始闻熏习所成之功德也。何云无前后耶答。当段云。此二缘起不二。随阙不成。亦不可说性为先习为后但于难者。依章家意。五性各别不必法尔。皆由熏习方说其性。此亦有二义。一义云。依折薪意摄闻熏所成之善种。以归本识立性习无二之义故。此不可有先后。一义云。依集成意。今此二性通论其实体。只是一个之解性。然彼解性未被熏习之时。不定属大乘不定属小乘。既不定属。名何性哉。既无所名故。指此位名无性有情。若纵虽熏习未致本位名不定性。若发大乘心行六度等熏修功成与彼解性和合融通时。方名菩萨性具足。谓约本说有性种。约修说为习种。若发自调心等。准此可知。是故若不由熏习有性种者。是自性无缘。如孔目第二所破。即次下引之。故知不可说性为先习为后也。

七日（此略文义也。下问答抄可成之）

    一。问此二种性与仁王及本业经○有何别耶瑜伽论所说性习二性与仁王本业性习二性有差别欤答。无差别也难云。仁王本业有二性于解行二位立之。三观已前不立种性处也。然瑜伽所说既发心已前立本性种性之体。何无差别耶。是以青丘大师解释中。上出仁王二性了不同瑜伽地持所说二种种子名二种性。彼与果德为本性义位未得发心已前此文经论二性有差别答。瑜伽仁王等二种性者。经论建立聊互虽有前后。于种性之体者。更不可有差别也。章中释此事。彼经大都○为性种故云十住十行如次立习种本性。又瑜伽中久习为习种约本为性种述本性在发心之前。经论意义虽似不同于立种性位者。若二性不和合者。更不可为种性故。经论共至堪任位可立之。是以章中。而此二种非初非中后○无二相故（云云）但于元晓师不同瑜伽地持所说等难者。仁王三种种性三贤中已得如来种性法身故。如次三种性立三贤位。瑜伽本性闻熏二种种子述立二性义故。似有不同。是故晓公释不同瑜伽等也。今发心住种性依行增胜开之为三种六种等。种性建立性习和合谈缘起不二立堪任位事。更二师不可相违。即瑜伽论二种性之体故。显本有性置发心前。仁王本业依行增进故。以三种六种等相配诸位也。依之章主习故成性依性起习等释。青丘又依此门者。更非所存也（以上略文义也）。
    一。问。此二种性与仁王及本业经○有何别耶（文）瑜伽所说性习二性与仁王本业习种性种一体欤答。一义云。可别体也难云。见当章起尽释成经论之二种性。即以此二互成缘起无二相故等（云云）如解释者。经论二种性同体也（见）如何答。瑜伽之二种性二种种子也云事。自他宗共许之。而仁王本业经等出十住已上位之体名习种性等。十说十行二位岂限种子耶。即当章文释经论二种性有发心前后。然彼功能必有所依等能所既异也。知可别体云事。是以诸记心指事中引元晓大师不同瑜伽地持所说二种种性等之解释不取舍。集成复古等。经约理行论依种子释成。种现亦异也。何可云同体耶。但章文互成缘起无二相等者。经论二种性虽别体。性习之前后名义互相成故。显缘起不二计也略文义经论二种性一体之义欤（见）。
    一。此二种非初非中后始教意立性习二性事何位耶答。至堪任以去立之也难云。依解释见瑜伽论所说。云本性种性从无始世展转传来法尔所得。释习所成种性。述谓先串习善根所得。既种性立发心之前。何必至堪任以去立之可云耶。何况仁王本业中。习种立十住性种置十行。尔者章家堪任以去立之者有何意趣耶答。章家意至堪任位立种性事分明也。更于性习不可分前后也。是以瑜伽中。云具种性者□能发心。摄论中。闻熏习与阿梨耶识中解性和合（云云）二性缘起不二若阙一性者。更不成种性也。但瑜伽论并仁王本业经等前后难者。不可私劬劳。章自会此事云。要由功能显方可说○义意融通（云云）何况习故成性依性起习等释各出一义。不可云有前后也。
    一。然彼功能必有所依功能者。指二种必欤。限习种性欤。又所依者。通二种性欤。亦限本性住欤答。功能云所依云俱可通二种性也。或云习种或本性不可取定也难云。今章云。要由功能显方可说有故经不违论要由有性方起功能（云云）故论不违经（文）今依此释。经依习种功能显说有本性。是故习前性后也。论由有本性住种性说起习种功能。性前习后也云此释意分明也。若尔者。功能所依各通二种云事。道理不明。如何答。此文意。初住发心位依二种性功能显所说有所依二种性故。经意亦具论意也。要由功能显方可说有故释此意也。若瑜伽中于十信所依性位说二种性故。由有此二种性果初住发心位可起二种性功能道理在之。是故论意亦具经意也。今要由有性方起功能故释等皆此意也。上方可说有有者。所依二种性有可说云事也。又要由有性性者。所依二种性依云事也。但于难者。经论互说义道周备故。功能所依通二种无相违欤。

八日

    一。知种性至堪任位说（文）堪任得名位名欤答。就种性为名非位名也难云。至相大师解释中云。满十千劫住堪任持者并皆成佛依此释者。以十住位为堪任地。是岂非位名耶答。以种性为堪任在二义。一若依所依性论之者。既入十住于大菩提等有所堪任故。名堪任持也。是以方论中云。自乘种性有大势力于大菩提等有所堪任故。名堪任持。此文明既明镜也。更是非位名也。是就所依性论种性故。于十信位论性习缘起义也。但于难者。于大菩提所堪任功能实至极所望。正种性名堪任之义。至初住位成就云计也。位即是非云堪任也犹意云。演义抄释种性十信今章主御释初住似相违。故折薪记会释此事。十信位正种性位也。十信位种性知事。又初住堪任位种性显时。立归知故至极处云堪任位云。立归见处云。十信心得也。故无相违也。于太子位法四海功能如有之。正太子功能成就至极即位后法四海功能如显。虽然即位之位不可与太子名。如以初住位不可名堪任也。即位后太子功能如显。至发心之位种性名堪任之义显也纂释之愚案一义之趣能能可心得也。
    一。若不从愚夫至堪任以来中间修此串习行者更何位修也中间者何位耶答。一义云。中间即十信位也难云。一义云。堪任位有诸记异释。今十信位名堪任。然愚夫与中间者。于薄地凡夫中虽闻无漏教。而生得善分济无解了。以无解了故发心不真。纵虽串习施戒等善。而未成顺解脱分故。是故愚夫。若闻教成慧解发菩提心串习施戒等。即成加行善已去名顺解脱分善。而不深信因果等故。未入十信。是名中间。述记九云。此在四十心及已前位从初发心。乃至十回向终名顺解脱分十信十住十行十回向四十心既云及已前位。明知未入十信已前也。如何答。当段云必已修行若已修行者。愚夫未修习发心堪任中间十信位修串修行。依此行功至发心位成堪任性也。若此中间十信中不修此串习行者。更何位修耶。若既不修者岂至堪任耶云此文意也。但于难者。伴一义也。
    一。得位以未见第二住故（文）章主意。习种性位者。通初住以上欤答。得位已去是第二住故等之解释者。性习二性位不通初住已上（见）难云。唯识论中出习所成种。闻所成等熏习所成晨旦人师释此文。胜解行地发心已去未入初地名习所成故初地已前通名习种性位何况演义抄引唯识论其闻熏习非唯有漏闻正法时亦熏本有无漏种子令渐增上展转乃至生出世心之文。生出世心者。即是见道判。然既云展转乃至明知习种性通见道已前也。如何答。习种性之位分虽有异释。且任多分之义总指地前名习种性。其旨如难势。但于当章文者。非谓习种性不通胜解行住。且就十二住门第一种性住第二名胜解行住者。初住以上者是菩萨正位故。舍种性住名。种升第二住故。初住已前不具性习。何得登正位。若不登正位者。何名第二住耶。但于难者。十二住门与性习二性门配立既别也。何得混乱耶。

九日

    一。位到堪任成菩萨种性（文）成菩萨种性事必依退不退成堪任性欤。要不依退不退之义欤答。要依退不退之义非云成堪任也难云。设具二种性。退堕恶趣失菩萨性者。更至堪任意无之无成种性甲斐。如何。何况集成记堪任位分济者。十信之内至第十信有决定不退者。指此退位为法身佛性之性。是名种性初位。又引起信论得信成就堪能发心之文为此义之证明知此师意齐位不退成菩萨性云事答。一义云。今判三乘种性成就者。即以性习融通成一种性正为种性成就。故章上文云。具性习二法成一种性等。又云。性习融通以为种性。又云。然彼功能必有所依。又云。论要由有性方起功能准此等释。定知约性习融通之时方为种性成就也。但于难者。若准天台等释。第七信已上既得信不退成堪任故。堕在三恶更不可堕二乘地。成堪作欤。又集成意。寄终教门以例显始教菩萨性之成相。故引起信如是释也。
    一。智论云暖顶忍等名为性地四善根共名性地欤答。尔也难云。于忍位者不转向余乘故。无转根成佛义。属性地事道理可然。然于暖顶二善根者。转向余乘故。许转根成佛义。尔者如何以暖顶二位属性地耶答。当段云。暖顶忍等名为性地何况天台四教义第五云。问云。若暖顶退者何名性地。答曰。此人虽造恶堕地狱。一入受罪竟终不重入。有性善根故能得圣果。是故经云。宁为调达不为郁头蓝子。调达造三逆罪堕于地狱。出生于人中得辟支佛。诸根猛利过舍利弗（文）解释分明也。但于难者。智论说三乘共十地中。三贤名干慧地。四善根名性地也。依智论意者。亦不以性地判为不退位也当段云。直不云性地属种性住云属字意字也。
    一。若依俱舍论得顺解脱分善根位俱舍论意顺解脱分者指何位耶答。指三贤位也难云。愚缚异生所修一花一香等之微善名顺解脱分三观四善根通名顺决择分如何答一义云。始从微善至三贤位通名顺解脱分。唯取四善根名顺决择分（云云）论二十三云。从此念住后顺决择分初善根生名为暖法等（文）但于难者。两义俱有文证。此义为胜也。

十日

    一。由此则立三乘种性就种性义唯识论有三师异说。今章所立性习融通缘起不二之义依用何论师耶答。新古合成之护法论师义也难云。章主就熏习所立之二性融通义者。专依瑜伽论摄论探慈尊等本意成立之。兼约会同仁王本业于瑜伽之义弥显二性缘起不二之义。若谓相承之依凭。则至相孔目章第二有种性章。依地持论立性习二性云。若欲出体则用本有修生缘起福惠定惠等门为体然至相承于法常。法常是真谛孙弟也。是则章主依凭之次第也。何云贤首又依护法立耶。是以探玄记第五（十住品）亦立种性义。彼出体门中明习性有无云。一约护月唯本性。二胜军唯习性。三护法俱二。四如缘起俱离此云如缘起俱离者。正是当章所明二性融通缘起不二之义也。既护法等三师之外别立为一门。岂非指孔目章所述本有修生缘起不二门耶。是则护法谬执瑜伽立法尔五性。章主依相承探瑜伽玄旨述性习融通之义暗破护法之谬执。何还云依彼立耶答。折薪云。依唯识论。本有新熏三师异说。第一净月等师（应等护月）唯立本有○第二难陀唯立新熏○第三护法正义。论云。有义。种子各有二类。一者本有。二者始起○又云。其闻熏习非唯有漏。闻正法时亦熏本有无漏种子令渐增。展转乃至生出世心。释曰。出世心者即见道。其第三义正同瑜伽三十五种性品引文。即前瑜伽本性住文全同（上皆钞文）清凉既以第三师正同瑜伽。贤首又正依此立。但约习成处。方约新熏本有说彼性。亦大同而已（文）但探玄记明种性中。云性种有二门。一就有为无常门。如瑜伽云六处殊胜○二无为常住门。如宝性论云真如性者如六根聚经中说（文）即次下举四说中。护月等三师是于前有为无常中更细分之。第四云如缘起俱离者。今前无为性之义也。尔者正是当终教意欤。何与始教性习融通之义令全同哉。非相违。
    一。诸乘性种皆就习说定性无性不定性之三类。就一人上竖论位前后欤。横有三类可始终各别欤答。章下文云。当知此中就位前后有无恒定不相由也难云。凡判诸乘之种性。横可论种类不同。何就一人上竖分位前后耶。若如今解释者。未至诸乘本位之前名不定性。然见本论瑜伽。横分四种声闻中。回向菩提声闻可通乃至第四果显扬唯识等诸论皆以如是。今既以瑜伽为依凭明性习融通之义。何至定不定性之分位忽可违本论耶答。凡论诸乘种性。或竖分定不定。或横论有性无性。经论所说不一准列祖解释亦不同。且如般若净名等经许见道已前回心不许已后回心。是岂非竖分定性不定性之二类耶。又佛性论第一卷破小乘品云。分别众生凡有三种。一定无佛性。永不得涅槃。是一阐提犯重禁者。二不定有无。若修时即得。不修不得。是贤善共位以上人故。三定有佛性。即三乘人。一声闻从苦忍以上即得佛性。二独觉从世法以上即得佛性。三者菩萨十回向以上是不退位得于佛性无性不定性及定性之三类竖论前后云事。论文分明也。谁谓不尔耶。虽当章现文不引此等经论至行位章明始教不退相之时。正依佛性论今文释成其义。今亦明始教门诸乘种性。祖师岂不存此等论证耶。但于违瑜伽论云难者。既圣教中或约竖或约横各论诸乘种性。其说不一准。故今就瑜伽种性品文。明性习融通义之时。且依约竖之一说分诸乘之性种。何必为难耶。若依约横之一说。建立四种声闻之义更非所遮之也折薪记引演义钞五性竟会通之云。唯无性二祖全同。余四性少异。清凉但以偏习为定性具习为不定性。今约位说至位成定性。未至名不定性。故少异尔。以贤首据瑜伽种性必具性习故。要至位不至位说。清凉约会二宗故。不克位以克位。出瑜伽论故也（文）。
    一。毕竟死者喻一阐提无佛性也（文）一阐提与谤大乘有差异欤答。无差异也难云。钞第十九上云。一谤方等经。二犯四重禁。三作五逆罪。经三未必拨无因果。拨无因果即一阐提有差别答。宝性论第三云。向说一阐提常不入涅槃等。无涅槃性者○为欲回转诽谤大乘心等是则一阐提与谤大乘无差异但于难者。谤大乘五逆罪一阐提之三类但喻毕竟死故。无差异心得无相违也。

十一日

    一。一阐提辈亦得阿耨多罗三藐三菩提（文）所引高贵德王品文说阐提作佛之义欤答。尔也难云。今文全无一字加减。但现流布本云。一阐提辈不得阿耨等（云云）若依此本者。所引之文全不见阐提作佛之义。如何答。当段云。亦得阿耨等但于难得。指事云。或经本云一阐提亦得。或经本云一阐提辈不得既是异本也。且依一本也重意云。征所以者何若能发于菩提之心则不复名一阐提也文无诤阐提作佛之义也。不得者指阐提之位也。故章结释云。就位前后有无恒定等。
    一。善男子以何缘故等今引涅槃大经文证始教义欤答。尔也难云。涅槃经说一切众生悉有佛性道理。故无性有情终续善后成佛也。是则皆成义谈也。何始教段引皆成之教证耶答。当段既御引用也。证文无诤也。但于难者。折薪记有此问答。彼答心。彼一本觉真如性谈方。终教义故。其方不引证据。圣教之证据引就。有样样断善续善二位。分位断善位毕竟死喻。续善位不名阐提方取也心得故无相违也。

元和七（辛酉）三月十一日。春季谈义不审。以纂释问答抄略文义书集毕。不可有定量矣。法印权大僧都实英（六十九）
五教章下卷不审三（种性章）



二日

    一。就真如性中立种性故（文）终教大乘意许非情成佛欤答。不许之也难云。终教意既以真如为种性。真如遍情非情。何不许非情成佛之义耶答。清凉释云。真如以照明为性（文）非情不具照明性故云不成佛也。故智论云。在有情性为佛性。在非情性为法性（文）今真如性者。取佛性边也。玄十云。若三乘教真如之性通情非情。开觉佛性唯局有情（文）但于难者。真如性随物缘其名言异也。真如无差别故通情非情。其有情中真如。有情有心故。随此缘立开觉佛性云名言也。然者同真如亘情非情真如云。故通情非情释。此真如有情。开觉佛性云也。开觉佛性真如上有情处名言也。体同真如方名真如。为简情非情别云开觉佛性也。今立无为对前有为计故。唯真如云也。若简情非情时。如余处释开觉云。涅槃经简去草木故遍一切众生云也。故涅槃经云。若说草木有佛性者。是外道说（文）。
    一。俱云众生有心不云佛也以此释简佛可云欤答。尔也难云。中观论破如来品云。如来者亦名众生众生言岂除佛耶。加之探玄记第二云。佛是大心众生若准此释。纵虽言众生有心。何成简滥耶答。当段但于难者。众生之言通于佛者。此非经论常途之说。才是异门少分之意也。争以少分属无之义难通相常途之说耶。设经论异说众多中。若有众生言通佛果之文者。并不论之。但今涅槃经文法喻共约于当得以说众生有心等。全不见可通佛果也。仍就此经文作如是释。其义极成者欤。若有少分以异门佛名众生之义。故以此少分之文会同诸经者。不增不减经云。即此法身流转五道名为众生等（文）此众生言亦可佛通果耶。若谓依经文相有不会之不同者。今此涅槃经约当得菩提之众生云凡有心者。明知简已得菩提之佛。其余凡有心者乃至无性不简之云事分明也。
    一。以处处受生名众生故众生云二字释欤答尔也难云。十二门论疏云。六大五蕴积成生故云众生起信疏别记释论明生灭因缘中云众生依意意识转故之文。揽此诸法积聚成名为众生今何约处处受生释众生义耶答。当段但于难者。经论释众生得名不一准。故处处解释各依一文不相违也。怀感禅师阿弥陀经疏云。众生即如来所化之机。大法鼓经云。一切法和合施设名为众生。谓以四大五阴十二因缘十八界等合成假名为人。号曰众生。般若灯论云。谓有情者。数数生故名为众生。大品经云。无有法可名众生。但假名故号为众生。但是名字本无有法。强为立名为众生。不增不减经云。此法身本性清净。若为恒沙烦恼所缠。随顺世间往来生死。即名众生行愿记第五（释第九愿中）全同之。准此今章依般若灯论。余处释者依法鼓经欤。

三日

    一。宝性论云向说阐提无涅槃性不入涅槃者（文）向说者。指经说时欤。指论文段欤答。一义云。宝性论上指说阐提文也难云。就一代时教指般若深密等五性教可云向说也。是以疏一云。是知前来所引大般若深密等经。皆是未说法花之前。就其长时之定性无性非永定永无故。宝性佛性等论皆说。以一阐提谤大乘因依无量时说无佛性非谓究竟无清净性（文）见一代胜鬘已前诸经说阐提故。般若等经指云向说阐提也答。一义云。向说者。指当卷初文云向说也。其故当卷初说三种性中。说无涅槃性物故云向说也。但于难者伴一义也。
    一。为欲示显谤大乘因故一阐提谤大乘断善根此三类同欤答。可同也难云。涅槃经现病品。毕竟死之中出谤大乘五逆罪一阐提三种人。是三种人亦复如是若阐提谤法一体者。何各别可出耶。加之西天之境始终闻小之辈立大乘非佛说义。既是谤大乘也。而诸果圣人也。何可名阐提断善者耶。尔者阐提等三类各别也答。楞伽经中说阐提焚烧一切善根涅槃经中以断善根故（云云）知阐提断善一体也况当段所引佛性宝性二论。阐提者谤大乘者也云。思经论之说相。阐提等三类无诤一体也。但于难者。元晓大师解释。阐提有二种。一别一阐提。谓起大邪见断善根者（云云）是即断善谤法具足名一阐提。经论多分说此一阐提故。或谤大乘断善根等是。二通一阐提。谓未发大信。乃至小乘四果皆入阐提位（云云）是虽名阐提。未必断善谤法。尔者毕竟死中谤大乘者。别一阐提。一阐提者通一阐提欤。又探玄记第一释背正非机云。如提婆达多一阐提顶（云云）尔者提婆阐提闻。而提婆不断善人（云云）此等异义期后勘。今章。一阐提者必谤法断善义也。又大乘非佛说等之小执辈。依元晓师者。通一阐提也。不可摄。今章别一阐提也。
    一。以彼实有清净性故（文）今以真如为种性者。局理佛性欤。通行佛性欤答。可通行佛性也难云。理性者。是所迷所悟之理也。行佛性者。四智无漏种子。如云本性住。依之始教意。理非行性。行性即非理性。故所迷所悟理性法界有情遍。行性即不遍无性也。何行性遍一切众生云耶答。今终教意理性行性体无二故。理性遍一切众生。行性亦随遍也。凡理性行性者。即体相二大法门也。平等不增减之理岂不带性德义耶。是故理遍行性即遍也。但于难者。自元始终二教所谈各别所谈各别故非相违也寻云。此行必者。是有为无为中何耶答。体是无为用即有为义。是以探玄记中云。真如性中具有为功德。此故（文）此释意。直以相大德释有为欤。依之起信论中。遍照法界义故真实识智故等说。即是行佛性体也。此本有行性有为释事。相用必带染净故。望其边释欤。于相大返对妄染义有为功德云欤。或始觉真智尘垢远离处本觉随增明道理。是故望修生于本觉似有增上义。如此心得于本觉相德中似有有为生灭义欤。法相。若有作用应是无常以为大难。今实教意。自性用处可随随缘生灭有功能。更非所痛欤。但功能随缘用处所见非如生灭欤性相二宗之理性行性之事。纂释委悉也。可见之。

四日

    一。离有离无（文）离有者。随缘故不守自性义离有云欤答。尔也难云。既上云决定本有。何今云离有耶答。决定本有者。不修得先本来本觉性故云本有也。本有者其体实义出也。故折薪等意云。夫实教所说佛性者。顺因缘门非偏在有非偏在无。故知二部所执有无诤论。其不应道理故。破小乘品最末后总结云。是故佛性决定本有。离有离无故（文）是即实教之正义也。然外道等亦不识佛性实义作有无即离之定执故。破外道品中广明立破之旨。仍今指彼品也。但于难者。离有者。除偏局有也。限不变一义有过故非相违。
    一。解云又此论前文广破无性（文）章主引佛性论何文破无佛性之义耶答。引佛性论第一卷破小乘品文也难云。依今解释。正披彼论见破小乘执品云。若从分别部说。则不信有无性众生。若萨婆多等部说。则不信有皆有佛性如是标之一品始末偏明分别部对萨婆多付五难三失等之相。全非大乘中性相二宗对论之义。然则分别举五种问之时。萨婆多具立五种道理。分别部就彼五种道理更付太过不及之两失。或付二性相违之难如此立破者。但是小乘教中两部诤论也。是以同类譬喻中。分别部为难萨婆多所引经者。是阿含经也。何引此等论文为大乘中权实对论之证文耶答。佛性论破执品中文有三段。然今文破小乘品文也。萨婆多立五性各别义。分别部意建立一性平等义也。就中今章所引佛性论问答。论主依分别部一性平等义破萨婆多所立五性全文也。虽然论主意以一性平等义非为实意。故助分别部义破萨婆多之义也。助分别部义事顺大乘一生故也。是故助分别部意在大乘。若论主意通大乘云者。所破五性不可限萨婆多五性。若分别部当分所谈。依一性为能破者。所破亦限萨婆多也。此论主意乐望在大乘边。所破亦傍破瑜伽五性义在之。祖师论主深归大乘一性故。探非分别部一性义意趣。能立一性通大小之故。所破五性亦可通大小也。如此探论主意趣之日。能立中含大乘一性义。所破中大乘五性破义可有也。是以彼论答中。若憎背大乘者○（文）此憎背大乘言岂预小乘分别部所立义。是故论主意在大乘故也。祖师引用深在由绪者欤但于难者。凡一切界差别可得等五种道理者。始自萨婆多等小乘部计至于瑜伽显扬等法相论藏。凡立五性各别许有无性有情之教门。并是一同之所立也。又一切众生悉有佛性之义者。始自分别部至于一乘宗。是亦一同之所立也。是以世亲论主明小乘分别部五种难破中。杂以大乘实教意兼述一乘旨也。虽破品正意破小乘执。而今别取所兼述之实教文义引为证也。
    一。问前始教中○非为究竟了义也（文）今此问上之问若并有性如何建立五种性中无性者耶云此问相替欤答。可相替也难云。问答之趣何就无性有情起问难故。更替不见也答。前后之问答故可相替事勿论也。但于难者。上问者。今终教意。一性皆成者。何五性各别经立无性有情耶。云问也。答意者。终教暂时五性意。此难会通也。今问者。重上答义付。始教意决定有无性不成佛云也。更不暂时此终教皆成佛义二教说相违。可会。耶问也。答意者。以了不了会通故。前后问答相替也。非相违。

五日

    一。解云若小乘中但佛一人有佛性（文）小乘教意唯许一人有性成佛之义不许多人有性成佛之义欤答。尔也难云。依章主解释。寻俱舍论文。一切菩萨将登正觉文贤劫千菩萨也释给。明知多人有菩萨性云事答。凡小乘教意不谈性得佛性。但述修得佛性。故修行成佛之位唯是一人一座成觉故。不云多人有性也。是则随执非有门意。小乘十方世界唯有一佛故。别始教中随事亏盈半成半不成终教一切皆成之义也。况声闻忍位立种性。菩萨初从暖位一座成觉。此位但是一人。依此云一人有性也。但至千菩萨难者。皆是三祇满菩萨贤劫成觉故出其数。定成佛之性事。可指树下成觉之位也犹疑云。见章家上释。引顺解脱分者谓定能感涅槃果善等之文。三乘种性于解脱分之位立之。彼何必可限一人答。顺解脱分善依涅槃成种之义故立种性。今依性得修得之有无分五教别。于一人多人之成觉显教浅深。故限修得三十四念成觉之位述一人性佛之义。建立少异也。无失。
    一。是则于众生界中起于灭见等（文）终教意。于佛界生界有增减欤答。无增减也难云。终教已上教意。说一切皆成之义。若尔者。生界悉尽。佛界何无增减耶。依之始教心立一分无性不成之义（见）答。终教意虽云悉皆成佛。何于佛界生界可有增减耶。众生数无量无尽。对何忽可判增减。此非如来正知见故。还堕邪见之失。但于难者。始教意立一分无性述不增减之义。甚以不可然。章主清凉等御意判此事给若言一分不成佛者。但是不尽非不减义（云云）纂释（并）可见光显抄也。
    一。见众生界增见众生界减（文）于众生界起增减执者。五见中何所摄耶答。经大邪见者（文）难云。增减之见即断常二见之摄。是边见之所摄可云也。寻邪见者拨无之见也。何云邪见耶。是以章文断见减见常见增见等（云云）如何答。佛界生界增减见者违正知见。妄见所起故。总名邪见。必非拨无见也。于拟无见名邪见者。是其失重故。偏是云邪见今广指妄心所起名邪见也。但于难者。今总邪正二见相对时邪见心得置无相违也（若当五见时增减见边见也）寻云。对正见非邪见名邪见证据耶答。俱舍论云。一切妄见皆颠倒转。并应名邪。而拨无名邪见者。以过甚故又玄替云。五见名邪见。非要拨无名邪见故（文）此释法花入邪见稠林文释也。

六日

    一。诸无性者不成佛故即便起于常见增见无性有情不成佛起常见增见欤答。尔也难云。无性不成佛常见云事良可然。何增可云增见耶答。当段但于难者。唯无性有情不尽增云也。故折薪云。以不减为增非加添为增答。为对前减义且不减多增云也。
    一。而众生界亦不增减（文）众生界不增不减唯约理性欤答。约事理共不可有增减也难云且若约事相差别义者。虽众生多渐渐成佛。岂无减之义耶。是以清凉大师解释中。义则有减。但未尽故（云云）如解释者。可有少分减之义答。清凉大师处处解释者。对初教之立一分无性为生界不减之义故。终教之中约理性平等义成立不增不减之义。是则为破始教之义专约一理法性斗也。非许于众生事相分减之义。是以初地十愿中说十无尽界。谓众生界虚空界等也。众生界之无尽。岂独约理性耶。又普贤十愿中段段皆说众生界虚空界无尽之义。即众生依世界世界依虚空。虚空无尽故世界无尽也。世界无尽故众生无尽也。既众生事相无尽也。全不可有增减之义。但于义则有减之解释者。举始教相宗之义也。若终教实义约众生事相许分减之义者。岂不堕若有渐损必有终尽之难耶。不可有相违寻云。约事法界成众生不增减义者。所度众生设无量。能度佛随可无量。是故无量佛一时度无量生事何为难耶此义若成者。何为不增不减耶答。无量众生宿因开发一时为无量佛为所度者。诚有论尽期之理然众生宿因造业不同故。设诸佛大悲恳切。无缘众生难度。是故不可有众生终尽义也。唐经十行品疏一上钞三上等。问答抄引之。可见之。
    一。义意言说众生界等属上法说欤属下喻说欤答。一义云。属上法说经文也难云折薪云。义言下喻况（此义吾祖举喻非经文也已上）集成云。义言下二喻结成两记共以此七字属下喻况也。如何答。一义云。属上经文也。义苑云。何以故。众生定相不可得故。义言说众生界。释曰。此下三科答自语相违难也。既言众生无有定实之相。则尽与无尽体无有二何相违之有乎。犹如虚空。假使无量胜神通之者非以游行令其得际。释曰。约喻以明也（等文如下引）又复古云何以下二征释所由。何故尔许时界多佛度生界而不增减。众生既无定相。将何以增减法身被染故曰众生从缘成立。性本自空。譬如虚空一切世界若成若坏常无增减。以义从名假立众生耳。故经云若成正觉与不成正觉亦无减。何以菩提无相无非相无一无种种。能成所成皆无有相。复何增减犹如下二喻结成（文）如此科释者。两记共以此七字属上经文也。复古云。法身被染下释众生无定相之义也。谓法身被染名为众生。故知众生以法身为体性。以妄染为义相。从缘成立体性本自空寂故云无定相也。虽体性空无定相。而约法身被染之义边相从以名假立众生也（为言）准此章云。义意言说等者。以义意而言之方说众生界但于难者。先德异义也伴一义也（义意以言说众生界犹如虚空文。左点下喻说属文点也。右点上法说属义也）。

七日

    一。又今已后诸佛无有一佛得说三乘等教以不说三乘等教无性不成之义付过欤答。尔也难云。诸佛说教可随机有无。若无圣机何可说之耶。何况诸佛出世虽为一乘。无彼机但如说三乘。加之如迦叶佛但说诸恶莫作诸善奉行八字。多宝如来又不说法以此等相例。无有一佛得说三乘。能破难成。如何答。当段释分明也。实背诸佛本意。如来同体大悲欲授圣果故。但于迦叶多宝等不说难者。有圣机感之上如来不说之者。可背诸佛本意。如来大方便说不说共利生善巧也。设虽不说何为此例耶。今依无圣机彼不说三乘等教者。是为大过。断同体大悲也。何况不说者。皆是一途别门义也。以之不可准例也。
    一。何有不令一人得圣而于自身得成佛耶以大悲行背为专云难欤答。尔也难云。上不令得圣果事释毕。又何无一有情得圣果故云耶。岂非繁重耶答。当段但于难者。其言同。所立义义异也。又所遮难不同也。上佛德尽义难也。今还行阙由释故。非繁重也。
    一。不谓彼过还堕此宗（文）此宗者指法相宗欤答。尔也难云。终教也。诸难皆通故。终教六难来不谓云也。此人六难有云吾不谓云意也。复古云。此上诸过是法相宗立此以难性宗故。云不谓彼过彼即性家也。谓随此宗即相宗也。以能立过设难之家为此。受难之家为彼也集成云。结过如复古。即不觉自毁之谓也义苑意全同也。但于难者。伴多分先德注解也。

八日

    一。问夫论种性必有是为必是有为言约始教欤。约终教欤答。于当教内问答也难云。今此问意依始教以致难也。谓凡种性者。第八识所含藏法尔无漏种子也。故以第八名持种依。此所持种方有内薰之功能故。为三乘种性也。彼真如但为迷悟所依全无内薰力。何得为种性耶答。一义云。义苑云。若云种性必藉薰修克。彼真如毕竟离相。焉得此宗以离相之真为种性之有（文）意云。夫种性者是种子也。唯识论第二云。种子既是习气异名此等义理即是性相两宗共许之所谈也。然彼真如毕竟离相非是薰习之法。何为种性之体哉。此于自宗中以不变难随缘也。即此义苑更释答文中。其义分明也。但于难者。设虽性宗意。正为种性之位真如随薰变异处立性种性故。必是可有为义。更非所遮。是故举必是有为义问作也。若尔种性之有为事。性相一同之法门也。
    一。本觉无漏内薰众生（文）本觉无漏熏众生为种性欤答。尔也难云。本觉无漏内熏众生者。即一平等也。以何于众生有断迷开悟之前后耶答。当段但于难者。无漏内薰密意众生平等。于无明厚薄不同故。于众生断迷开悟迟速不变也心得置。无相违。
    一。梁摄论说为梨耶中解性（文）以梁摄论闻薰习与阿梨耶识解性等文证何教种性耶答。证始终二教种性也难云。凡始教付有为性立种性。终教于无为性判之也。种性之体既水火也。何可为二教之证耶答。凡依一文证诸教之义事。探其意趣依一义证之。是常途之习也。今梁摄论文其义亘二教各别之为证。相宗心。付本识之种立本有性建立五性之差别。当章心。闻薰新薰立之故。以意处殊胜摄本觉性为性种也。然新薰立性故本性。立本觉性分性习二性为证有为无为别引之非为证也。是又若望始教当宗者。依闻薰习种显本性故。于本识有为种中可立本觉解性名也。但于难者。当章今不存此义也。今为终教证事。真如立性。真如内薰种为种性。故今引之者。即正取本觉性也。二教所引各依一义无失。

九日

    一。从无始来毕竟诸法体故（云云）以真如为体欤。以六根为体欤答。以真如为体也难云。见论文。六根如是从无始来毕竟诸法体故文相起尽以六根为诸法体答。当段云。取彼毕竟真如理以为性种性（文）既如来藏四义之中及彼真如性之偈释故。诸法体者决定指真如也。若六根者但有情自体也。何可云诸法体耶。但于难者。六根如是等者。真如诸法之体故。六根从无始世以真如为体云心也。故章释约众生取真如等云欤。
    一。今简非情故约六处众生数中（文）为性种性时简非情欤答。尔也难云。于一味法性何寂用遍非情照用限有情云耶答。当段云。解云以真如○此与瑜伽所说各同但于难者。真心迷成妄心之时真境随成妄境也。然迷悟在心。于非情非论迷悟。一心若清净真境亦现。心若不净。妄境随现也。总迷悟即就智论故即开觉性限有情也疑云。迷悟依智论故。开觉性限有情。器界非情之妄境是妄心所起相分故。犹是心用分限也。皆真智之变作开觉上所起彰像云非情云妄境也。若尔者寂用遍非情云事不审也答。见分带相分之时。相分是彼见分之种生似。彼能见心本识中名言之种击发如云带相分。今非情缘虑妄心所变照体缘起似成非情。然妄心带妄境之相之时。彼妄心即法性中空寂之义熏动即带非情之相也。见分名言种击发即如带相分妄心法性中空寂义熏动为所缘非缘虑之相也。相见所变见分缘虑种如不可成非缘虑之相分。非情是妄心变起照体缘起非成非情非缘虑之相分也。
    一。又涅槃经云佛性者名第一义空涅槃经心第一义空者。理智中何耶答。智慧也难云。钞十上（须弥偈赞品）云。六度能生菩提故。为菩提生因。佛性能了菩提。明知佛性之体即是了因。言若以第一义空为佛性者唯是正因者。拣智慧性也。然涅槃云。佛性者名第一义空。第一义空名为智慧。此二不二。以为佛性。然第一义空是佛性性。名为智慧即佛性相。第一义空不在智慧但名法性。由在智慧故名佛性。以性从相即唯众生得有佛性。有智慧故。墙壁瓦砾无有智慧故无佛性。若以相从性第一义空无所不在则墙壁等皆是第一义空。于何非性。故经云。知一切法即心自性。论云。以色性即智性故○今分性相故分二义第一义空不在智慧如何答。当段云。第一义空名为智慧但于难者。以性从相名智慧间无相违也。

十日

    一。离言绝相名为种性（文）顿教意真心离言上如实建立种性耶答。尔也难云。离言绝相者。绝言真如也。既绝相也。何立种性名言耶答。当段但于难者。一切诸法皆离言绝相名真如。种性当体亦离言法性也。离言法体无定相故。还心识种性云弥离言无定相真如也。
    一。并皆具足主伴成宗（文）同教意许主伴具足之义欤答。尔也难云。主伴具足者。别教一乘事事无碍之义也答。当段但于难者。主伴成宗者。主伴有一相主伴无尽主伴二重。一相者。一乘为主三乘为眷属。一相故也。无尽者。亦名互为主伴。举一为主余为伴。如此互主伴具足无尽重重互为主伴云也。同教主伴者一相主伴也全非别教主伴伴主相见无碍之主伴也。
    一。即五位之中位位内六决定义等名为种性别教一乘以何义为种性耶答。以六决定为种性也难云。凡寻六决定义者。源出于十地论。然彼于地上证智作六决定之义。未见于地前有此事若尔者。大师何判种性义可出六决定义给耶答。当段但于难者。六决定是诸位通体随位渐增于诸位有差别。发心住下贤之初其全最劣故约种为名。十地是证位真证故立决定名也。位虽有胜劣。其体同善决定故。为种性体云也寻云。六决定共为种性体欤答。六决定满足事十地一位也。前三位不满足。但章等取十回向之三愿十行五行十住五种性也。以别教甚深之种性寄五位门显义也。以此甚深之种性融果体即为佛果之体义也十住十行位无大善决定（云云）孔目第三云。此六决定是十地体。通十地故。亦通十地已来故。经云。十住中有五决定。十行亦同。除大善。十回向有三决定。谓观相及大善不怯弱钞十上云。然类六决定而但有三者。余三证如方得有故谓观相善云无杂。二真实善云不可见。三大善云普能救护一切众生皆未证如故无此三矣问答钞委细也。可见之十一日。一。问云何种性约就诸教差别不同别教一乘意可分性习二性不同欤答。尔也难云。顿教既不分性习异。别教何可分之耶。是以见当释段无教习异。知不分之云事答。诸记共不释之。虽难知。一义云别教分本有修生。今此本有修生即性习二性也。故孔目章第二云。一乘别教以六决定为种性（云云）然孔目第三释六决定云。此义通彼修生及本有准此本有是性种修生是习种也。若就今章文料简之者。初明理事等法本来满足之旨。是性种也。后若随门显现下当习种欤。然性即习习即性。无碍融通甚深广大也。但于难者。今释者圆融根本释给。故分性习之异不释给欤。
    一。各述一门随机摄化义不相违明约机摄化之义欤答。尔也难云。约法约机之两段各别也。然今第一之约法段也。何云约机明摄化之义耶答。当段云。随机摄化义不相违但于难者。今约法释段故。机方非为本。法体本有五义故。一义一义机也。故非相违。

春季谈义不审纂释问答抄略文义等书集毕。不可有定量。后学纠之矣。
元和八年三月十日
法印实英
五教章下卷不审四（第三行位章）



二日

    一。第三行位差别者（文）行位者。双明行与位之二事欤。为当行之位欤答。当章本意限位明之。兼非释所修行体也难云。种必如生现行。依佛种必可起修行也。依何道理限位可云耶答。于行体者。三乘五乘更不可有不同。其故何教以三学六度为行体故也。此三学等生空智上安立。小乘行云乃至二空智上行。始教终教云计也。是故以明位为本也。但于难者。自元今云行位者。明彼造修之行所依之位。故非相违重难云。当段云。皆以三义略示。一明位相○明行相（文）第三行相者。正是明行体不同（见）何限位云耶答。当章正明行相者。且一义云。标章行位之行与下行相之行。虽言同而义异也。谓彼云行相者。由智行浅深立诸位上下。其位中三乘人之行仪相貌是名行相也犹难云。诸记释行相言。并约所行之行法。不约能行人之行仪也。谓小乘段云。其行相亦如彼诸论说（文）义苑释云。谓谛缘度伏断或定或慧种种现相等又复古释回心教云又此位相及行相之文云。位相即上十地等○行相者。谓五乘人所观行相也如此等释者。行相之行言正指戒定惠等之行体故。与标章行位之行言是全同也尔者位相与行相双标为章名。岂非行与位之二事耶答。下云行相者。位中能行人之行仪相貌。全非所行之行法也。故下章云种性位行相。又云地上行相也。但于诸记解释者。能造修人之行相若离所行之法则不可显故。举谛缘度戒定等之所行法显能行人之仪相也故义苑释始教段行相中所引瑜伽文云。胜解行位菩萨者。正明三贤造修之行相也思之知大疏一上云。夫圣人大宝曰位。若无此位行无成又云欲登妙位不阶是则依加行登妙位居位修位中行意也。如此行位二相成难成欤今标约本旨限位可云欤。
    一。依小乘有四位小乘教心于七方便依分资粮加行为五位义可有耶答。不分也难云。既以七方便分解脱分决择分二位。何不立五位耶答。当段云。有四位（文）若言方便。则三贤四善根共名方便。若召加行亦同名加行。故颂疏第二十二云。第二广明加行。就中四。一明身器清净。二明五停心。三三贤。四明四善根准此七方便总名加行。又名方便道故。但云四位也。但于难者。就加行位中细分之时。三观名顺解脱四善根名顺决择。是细分门所谈也。一义云。章主意为对简始教定立五位故。今小乘中不分为别位欤重难云。成实论资加等五位如何答。今小乘者段段多分出萨婆多义也。成实别部也寻云。下时分义云。初于一生种解脱分。第二生彼决择分（文）此释分二位（见）如何一义云。小乘论异说欤虽分解脱分决择分。不立资加行二位故。不云位也。
    一。又说小乘十二住小乘中说十二住欤答。尔也难云。五千七千藏经所载小乘部经论中全无说十二住文也。如何答。当段但于难者。小乘论藏虽不勘文。瑜伽论等已例小乘立菩萨十二住云故。小乘有十二住心得无相违也犹难云。指事云。又说小乘十二住以为究竟者（未验小论）瑜伽论第四十八云。当知十二种住随其次第类声闻住等如何。何况瑜伽论所说是回心教也。何为愚法小乘十二住耶答。实尔也。但诸师皆引之之为愚法十二住义故也。有一义云。宗家御所览小乘论等有十二住配立也。一向不依瑜伽等欤。义林上人义（云云）又一义云。瑜伽地持等述声闻十二住义相一向愚法小乘故（云云）又一义云。愚法回心二种声闻多分法相同故。诸师等以瑜伽地持第十二住为愚法十二住欤（文）凝然大德义（云云）一义云。瑜伽论说回心声闻时。不说十二住。说菩萨行位时准声闻说。故知愚法十二住也云事（云云）一义云。可通回心愚法也。今声闻十二住者。已渡小乘经论中全不说之。瑜伽地持等文相例菩萨十二住而立之。知专回心声闻位也云事寻云。以为究竟者。意如何答。以十二住配立谈声闻位相为至极义相云事也。

三日

    一。及说三界九地（文）三界九地废立付。欲界为一地色界之四地无色界四地合为九地欤答。尔也难云。欲界是五趣差别。何总为一地耶。又无色界无别处。何立四地耶答。欲界五趣地离生喜乐地乃至非想非非想地为九地事常途之所谈也。但于难者。欲界一散地故总为一地。又无色界生有四种故建立四地也难云。若欲界一散地总为一地者。色界一有色地同定地故总立一地。无色亦然也答。色界虽一定地。器世间及修因生果各别。又于静虑支有差别不同故别立四地。又无尽界亦修因生果各别故别为四地。但欲界五趣杂乱故总立一地也。
    一。十一地等（文）十一地者。加未至与中间禅欤答。尔也难云。折薪云。三界九地者。一五趣杂居地。此即欲界。二初禅离生喜乐地。三二禅定生喜乐地。四三禅离喜妙乐地。五四禅舍念清净地。已上四禅即色界。六空处地。七识处地。八无所有处地。九非非想地。已上即无色界。言十一地者。加未至地灭想地（已上）灭想地者灭尽定也。唯识论第七云。由偏厌受想亦名灭彼定又复古云。十一地者。九地复加十未至定地十一灭受想地（文）集成亦同之。诸记共除中间而加灭尽定。何加中间可云耶答。俱舍论第二十七云。欲四静虑未至中间并四无色名十一地（已上）同论二十八云。依十一地除七近分。谓欲未至者入未至中初未至也。中间禅者有色界初禅中也。梵王所居之在初禅而起初禅故别为一地也。未至入本中（文）间欲界四静虑四无尽是九地也。更加未至中间故成十一地也。但于难者。先德释不可为依用。可任论文也寻云。除七近分限取初近分意如何答。正理云。上七近分无无漏者。于自地法不厌背故。唯初近分通无漏者。于自地法能厌背故。此地极邻近他灾患界（文）问。九地十一地配立其意如何答。一义云。三界九地约所随所治。十一地约能治义也寻云。欲界地非想非非想边地无无漏尔者何以十一地为能治耶答。一义云。成实非想非非想处许游观无漏（云云）又欲界地起有漏智伏惑事许。此等义故十一地为能治也复古云。未至定地与灭受想（文）料简同也寻云。灭受想地者中间禅欤可寻之。
    一。九地十一地为行位之地欤答。尔也难云。凡位者。就智行熟不熟论之。然今三界九地等异生依业惑烦恼所受果报依地也。今何以此等为位耶答。二乘圣者若约所断见思两惑。并依止界地建立。有向果不同故。谓见道中法忍法智约断欲界烦恼以立之。类忍类智约断上二界烦恼以立之。若修道中约九地九品烦恼立一来已上向果不同。如常所说。既约界地有断惑次第。又立向果不同故。属行位。摄也。大乘不尔故不立为位也。但于难者。此非行位。行位所依出之。故非相违也。

四日

    一。至忍位得不退小乘教以忍位已上为位不退者。以不堕恶趣为由欤答。只下不落不退取也难云。既判忍不堕恶趣。不堕恶趣为由答。俱舍论二十三云。此顺决择分四皆修所成○初二亦退舍论曰。初二善根亦由退舍。由死退者唯异生非圣。由失地舍唯圣非异生忍及世第一异亦无退折云。言忍位者即第三善根也。忍者印也。谓修行者至此位印四谛下所诠之理亦名决定。谓诸修善者至此处决定不退故（不退。是下忍不堕恶趣不退取也）心云。舍三。一失地唯圣也。二命终舍唯异生也。此二通四善根。三退舍。于四善根圣人一向无退舍之义。付凡夫后二善根都无退舍。先二善根有无不定也。故云忍不退也。非谓不堕恶趣不退但于难者。忍不堕恶趣者。不退上胜利功能也。下忍位得恶趣不生。上忍位中得无想北州二形等不生也寻云。今忍位不退者。二十部小乘中何部意耶答。毗昙义若依成实。暖位不退欤。俱舍颂云。暖必至涅槃。顶终不断善。忍不堕恶趣第一入离生探玄记第三云。成实暖顶已上释名正定永退故。毗昙忍心已上方得不退。若依地论。见道已上方名正定准此可知问。于忍位有上中下。此上中下皆合为不退欤答尔也。
    一。问何小乘行位等相不广显耶此问答意局章欤答。通前后诸科也难云。若实通诸科者。何于初章不致此问答耶若安中间兼通前后者。何不安依身章等耶答。折薪云。此问答虽见于此。实通前后诸科意先德注解分明也。但于难者。心识种性之二章直谈所依法理故。约机法之二义判五教之施设。即每章未致其问答者是也。行位已下诸科有。始明能依之修断等事。而今行位章是最初故殊在此科。初为此问答也。既小乘异大理无疑。故准此。
    一。若依初教○此中有二（文）始教中回心直进之二教者。竖约一机之始终欤。横约大小之二机欤答。二意共可有之也难云。回心直进者。如次渐顿二机也。何云一机之始终耶。

五日

    一。施设回心教回心教者指深密第二时教欤。又通第三时声闻欤。通以第二第三时声闻行位等名回心教欤答。可通第二第三时声闻行位等欤难云。探玄记释假立声闻藏云。如大乘经中。为引声闻令回心故。所立法门亦同声闻名数而说。如无作四谛及道品等。如诸大乘经中说如此释者。假终教已上声闻之行位等建立皆可云回心教耶。加之当章文所引智论三乘共十地中菩萨地者。欢喜等十地也。又以佛地摄十地之内事同二乘现身得果之义（云云）尔者菩萨行位佛果相若同二乘诱引。皆回心教可云如何答。当章心有三重。初见等四位全同愚法。次资加等五位唯识等论中本是菩萨行位也。又通声闻三者三乘兼杂位。如干慧等。此三重建立皆回心教也。所被但声闻也。但于难者。此外假立声闻藏纵虽通终教。所被机既声闻也。可摄回心教欤寻云。回心教之所被机者局不定性欤。通定性欤答。通定不定也。如瑜伽声闻决择等也。但约自宗五教建立者。以舍权入实为本意故。今回心教安立以不定性为当机。显一切二乘回小入大之旨。故兼含定性皆成之义也答。二义但可有之也。若约渐悟则是一机之始终也。故折薪云。回心教亦名始教之初。直进亦名始教之终（文）若对顿悟。则是大小之二机也。故断惑章云。若依始教具足三乘断惑差别。由此是其三乘教故（文）但于难者。非声闻有差别。显有尽理不尽。以为引小趣大之方便。又令发信解大乘之菩提心也。依之探玄记第一云。问。此中所说既与小乘诸部不同。岂声闻人有两种耶。答。此约教中说声闻法尽理不尽故开为二。非谓声闻亦有差别。
    一。分前三种为资粮位○是近方便以资粮加行二位为远近方便者。望见道云远近欤。又望极果欤答。一义云。虽兼正有异并可通远近也难云。唯识论。第九云。为趣无上正等菩提修集种种胜资粮故（疏云望菩提为号○此即依自利释）为有情故勤求解脱。由此亦名顺解脱分（疏云望涅槃为因）此论疏等心。资粮名远望菩提涅槃之极果也。但资粮名约自利顺解脱名约利他又同论云。为入见道住唯识性。复修加行伏除二取。谓暖顶忍世一法四总名顺决择分。顺趣真实决择分故。近见道故。立加行名此论心。资粮者远望佛果。加行者近望见道也。如何但于难者。唯识论约正以义显故。三贤望极果令得资粮名。四善根望见道立加行名。是则应之配属也。若再往言之不可妨互通欤。如何答。一义云。虽兼正有异。并可通远近。谓三贤虽正望极果得资粮名。而不可遮兼望见道为方便之义。四善根虽正望见道近作加行。而不可遮兼望极果远为方便之义又清凉演义抄十四下释四加行位云。望于地上即为十地之加行也（文）如解释加行位不局见道。通望十地成加行（见）。
    一。为资粮位○为加行（文）位资粮加行之得名者三贤四善根互通欤答。唯三贤名资粮不通四善根也。加行之得名通三贤也难云。加行名通资粮者。资粮名可通加行也。何不齐耶答。唯识论云。非资粮无加行义（文）述记九云。对法八说。所有资粮皆加行道。有加行道而非资粮。此四善根非资粮道。加功而行初位亦名加行。近见道说。独此得加行名○问。初位心猛独名资粮。四善近见独名加行答。以近见道名加行。初位不得此名。加功万行方行初位亦名加行。故于五道中四善独名加行者。近见道义故。彼初位不得此名。加功而行初位亦名加行。此不齐解○前解为胜（文）但于难者。今约不齐解故非相违难云。加功而行万行。初位亦得此名者。四善根亦望大果可有资粮义。何四善根不名资粮耶答。初位发心最猛利名资粮。四善根不名资粮。万行加力方行初位亦名加行也。若齐解者。此四善根果之资粮亦可名资粮。今以不齐解述记前解为胜释故依初义也。

六日

    一。又亦为说干惠等十地（文）今此三乘共十地回心教中建立欤答。尔也难云。始教声闻若定性。于佛地菩萨地等绝望何可有引入义耶答。钞十九下云。今先例名后当释义。初例名者。一干慧地○十佛地。大品云。菩萨从初干慧地至菩萨地皆学而不取证。佛地亦学亦证。故云通三乘法也。二解释者。初干慧地者。三乘初心通名干慧。即是大乘三贤之位。小乘即是五位心等付三乘共经十地。声闻留七地。独觉留八地。又菩萨唯九地修行等也。况当段上一为引愚法二乘令回心故。施设回心教（文）但于难者。自元始教中若定性成佛不云。但自乘上有佛果令知计也。非相违。
    一。欲引二乘望上不足乃至得圣果故（文）二乘诱引义述欤答。尔也难云。设虽十地内有菩萨地佛地。三乘位相水火异也。何为诱引二乘之教耶答。当段。但于难者。为令知下位不足欣乐上佛果故。无相违也寻云。望上不足者。二乘果上置佛果故。望上不足云欤答。常义尔也。但一义云。第七已辨地置声闻极果。第八置缘觉果。其上置菩萨因位。第十置佛果。故望第九菩萨成望上不足义也。
    一。以二乘人于现身上得圣果故（文）回心教二乘于现身证圣果欤答。尔也难云。二乘得果形极速。犹经三生也。俱舍论二十三云。谓初生起顺解脱分。第二生起决择分。第三生入圣乃至得解脱（云云）何云现身得果耶。何况显扬论等中述证果之迟速。极速三生四生等义有之。如何答。当段。但于难者。相宗仲算私记云。凡夫不觉生多少○圣人知业多少（云云）凡夫不知生多少故。欲现身得果也。实虽不可得。约彼志云现身等也。若知业多少。第三生人亦修可得也。折薪记释不约志念。约分段身云现身欤。

七日

    一。方便渐渐引向大乘故引向者。愚法二乘大乘者菩萨乘欤答。尔也难云。回心教声闻之中有定不定性。若云引向菩萨乘者。唯限不定出不定性。引向菩萨乘故。云渐渐引向也。何所引云愚法耶答所引小乘是愚法二乘。所向大乘是直进菩萨。如是能引向者即是回心教也。复古云。此既下指此回心教。退非愚法进非菩萨。即是三乘中声闻乘也（文）但于难者伴一义也。
    一。二为直进人（文）显位相者直进菩萨者。唯局顿悟机欤。可通渐顿二机欤。答。可通渐顿二机欤难云。直进者对迂回之言也。故知对渐悟迂回之机教立顿悟直进之机教。若云直进中摄渐悟者。回心教是为何机耶又教是直进机是渐悟。岂为机教相当耶。义苑云。不涉小乘而来故云直进是则直进者唯局顿悟也。如何答。但云回心教云直进教。则如次二乘教与菩萨教也。若彼二乘人回心向大行菩萨大行已去。皆是直进教所被机也。故知直进菩萨之名可通渐顿二机欤。但于难者。回心菩萨回心向大之后可经五十二位故。名直进菩萨。故非相违。
    一。二为直人今此直进中可摄小乘教菩萨耶答。不摄小乘菩萨也难云。五十要问答上云。维摩思益仁王胜天王迦叶佛藏等为直进菩萨。仍直进有二种。一大乘中直进。二小乘中直进菩萨。此二处教亦有同异。准摄可知答。如探玄记第一云一别教小乘二同教三乘者。别教名兼通小乘。同教称亦通三乘。可例知之。当章者大乘直进也。不可摄小乘菩萨也。但于难者。要问之释别途之建立也。凡名目无定。不可一概也。

八日

    一。又以十地说为见修初地入心之全为见道欤答。尔也难云。清凉一处解释以初地之全属见道摄二地已后方为修道（文）故上所引折薪云见属初地等者是也。如何答。大疏三下释五位中云。三通达位。即是见道。谓初入地二种见道。四修习位。始从初地第二住心乃至金刚无间心位。名为修道（文）意云。以初地入心为见道。以住心已后为修道也。述记释修道转依云。即于初地住出心后渐至究竟金刚来（文）钞十三上云初地二见道后即是修道。且约地分见属初地。故从二说意云。今且以约地分故。初地之全总属见道。从二地说为修道。其实于初地中唯以二见道为见道。是入心也。住心已后属修道但于难者。自元约地初地之全总属见道故。非相违寻云。若初地入心为见道者。彼入心中取一分为见道欤。取全分欤答。一义云。取入心之全也问。当章断惑义十八门寄在中第三门引梁摄论三十三僧祇。依彼论意。地地之中入住出三心各经一僧祇劫。故知初地入心可经多劫。何悉属见道耶。以见道虽有直相二。而其时短促未积劫数故。明知彼多劫中一分可为见道不可取全云事。次慈恩对法抄举得灭定之人。约十地入住出三心即有三十人就见道位无入灭定者。以入心长远故。虽其一分是属见道。而不遮余分属修道故有入灭定之人欤。如何答。见道位有真相二见。于相见中亦有三心十六心。于十六心中更有所取能取上下八谛之二类。如此修习岂不经多劫耶次于对法抄释者。彼且举应得之人体未必见道位即得灭定欤。或又言总意别欤。故彼师述记第十释修道转依云。即于初地住出心后渐次究竟金刚道来此亦取入心全总为见道。
    一。为影似小乘故以十二住义影似小乘欤答。尔也难云。回心教自元引小故。尤可同小乘。直进之教非回小之教。何必可云影似小乘耶。若影似小乘引小机者。何可云异回心教耶答。当段。但于难者。直进菩萨机浅故不可受大乘深法。故似小也。
    一。以彼十信亦成位故直进教意以十信。为位欤答。尔也难云。纵虽始教。以十信是轻毛位故。彼教亦许未成不退。何强立为位耶答。当段。但于难者。若退位故不立为位者。此始教意。十住十行亦未得不退。何为位耶。故知不可依退不退。况殊有别意。故取十住为位也。折薪云。所以信亦成位者。正欲影似四善根故也。

九日

    一。梁摄论云如须陀洹道前有四位今此四位者暖等四善根欤答。尔也难云。正见梁论文。只云有四种方便。不云四善根。何辄释暖等耶。何况既云须陀洹道前有四种方便。此方便之言广亘五停心等。于理尤有便欤。加之能例之菩萨既尽道前四十心。所例之须陀洹道前何不尽道前方便耶。是晨旦人师开三贤为三合四善根为一。名之四方便（云云）此释叶道理欤答。当段释分明也。但于难者检彼论前后。未见指何等位名四方便。故诸师解释不一准也。于暖等四加行有诸故不同。直谛译摄论云如须陀洹道前有四方便亦尔等者。意取信住行向如次配属暖顶忍世第一之时。取彼小乘暖等以例此菩萨暖等也。如是得意。则影似小乘之义极成者也。广互五停心等更非所用也。至能例尽地前所例不尽道前之难者。凡影似门义不一准。或约名字同或约总数同。其中今但取名字同者相例之计也。非论尽种类不尽等也。以晨旦人师释不叶道理也。何况资粮位修行总望究竟道。加行位善根别望见道。然既云须陀洹道前有四方便。岂非别指近见道之四加行方便耶。宗家解释尤符论文。倍顺道理者也。
     一。又亦为似回心教故（文）资粮加行名言为相似回心教欤答。尔也难云。资粮加行名言专俱舍婆娑等性相也。尔者愚法有之。何强回心。似云耶。若如此释者。愚法无资粮等名言可云耶答。当段。但于难者。诚难心得释也。暂以引回心直进教兼心故。先回心似云欤。愚法无其位名言不可心得欤寻云。若尔者。何愚法小乘段但立四位无五位废立耶答。略故尔欤。
    一。十回向后别立四善根为加行位（文）三贤外别立四善根欤答。尔也难云。以第十回向终为四善根事。常途性相也。是以他宗人师第十回向摄也释。何可云别立之耶。况初僧祇三贤经毕。第二僧祇初地入二僧祇中间经何时耶答。当段。但于难者。三贤四善根相摄异释不一准。今约一义也寻云。当段云。菩萨地前四位亦如是。谓十信尔者以十信为暖善根等欤。亦十信位修暖等善根欤。亦彼四位此四位。故相配计也答。但四位等故配计也清凉释心。摄论四十心皆加行取也五位建立无也。今章心。别立四善根故只宛四方便也。不取加行位欤。疏牒摄论文云。若依此释。则无五位。地前三十心皆加行摄有云。真谛心地前四十心即暖顶等四位义也。真谛弟子宝常义亦尔也。至相大师亦宝常弟子也。故搜玄记中释十住结文时。顶位修云乃至十回向时世第一法修释。十住顶位事分明也。今章如尔可心得欤饰宗记七云。常法师云。此四善根如其次第配地前四十心位。谓准本业璎珞经。于十住前更加十信又云。鹛法师云。第十回向最后位中开四善根。唐三藏意取鹛法师以为正义此记总出三师异义中。宝常法师信住行向僧鹛法师意第十回向中立善根也。惠休法师意十住十行前九回向第十回向如此相配也大疏五上异说可准之。此中真谛弟子宝常法师四善根如次相配信住行向。今章释可准此义欤。一义云。至相约终教十信乃至十回向合愿乐行人等一位取修暖等善根义释成宗家约始教十回向后别立四善根义成故。暖等不可配四十心也。然者师资互影略欤问。别立四善根属第二僧祇欤答。属初僧祇。

十日

    一。为引小二为机浅今总标之二意与次下皆通二义之二义同欤异欤答。可相替也难云。机粗浅故者。为机浅云更相替不见。如何答。一义云。折薪云。答有二下初标二义。一以下释。然第二义中便云凡以等者。但是结通二义。非是标释。然恐文脱合云二亦以此引小故似小乘。方可云凡以大乘似小乘等也（文）凡以大乘乃至为机粗等者。重言似。故折薪记第二义为引小义出结文凡以等云文落心得。然总别付第一义一义举第二义总举何耶。其上既直进上。引小时必机浅义可兼。故第二义引小一义不出欤一义云。集成云。答中易简云。初义正就菩萨答。次义通约大乘初门答。复古释后义曰。既为浅机。又复引小。评曰。复古义长一义云。上总标云答有二意者。初意以直进菩萨机粗浅故等如文应知。后意为小故云一为引小。然其所引之小乘粗浅故。能引之大乘似小说故。云二为机浅也。意为欲简下释终教行位不似小乘之所以云所引二乘纯熟高胜机故不假似彼也。故知今云二为机浅者。是所引之小乘也。非指前直进之人也一义云。第一答云。直进教设虽不引小直进菩萨机浅故似小也。是答直进教不可似小云问。非谓直进教不引小。第二答凡以始教大乘似小事。直进回心皆通引小机浅二义也第二答机浅者。通指所引二乘直进菩萨也。是正答问中回心教可似小直进教不可似小云难心故。云皆通二义也。但于难者。始教二乘机即浅故能引无力浅也一义云。前粗浅者从愚法入者欤。机浅者直入欤。
    一。如说声闻独觉亦尔三品成就声闻独觉同欤答。尔也难云。声闻缘觉观智既有胜劣。三品成就何无差别耶。何况如彼麟喻者。一座成觉人也。三品成就何无不同耶答。独觉亦尔之当段所引之论文分明也。但至麟喻一座成觉云难者。部行麟喻合作三品也问。于独觉作三品成就样云何答。先付声闻三品异义纷纶。且景疏心方便位中至四善根位命终下品也。自方便位至见道已上更生中品也。知方便位入无余者上品也。独觉上品者麟喻也。自暖位一座成觉一生入无余。故中品下品部行也。声闻下中品也。然无佛世出世独觉故独觉之三品云也。下品从解脱分至更暖等死也。后出无佛世得果。中品住果更生也。后出佛世得果。此二声闻缘觉部行也。与声闻同也。上品可知一座成觉也。景疏指事引文也（可见之）性同者部行欤。
    一。二不退位者依佛性论声闻至苦忍始教意判声闻位不退。依何论说判耶答。依佛性论也难云。凡定教法相可依瑜伽唯识等。然瑜伽二十一说声闻不退正判忍位欤。仍景兴道伦等意皆以忍位为不退。今何引用见道始得不退之论文耶。就中此佛性论是终教之依凭也。何引此论释始教义耶答。实虽此佛性论之正所宗是终教意。而为破萨婆多五性各别故明彼部所妄计有性无性之相。因其义便兼举大乘权教三乘人得佛性之阶位。即此大乘权教既许三乘各别以判其不退。岂非始教之义耶。仍引用之以为依凭。谁云不然耶但于瑜伽论者。是随转理门之说欤。若约实义。则以今佛性论见道十六心中第一苦法智忍方得不退之文可为定判也问。凡论退不退之迟速者。可由智行胜劣。且如菩萨者。终教方尽大乘至极　之说故。受行之菩萨解行顿契实理故。愿智殊胜入初住即得不退。是速疾也。然始教未尽法源故。愿智力劣。至十回向方得不退。是迟延也。若尔声闻亦尔。然今愚法即忍位不退。不愚法至苦忍有佛意耶答。凡权施不了之教者。一往对机以诱引之。不可责尽理欤问。以佛性论为三乘不退之证不可尔。正见论文云即得佛性。是即明证得佛性之位何为位不退之证耶答。佛性论第一云。菩萨十回向以上是不退位得于佛性问。佛性论文依萨婆多义述之。何可为始教门证耶何况声闻忍位是不退位也。何至苦忍判不退耶。次缘觉不净观以后一座成觉圣也。何至世第一又得不退可云耶答。前位虽不退。不退极处判不退也。此即觉胜劣定之也。但至萨婆多意何云始教云难者。大师余处释中虽是萨婆多说。然非彼宗说。以有十回向名位故。小乘无此位也（云云）问。如此释者。既非萨婆多说。何云若依毗昙耶答。不谈性得佛性立修德等萨婆多义云欤。悉非依萨婆多也寻云。今此不退恶趣不退欤。又位乘不不退欤答。共不退欤问。小乘犹忍位立不退。大乘声闻何至见道始可得不退耶答。又亦菩萨等者。瑜伽异说出也当段如瑜伽云者。三十七卷也。此付清凉大师始教义第七住不退义出间论义也。宗性僧正始教机上中下三品。上根七住。中根十回向不退。下根初地初不退得也会释口传也。

十一日

    一。菩萨至十回向方皆不退不退者初回向已上不退欤。第十回向不退欤答。自初回向不退也难云。探玄记云。依佛性论至此位满方名不退位既云此位满等。如何答。准佛性论。云声闻苦忍已上独觉世第一法已上菩萨十回向已上。既三乘共云已上。明知各入其位即是应得不退。故今章云至十回向方皆不退者。才至初回向即得不退但于探玄记释者。此释意总以三贤为一解行位。于中判不退时。即以十回向为不退。然以十回向是解行位满故云位满也。言此位者。次上所标之行位也。非谓别指十回向满心也问。且依章主意或云十回向不退。或云地前总退。尔者只是异说不可和会欤。如何答。义苑释佛性瑜伽二论云。前据佛性上贤不退。此约瑜伽三贤皆退。何以尔者。谓前约胜行。此论见真故。各成不退之义耳问。不退者其相如何答。于不退有已得未得不同。已得不退者。于自地所得法者永不退转也。设虽自地法于未得者退义可有也。况于他地者。必可退也但今不退者。于自地法者不简已得未得不同。更不可为退转也。若于他地法者。亦退转义可有。若依佛性论意者。十回向已前已得未得俱退也。既入十回向者。更于已得法者不可为退转也。若依瑜伽初地不退义者。初地已前设虽自地法。于未得退转也。若入初地者。于自地法者已得未得俱不退欤。于他地法者不遮退义也。若依第八地已上者。于他地法即不退转也。无相无功用念念增进故也问。佛性论意。声闻苦忍不退产世第一法位者退堕余乘及恶趣欤答。声闻正于世第一位者无退义。犹是有漏心故可退堕之义。是故约决定云苦忍不退也。世第一法但是一刹那故。实义无退义也。约容有退位摄也寻云。若尔者。独觉世第一及菩萨十回向犹是有漏故。约容有如何不为退位耶答。独觉菩萨种性胜故。约容有更无退义。是故世第一法不退云或十回向不退云也寻云。若尔者。定三乘定性时。声闻至忍位定种性释。所诠忍位已上不退故。于不退位定种性如何答。上定种性成就位分斗也。别依退不退二义非释种性成否也。今佛性论又不依种性成否正定不退位斗也问。定直进菩萨不退之时。分别部心萨婆多为所破能破中三乘不退也。何以分别部能立不退证始教直进之不退耶答。小乘分别部所立退者。彼部意岂于菩萨许十回向不退义耶。以之得知。今此不退是大乘中三乘不退也云事。所诠论主心即在大乘故。动分别部能立义明中交明大乘义也法花玄赞二云。不退有四。一信不退。十信第六名不退心。自后不退生邪见故。二位不退。十住第七名不退位。自后不退入二乘故。三证不退。初地以上即名不退。所证得不退失故。四行不退。八地以上名不退地。有无为法皆能条故。
    一。菩萨地前总说为退章主意地前总退欤答。尔也难云。定种性事至堪任既是或十信终或初住等也。又此始教中同定不退引佛性论十回向（云云）尔者地前总退义自语相违。云何答。今地前总退之义章家之所立也。任当段释也。但于难者。此义且依有漏位云总退欤。始教机有三品。约下根云地前总退欤寻云。地前总退者。退菩萨乘堕二乘等欤答。不尔。但往恶趣者名退。非退菩萨乘也寻云。犹堕诸恶趣故者约业系欤答。问异补阙章有二说也。

宽永元年三月十一日。为春季谈义古抄书集令不审沙汰者也。不可有定量矣。
法印权大僧都实英
五教章下卷不审五（第三行位章终教下）



二日

    一。亦不以见修等名（文）说终教意可立见修等五位欤答。不立也难云。见修二道者大小一同通途性相也。纵虽终教意。何不立之耶。就中唯识论第九云初照理故亦名见道。又释修道云。复数修习无分别智（文）尔者终教意岂不许最初照理复数修习等之义耶答。当段不以见修等名（文）但于难者。始教寄分分别俱生烦恼故立见修二道。终教不分分别俱生故不立见修也。
    一。以信但是行非是位故（文）终教意以十信为位欤答。不立位也难云。疏三下云七亦依仁王五十二位当其第二（文）此释十住云第二。知十信又位也。如何答。当段但于难者。约终教。此信但是十住位之方便。自无别位也。此则开方便异本位义也。依之钞云。此之十心是习种性中为十住因。开因异果故加此十。克实唯五十一开等觉故。亦通诸经有五十二（文）。
    一。在此修行经十千劫（文）轻毛十信时分经一万劫欤答。尔也难云。本业经云。增修是心一劫二劫三劫。乃得入初住中（文）地持论云。善趣菩萨经无数劫入种性地摄论云。十信菩萨经一阿僧祇（文）任此等经论文。不见一万劫。如何答。当段云。经十千劫（文）但于难者。一万劫者。钝根精进类付释也若依钝根懈怠者。或经多劫或一劫二劫等。亦可不定也元晓大师本业经疏。上根一劫极钝一万劫中根不定法洗律师梵网疏。一劫者大劫。十千劫者小劫会合（云云）但本业十信劫数大劫故天台等。一万劫者大劫（云云）本业经十信时分三品。一一劫二劫三劫。二一劫二劫乃至十劫。修行十信得入十住。三十千劫（云云）三种皆大劫。

三日

    一。起信论中释彼经文为示现退也限本业经六住退欤答。尔也难云。通瑜伽地前总退等之义可会示现退也。何可限本业六住退耶答。当段意会本业经六住退起信论云。如修多罗中或说有退等（云云）但于难者。既云修多罗中等。不指论文也。又论中不指退人故。终教已上会论者。始教机浅故也可会也。
    一。能于十方世界八相成道（文）初住菩萨作八相化用欤答。尔也难云。初住菩萨业惑未断除。何可作八相化用耶答。当段。但于难者。小分见法身故。分示现八相。此即示现八相也寻云。若尔者圆教初发心时便成正觉有何差异耶答。圆教初发心时便成正觉实成觉故。不可同此也。故起信疏云。谓十解菩萨依此观门见于法界故云少分见也。亦可依人空门见法身故（文）。
    一。又以愿力受身自在亦非业系（文）以愿力受生欤答。尔也难云。今此菩萨故留惑既润生。分段之报犹未舍。往业不亡故。更不依惑业不可受之也。若不依惑业云者。此菩萨依何可为受生耶答。当段。但于难者。留惑种子伏现行。此种子为因。以悲愿力饰之。果报修短随所欲自在也。约自在如凡夫非生故。不由惑业云也。约自在故非业系判也。

四日

    一。又依三昧亦得小分见佛报身见报身色相约观解欤。依三昧欤答。依三昧也难云。披起信论所判。无依三昧文。尤依观解小分可为眼见也。若约观解。散心观解岂无小分见义耶。依之疏下云。报中简比异证○深信真如法少分见者。十解菩萨等依比观门见真如理。是相似觉故云小分何依三昧云耶答。当段。但于难者。定心上眼见故非相违也折薪云。三贤初位等者。即信成就发心中文○又依下即真如用大中文。正云初发意菩萨等所见者。以深信真如法故小分而见知。彼色相庄严等事。无来无去离于分济。唯依心现不离真如今云依三昧者。以心即定故。
    一。所引二乘亦是纯熟高胜机故（文）终教行位不相似小乘欤答。尔也难云。终教中可有假立声闻藏。何终教云不似小乘耶答。当段复古云。问。此下当知。此引二乘令回心向大。非三车所引诸子也义苑云。纯熟等者。说定性二乘无性阐提悉皆成佛故。不分六位各全证故不似彼但于难者。今先付菩萨行位问答不似小乘之义也。假立藏别途事也问。终教心许声闻入无余等之义。尔者退不退等义云何定耶答。终教中许始教之称实声闻故。定行位等事可如始教也。终教所谈但说定无性皆成佛道。二乘行位等非所许故不云也一。若依顿教一切行位皆不可说等（文）顿教意许行位差别欤答。不可许也难云。若尔者。如何顿教意立凡贤圣果四位释耶答。当段。但于难者。宗密释中依顿教意虽立凡贤圣果四位。此位即无位位也释也。是以自问云。如何无位处立位耶。征答之此顿教一念不生机观智成处交合自当凡贤圣果四位也（为言）即是无位位也。是傍观名也复古云。若尔如何祖师复说顿教无位之位而指起信翻妄四位凡贤圣果次第说耶答。彼钞注曰。傍断。譬如逐鹿者不见山。斩蛟者不见水。志在蛟鹿忘于山水。傍观之士言。其登山有高下。入水有浅深。行者忘心唯知寂灭。世尊说。彼断惑有粗细得位有高下。法尔必然无位之中有此位。故论结四位云。而实无有始觉之异。本来平等同一觉故问。起信亦顿教乎答。以起信三重因地凡贤圣果四位圭山释义总属顿门。与圆觉一体。故云。今用论分济一也。良以论中众生灭门入真如门。生灭是能入之假。真如是所入之实。以假从实故。属于顿。又此论难有四法正以一体摩诃衍为宗故当顿教。若尔何以复云正终兼顿。当知此约众生心生起染法。如来藏随染故云欲究妄本。约凡以标心。义判要彰动末先明静体故。正终而兼于顿也（文）。

五日

    一。如楞伽云初地即八地此文顿教义欤答。尔也难云。若依释论家意者。今初地即八地等文杂乱住心得也。若依宗密意者。行位安立皆颠倒故。说初地即八地破地位倒执也。若尔者。立地位故顿教义难云也。如何答。起信论真如门即顿教分济。而于彼真如门亦有绝言依言之二科。即彼疏释云。举如体离言以明观智境○依言辨德以明生信境今亦尔也。初泯绝而无寄只是知而也。复古科云。约离言也。后若寄言下。依言辨义为信入门。复古科云。约寄言也。故依言绝言俱顿教义门也。依之钞三上云。疏不依位地下○彼经第四先长行云。大慧。于第一义无次第相续说。无所有妄想寂灭法。颂中有七偈。后二偈明不立地位云。十地则为初。初则为八地○无所有何次。解曰。初七句约义配同。最后一句据理都泯十地则为初者。同证如（矣）初则为八地者。初地不为烦恼所动同不动（矣）第九则为七者。第九同第七无生忍（矣）七亦复为八者。纯无相观与八同（矣）第二为第三者。同信忍（矣）第四为第五者。同顺忍（矣）第三为第六者。第三中地获三慧光。第六地中得胜般若。同慧义无所有何次者。颂上经文于第一义无次第相续等（文）约义配同释以义类相似云初地即八地等也。但于难者。以最后无所有何次一句为顿教正意也。
    一。如楞伽云初地即八地（文）顿教十地欤答。尔也难云。三十二菩萨不二终教。净名默理是顿教也。今此初地为八地等顿教。不可有地位义成也。何以之顿教地位云耶答。当段上一切行位皆不可说云结若见行位差别相等即倒云若寄言显云若言则差别言也。寄言显云非顿教十地耶。但于难者。于顿教之机。可有二类之别也。从无言默理等直入之机即之得无言理。即地位解寂静无次第义之类即顿诠此理故名顿教等者。一向不可限无言无文等。顿诠此理即是顿教也。
    一。无所有有何次第（文）引楞伽经所说欤答。尔也难云。经文只云无所有何次。一有字并第字无之。何云经文耶答。当段。但于难者。一义云。何次之次字本含有之文点故。章主直加引示之欤一义云。经云无所有何次。此有字或属上或属下两度读之。以有字再可读。为欲易解故。无所有有何次第释也。谓一无所有。二有何次。例如俱舍论第二十卷也寻云。其例委意如何答。如俱舍论第二十卷经部破萨婆多三世实有。颂曰。何碍用云何（文）颂疏第二十云何碍用云何者。此用字两度言之。一何碍用。二用云何。碍用者。经部破云。汝说三世法体常有。应一切时能起作用何法碍用时有时无。用云何者。汝说法体由作用。故三世有别。又此作用云何得说为去来今。且作用中而得更立有余作用用上有用便致无穷（文）准此可知。
    一。六位不同随得一位（文）圆教意立十信为位欤答。尔也难云。终教既不成立。圆教何可立位耶。是以探玄记第四云。若约寄法即同终教答。当段加之披圆经文。第二会说十信。第三会说十住等。既别开一会说十信。岂不立为位哉。是以圆觉略抄五下云。一信位者。然约圆顿之宗。此位是万行万德根本。初心同佛方名信故。不信自心是如来藏非菩萨。故发心毕竟二不别。如是二心先心难故。故花严特开一会六品说之。此经起信皆开为一位。权教却为权教渐教教中多不开者。彼但信教便名为信。未必悟解故。如道上轻毛随风不定故。十千劫方入初发心住（文）意云。花严圆觉起信以圆顿之宗故。特开一会立十信为一信。以不开为位之教渐但于难者。若寄终教分行位不同之时。以十信是行而非位故不成位也。若约十信终心作佛得果之时者。十信亦可成全。故知处之解释各述一边。圆教意十信一位可通二义欤。方便正位分时。十信位方便故是不入。方便正位合位云时终教又住也寻云。随得一位得一切位义从十信初可谈此义欤答。不尔也。设圆机也。圆教称法界信心成就处。于随得一位得一切位普眼开也。然信位初心信心未成就故。于信初不可开圆融普眼也。

六日

    一。谓始从十信乃至佛果等文是故经中○是其事也之文又以诸位○是此义也文此三段文义即各别欤答。尔也难云若三义即别者。如何释是故经中耶。是故言定重成上义答。第一总显六位圆融义也。别一位为本非显圆融。次第二文即十信满心摄诸位义显也。是就信一位别显圆融计也。第三文初信初住初行初回向初地等行相似故。初后即同时也。如此十信满十地即同时成也。但于难者。上五位圆融内十信摄诸位一义证故云是故也。然总别异故两段不同也。
    一。二约报明位但有三生（文）约报有三生者。隔生各别果报之生欤。约修行得入之法门分三生欤答。约报者。本寺义三生共隔生故。三生果报云末寺义见闻解行果报也。证果海法门生也。修因答胜进三身次第智胜报约报云也难云。别教意以分段身直至佛果。圆机何至十地因满可有分段隔生耶。是以孔目章普庄严童子等现身成佛机定。如何答。当段既云约报。若不隔生者。约报但二生也。何可云三生耶。是以善财童子证果新旧二经共在当来（见）加之威光太子于第四佛所成就普贤行毕。命终生须弥山上天宫何况大威光太子者毗卢舍那乃往过去之本事也。知证果在后云也。但于难者。伴一义也尚难云。于等觉位死始感妙觉生耶答。以等觉智断佛果障时。此无间道位开普见内眼并即父母所生肉身。然无间道灭解脱道生位得无漏无相普眼。更是非父母所生身可心得也。证果海生者是也。如善财童子父母所生肉身五位经历之相是解行也。然至普贤知识所因位满毕没果海之时。此善财更是非父母所生肉生。非异熟果报。无为无相之法性身。更非世间所知也。既因位果报别尽法性真身别生故。是证果海生云也。于果报因果二报即各别也。是故因位总报舍可感果位生也。若尔者解行证果海隔生更无疑者也此义只一生一身上分二生故。更非隔生义。常途隔生义者。死此生彼别感证果海生义也。
    一。谓见闻此无尽法门成金刚种子等（文）广通三乘五乘等结缘欤答。尔也难云。当段正标一成见闻位判谓见闻此无尽法门况钞一下引出现品设有众生见闻于佛业障缠覆不生信乐等文即释云。上虽明见佛是花严佛故。舌根尝法味故。贤首品云。此法希有甚奇特。若人闻已能忍可○如是所作甚为难等此等解释偏局一乘普法之见闻答。若论机根现今所结缘。则可通一切佛法。若论其内熏密益。则亦可约毗卢法界真实德用。故大疏一上云。五戒十善亦圆教摄。尚非三四。况初二哉。有其所通无其所局故知权机当分纵虽见闻所局之人天教。而究竟得益可约所通之圆乘。如法花云。诸有所作皆为一大事因缘思之可知。且如起信疏上云。今因本觉不思议熏力起厌求心。又因真心所流闻熏教法熏本觉。以体同用融领彼闻熏。益解性力损无明能等纵虽人天乘。若是佛教。皆名法界等流。纵虽望世乐。若信佛教止恶修善。岂非因本觉熏力哉。尔者能熏之本觉体与能流之真如体是同一体也。起厌求心之用与闻熏教法之用亦融一用也。余如疏释应知。此等不约权机局情专任法本融通自然道理。悉取为一乘见闻生益相也。但于难者。当段释约毗卢法界真实德用如此释欤。

七日

    一。二成解行位解行位者通三贤十地欤答。尔也难云。孔目第三云。若一乘义。十信地见闻终心成解行。胜进向十解得究竟证此释亘三贤十地不见耶答。当章意十信终心已去至第十地满可摄解行生也。但于难者。孔目章释付圆融分三生。故非相违也。
    一。至离垢三昧前（文）兜率天子得离垢三昧欤答。未得果定而得因定也难云。当段云至离垢三昧前。明知未得三昧也。是以孔目章第一云。若约解行法分齐克。唯未得离垢三昧。其离垢三昧是未受职之前定小相品结天鼓说法得益分齐云犹未能见离垢三昧之小分也。准孔目章案此经文意。其未能见之三昧者。是未受职之前定即是因定也。故知天子犹未得因分欤。如何答。今章云离垢一昧前者。前字含二义若约因定则现前故云前也。依此义则天子现彼因定也。若约果定则在前故云前也。依此义则未得果定也。但于孔目释者。意云。识之前因定也故复古云。离垢三昧前者。地论说离垢三昧现在前。又此是果地而有二分。今得十地故言前也（文）离垢三昧者。玄十六通因果释也。前者因现在前果已前也（云云）。
    一义云。于解行位一向不得离垢定也。既经文犹未能见离垢三昧之小分等（文）。
    一。如是普贤诸行位者亦是此义也限等觉因满诸行摄之欤答。尔也难云。清凉通妙觉诸行摄之也。如何答。章主释限等觉位诸行摄之也。但于难者。今伴章主义也。实义因果同体故两师所存不可有异端也寻云。此约因果前后分二位故者。今此因果者。善财因果欤答。尔也难云。正见经文。弥勒下生成佛之时。虽说文殊善时俱得见我。更不见属善财义也答。为证善财三生引之也。寄人法门。善财今生修因身毗卢舍那前遇普贤为知识。不至毗卢舍那所因中穷果故。又当来弥勒成佛时。遇弥勒为表证果海。普财今生非谓果海。十信终心已证故。又于普贤所同法界毕。可思之。

八日

    一。是故前位但是因同善财童子至普贤所不至毗卢所事。因中穷果故欤答。尔也难云。若因中穷果者。何因后当来遇果人穷其德耶答。因满至果。此果不离因。虽然为显果边遇果人显也。但于难者。果置当来事。寄三乘教非圆教意也。
    一。三约行明位（文）今约行者。别约十信终心欤答。尔也难云。今约行者。即约此一乘无障碍普遍五位之普贤法界当体行德也。是以探玄记第十九云。普贤愿行者。是一乘无障碍普遍五位之行愿也如何答。凡自宗意以信满成佛为自证究竟。此外更不可立自证增进之阶位。即当章自下专明此旨。广兴七重问答委释成之。乃至末后云信成故是行佛等。故知今云约行者亦此行佛之行也。何况花严一乘成佛妙义（新罗国见登述）第二行成佛疏第三云。二约行总不依位。自分胜进究竟即至佛果（云云）但于难者。且伴一义也。
    一。谓自分胜进分（文）通七重自分胜进分欤答。尔也难云。当段既云约行明位岂非局第四行位相望之一义耶答。折薪意。胜进通于因圆与极果（云云）明知可通七重也。复古引探玄文欲令通七重欤。当段文云。此门通前诸位解行及以得法分济处说（文）准此思之。可通七种欤。但于难者。先德注解非一准。且伴一义计也一义云。依折薪记云。胜进有二等。但局六七两重欤（云云）又集成云。自分如初发心功德。胜进如明法故镇国曰。前明当位所成之德。今辨趣后胜进之行。文曰。自分已圆将趣十行说于明门。以为胜进自分如十行。胜进如十藏（文）此师别就第六约二位之一重释之欤。

九日

    一。法门通前诸位解行及以得法分齐处说（文）此释通释二分欤。但明胜进分欤答。一义云。诸位解行第一寄位第二约报中解行得法分齐处别指位位满也难云。折薪只约六七两重。复古意诸位解行者。七重二分配释。得法分济者所得三昧也注。何得法分齐指位位满可云耶答。一义云。指事云。言诸位者。谓始从十信乃至佛果六诸位也。以位位皆有自分胜进分故也。以解行位亦有自分胜进分故。得法分齐处者。谓位位满皆名得法分济处也。以位位满胜进分位摄上诸位成正觉故意云。今此二分约前二义以明其相。故云此门通前也。谓言诸位者。指第一寄位显也。言解行者。指第二约报明位中解行生也。言得法分齐处者。此别指十信满十住满乃至行向地名其穷满之处。不同前十住十行等中位位皆有二分。是即上约诸位与解行则总辨相摄之义也。今别指位位满则五位互摄之意欤。但于难者。先德注解非一准伴一义也。
    一。世界性等以上处以上者。瞿夷所居十世界云以上欤答。尔也难云。先花严经中普庄严童子是世界性通领见候。然世界性中又有十不可说佛刹微尘数等香水海说。今以上者。指此不可说不可说小香水海。此义顺文相自面也。如何答。一义云。以上者。瞿夷所居十世界云以上也瞿沙优婆夷所居十世界也。举第一世界性等取第二已下世界海等也。下摄化章在此十重。释此十重。了云。此等当是万子已上轮王境界结释。今章如普庄严童子乃至世界性等已上释。上下符合欤。此十重世界是万子已上轮王境界云故。普庄严童子亦二万五千第二王子故。世界性一世界不可限。十重世界可通领故云以上义。道理极成欤。复古集成指事之三家共此义也。但于难者。先德注解非一准。且任义家多分义也准唐经（并）大疏解释。世界性等十重世界瞿婆知之境界花藏界中诸刹种等之体相等也。普庄严所居亦花藏中刹种也。故义理相当欤。集成引孔目第一指世界性等也十重世界。尔者等世界海等下九也。折薪云。世界性者。唐经世界种也。晋经云。有世界海名净光普现眼。中有世界性名胜妙音。彼世界性中有香水海名清净光○释曰。此言世界性等上住者。等于香海须弥山宝林王城也（云云）。
    一。当是白净宝网转轮王位（文）白净宝网转轮王者指第十地欤答。第十地轮王也难云。当章起尽白净宝网等之行相毕。结解行位内之行相总通解行位加之清凉大师准璎珞经。白净宝网者第九地白云宝相轮也释。如何答。白净宝网转轮王位者。兜率天子三重十地之内第二见盖益之文也。此得益第十地云事。孔目第四探玄大疏等例祖不及异端。但于难者。白净宝网之言虽第九地王。举所具取能具第十地也。故集成云。今章与孔目以所具铭能具。谓具白净宝网等诸轮王善根之位寻云。白净宝网转轮王位者。第十地化报云事以何知第十地果报耶答。天子放鬘荼罗自在光明时。所益众生说得第十地益时。白净宝网等说也。所益众生既得第十地益。乃至得白净宝网转轮王位说。知是能益天子得第十地感白净宝网位云事。不可疑之也。

十日

    一。得普见肉眼见十佛刹尘数世界海等尔者一乘肉眼见十佛刹尘数世界欤答。尔也难云。三乘教意。五眼中肉眼者。一见近不见远。是云远近相对也。二见明所不见暗等。是明暗相对也。一乘肉眼也何见十佛刹尘数世界云耶。天眼何别耶答。常段释。圆教心五眼中粗劣肉眼尚见十佛刹尘数世界海等说。对三乘弥显甚深也但于肉眼所见如此者。天眼以何分差别耶。云难者。圆教心肉眼诸功德被饰。其用等天眼肉眼天眼之差别者。晋经四十二云。肉眼见一切色故天眼见一切众生死此生彼故（文）寻云三乘教意。总以肉眼不见三界外耶答。设肉眼若天眼与力助成除障时。肉眼见暗处肉眼见远欤。若如此之时。肉眼见三界外可许之欤。是以智论云。因天眼开障肉眼见闻（文）小乘被障细远之色不见。三十二卷论依闻般若力见三千界也智论释五眼有五义。一近见远不见。二粗细三前后。四明暗。五障内障外。肉眼皆见上不见下。天眼皆见也一。其福分感一锭光颇璃镜感一颇璃镜欤答。尔也难云。解行位人所感福聚可无量无边。今何必出此一镜耶答。当段。此释章主非私所述。经既云此珠轮王善根所成。故如此释也。然经前段云颇梨镜。后段云颇梨珠。故知此镜以珠为体也。义苑云。前智此福二足齐彰。是以定为福体。故众德咸成言言感一锭光颇璃云。谓此菩萨福智既备故。一即具多。若彼玻璃明鉴远近齐照故（文）折薪云。言福分者。此约摄报果故也又集成云。海东记云。定光颇璃是宝名。一乘义章云。又白净宝网转轮王位时有锭光颇璃镜。光明照十佛刹微尘数等世界。以此验之当知。白净宝网转轮王之位福令不少也但于难者。一具多故。福聚可无量无边者也。
    一。是故无有未得后而不得初也今此不得不字传写误欤答。非误也难云。此答意不得后得初事无之云意也。然不得不字非误耶答。当段云。而不得初也诸本不字有之。无本不检。故更非误也。但于难者。今此难者意。初得时得后云一中多计得未得多。中一思难也。故今直破此难也。一中多得时。即非得后后。又并多中一得故。不得多一不可得本难事破欤。文意云。再不证后位无有不得初位也未得后（多一重证）不得初故难者本一坪有多一不知。本一上重可得多一思故。本一坪即得多一。重不得多一不可得本一不可难也。显故非误心得无相违也。

十一日

    一。若自别教即不依位成（文）别教意不依位者初信可云成佛欤答。尔也难云。集成记之意。旧来成佛谈为别教本意故。前后相即犹寄位带同教也。非别教释意也（云云）何自初信可云成佛耶答。折薪记云。直论别教。初信亦具。既位位皆具一切。不必须到满心。故云不依位成。非是别教不约位说也折意。自别教初住位不可云为成佛。初信可云为成佛。故即不依位成云也。今即寄彼者。圆融置初住同教义也。寄终教不退谈成佛同教义故寄彼也。但于难者伴一义也。
    一。是行佛非位也行佛位佛可有前后欤答。无前后也难云。当段云行佛非位佛也既望信成云行佛。望初住云位佛也。更同时不见也。如何答。一义云。行佛者。第十信即愿心终也。寸终如云尺始。第十信心初住始即是同时。信终住始同时故。望行位分二佛也。但于难者。信非位住位故如此释欤难云。等妙二觉刹那前后而不可云同时。今第十愿心与初住始刹那前后。信必非住道理前后既不同者。分二佛事道理显也答。花严成佛义云（见登）问。若尔十信终心成佛即位成佛。何名行成佛答。此义望异故。彼体不异意。不退阶位即名为位信心行义名为行也（文）。

宽永三载三月十一日
古抄令披见为谓当座书集讫。不可有定量。后览辈可纠之者也。
法印机大僧都实英（七十四）
五教章下卷不审六（第四修行时分）



二日

    一。极疾三生（文）三生四生极疾者钝根类。经六十劫百劫者利根之类欤答。尔也难云。今此上中下根迟速。必非钝利之别。极七反有圣者。虽穷钝遥经七生定。是以光记云。声闻三生独觉四生。非要利根。亦通钝根（文）如何答。光记云。佛时长故其根最利。声闻三生。独觉四生。非要利根。亦通钝根。若极利者。要经六十。要经百劫故。婆娑三十一云。非如声闻极利者径六十劫。非如独觉利根者唯经百劫（文）此论文解释。六十劫为利根也。但非要利根亦通钝根者。声闻缘觉三生四生人故。钝根人也。佛三生四生人无之。其根最利经无数劫也。重意云。三乘六十百劫人利根。三生四生人有之故。此人钝根故。二乘不局利根。又通钝也。
    问。弘法师释业疏四卷释。大智律师等意。三生等极利。六十等极钝如何答。四善根已上等人初果已上等人。利根者早入涅槃。至入涅槃等也。钝根者经多时。七反圣者等也。见道等前利根久。佛必经三祇。麟喻必经百劫。是皆四善根以前此等利根久也。钝根见道以前早也（云云）私云。南山等释。第三生必证入义。见道以后极利也。俱舍等依见道以前论钝利欤寻云。极速疾机中。可有一生入圣之类耶答。俱舍婆娑等诸论中出极速机。但云三生。不举过此之极疾机也问。金刚仙论第七云。二乘之人心小意狭志无远怖。闻佛道长远久受勤苦乃可得得成。便生怯弱退之心。但欲一生三生乃至六十劫劬之行道。速出三界尽分段生死。证罗汉果入楞伽经菩提流支第五云。罗汉极利一生三生。极钝六十劫。辟支佛百劫等若如此文者。可有一生入圣之类欤。
　　一。得罗汉果（文）第三生限罗汉果欤。通初果已上欤答。初果已上皆取为第三生也难云。当段云得罗汉果。或释漏尽得果故。限第四是（见）如何答。广指初果已上也。故颂疏二十三云。于第三生方得入圣。乃至得阿罗汉也（文）第三生初果证。可云三生得果也。元得果三生故不限罗汉果也。但当段释先举第四果。初果已上通可摄。故非相违。
　　一。取水火等一劫为一数（文）以八二增减劫为一数欤答。尔也难云。集成记取风灾。六十四转劫终。取被注也答。颂云。八十中大劫。大劫三无数（文）此文意以八十增减动为一数（见）非六十四转劫也。但于难者。今不依集成记故伴一义也。
　　尚难云。今章广云水火等。然广中指六十四转。云先德之注解叶文段者也答。当段云。水火等。于坏劫若火灾坏时八十增减。若水坏时八十增减动也。

三日

　　一。修此法身具有四时（文）百动之间修法身因欤答。尔也难云。百劫既修相好业（云云）尤生身因也。何云法身修因耶答。当段云。修此法身具有四时（文）修法身时出之也。但于难者。相好与法身修因互资助故。百劫修行通法身因故。章生身者。但百劫修相好业（云云）。
    一。三僧祇劫修有漏四波罗蜜时六度中前四度欤答。尔也难云。指事引婆沙云。四波罗蜜者。施戒精进般若尔者除忍禅如何答。见当章起尽。除禅慧取前四波罗蜜也。依之折薪云。婆沙第十并第十四皆云一切诸佛尽。于三阿僧祇劫。修诸方便四波罗蜜。即前四度也但指事所引婆沙百七十八卷也。婆沙一师异说欤。婆沙论云如实义者。得尽智时○方得圆满一义云今四波罗蜜者。檀戒进智之四度也。如指事所引。但此四度摄忍与定。即成六度故不相违。
    一。受生报身（文）父母所生之身故云生报身欤答。非父母所生之身也难云。折薪复古共父母所生身注。依之当段云。净饭王家受生报身（文）答。励律师父母生身之外别出报生身。明知。非父母所生身也。酬三祇百劫之修因。所得五蕴假立名生报身。即报体酬因位之行法名生报身也。但于当段释者。由三祇百劫之行业。所可酬感之报体。于净饭王家示现之（为言）。

四日

    一。若依始教（文）不明小乘修行时分欤答。尔也难云。今此始教存三之教也。故前后诸章于此教中。具明三乘种性行位断惑等相。何当章但明菩萨所经之时劫。不别出二乘修行时分耶答。当段不出之。故任御释也。此教中二乘时分同小乘。故不别说也。但于难者。三生六十劫等全同愚法二乘教。故不重出也。
    一。数此复至百千为一俱梨（文）明始教意欤答。尔也难云。余处解释中。以今俱梨第一数。数三祇释终教义。今何为始教门义耶答。当段但于难者。余处释始教回心方释故。别时始教也。今章始教直进方。终教定三僧祇同也。是故终教段定三僧祇方。别样出始教异云事。不可有相违。一义以之为始教事。章文分明也。但余处释者。此必非定菩萨修行。只诸圣教中僧祇云事四说出计也。有四重。暂配四教也。俱梨百数始教义也。以十重始教云事。始教有始终。始以十重为数。终以百数为数。终教以不定僧祇可为正位也（云云）。
    一。数此俱梨复至俱梨为第二数（文）翻俱胝名亿义不可欤答。非不可也难云。探玄记第十五云。俱梨者。新名俱胝。或翻名亿。此恐不可。以百千是十万。十万为一亿。此即亿筒亿方名俱胝。亦俱梨筒俱梨方名一不变（文）何非不可可云耶答。玄第四云。俱胝者。此云亿（文）光明觉品疏抄盛云俱胝为亿。又僧祇品疏第八云。洛叉是万。俱胝是亿故翻名亿非不可也。但于难者。今虽由十万为亿不可判释。依后后算法之时。不可妨翻俱胝为亿之义欤。况于亿数有四种不同。以万万为亿之义为最极欤。

五日

    一。至第一百名一阿僧祇此僧祇者。化身之所经欤。又实报身所经欤答。化身之所经也难云。三祇数量已始教之终门通终教。知直进菩萨修行成佛时也。尔者直进菩萨所经三祇。何约化身耶答。当段云。或云仍此教中就释迦身。或何故乃就化身说耶等之问答之起尽。今三祇全付化身谈之是以优婆塞戒经三祇满佛。多分同小乘教之三祇满之佛也。但于难者。虽一百重僧祇直进报佛所经。约三乘同见故。僧祇满佛相似小乘说也。非相违。
    一。迦叶佛所满足第三阿僧祇劫（文）第三阿僧祇于迦叶佛所满足欤答。尔也难云。俱舍论意。于胜观佛所。满足第三僧祇（云云）今何云迦叶佛耶答。当段但于难者。折云。法苑中会云。若正满时为言在于胜观。若已满为言在于迦叶。则经论有致今详更有二义。俱舍约小乘教说。故满在胜观。则贤劫第一佛也。戒经约始教化身说故不同也。亦是施设回心教引二乘故。不可全同全异。所以第三佛别也（文）。
    一。即超九劫百劫中超九劫欤答。尔也难云。披心地观经说相。初僧祇中雪山半偈超十二劫。又云。供养燃灯佛故第二僧祇。布发供超八劫。第三僧祇中身施饿虎超十一劫。同劫满时翘足赞叹。方超九劫。总而言之。超四十劫。今何唯云超九劫耶答。当段但于难者。实超数十劫也。今超九劫者。义圣私记云。随转小乘九十一劫成佛（云云）大乘义不尔也。但三僧祇内超劫。更无百劫修相好业。故不云九十一劫成佛也。

六日

    一。以小乘中偏修智分不修福分（文）小乘三祇百劫之间。不修福分欤答。尔也难云。俱舍论云。菩萨要经三无数劫。修大福德智惠资粮1此文心三祇间福智并修今何云偏修耶答。当段但于难者。此文心必非相好之福。只三祇因位福分故非相违。
    一。为通余杂类世界故如胜天王经说胜天王经说1杂类世界欤答。尔也难云。检胜天王经说。都无说杂类世界文。今何指彼经耶答。当段加之演义抄等。就终教门立不定三祇时。各分二义。其初义者。正是树形等杂类界也。是以抄中。一为通余杂类世界故。如胜天王说。即前树形等刹是1但于难者。杂类世界名言。非云有彼经。只非三阿僧祇。无量劫成佛云事。胜天王经说证计也。引杂类世界文事。非为显深。至所化无边云事证也。至无边杂为世界可至云也。
    寻云。圆经中明说异类界。阁此明文。殊引不显了胜天王经。有何意耶答。不指圆经明文者。准摄化分齐义。说树形等异类世界者。唯是圆经不共说。不通三乘终教（云云）故知。圆经之显了说者。不可属终教门。但当章意。欲令劝彼三乘向一乘。故立不定义。约终教当体。未可显了指树形等。只只是界类别。则时劫亦别。故不可定三祇（为言）。
    一。二据佛德无限量故如宝云经云以宝云经证终教不定僧祇欤答。尔也难云。佛德无限量故。经不可计数僧祇云义。一乘所说之劫数也。何以彼经文可证终教不定僧祇耶。是以清凉大师释今经刹海尘数之文。以瑜伽起信之三祇文。云约三乘一方化仪。引宝云无量僧祇之文。云约一乘刹海尘数劫如何答。当段但于难者。为通杂类世界。经不可计数劫云事。本一乘所谈也。终教又实教谈之无失。

七日（第五修行所依身下）

    一。若始教中为回声闻（文）等回向菩提声闻。以分段身至究竟位欤答。尔也难云。回向菩提声闻。要受变易身。可修行长远之佛道。何云分段耶答。当段但于难者。若已回心入大乘之后。正行菩萨道之位。实如难可受变易身。即此机者依直进教。发心修行之机也。今为引彼愚法小乘令趣大乘故。始破彼法执之时。其所被机尚是本分段身。能化佛未改鹿园所见之身相。即般若等经是也。是即始教有回心直进二教中。回心教故无相违。
    一。佛身亦尔然是化非实也回心教意。以分段身即成佛欤答。尔也难云。孔目章云。三者约回心教门。有其八义○八约生死最后分段身上。即成其佛（文）。此约化身。若约报。分段身后即成其佛既云分段身后即成其佛。定知。佛身非分段也答。当段云。佛身亦尔（文）但于难者。约报者上云约化身。故知。约报者是约报身。谓化身三十二相亦是报身八万四千相好中一分故。若约此报身一分。则分段身后成其佛。
    一。二就实报即说分段至金刚以还（云云）始教意约实报。可立变易身欤答。不立也难云。瑜伽唯识等诸论之中。立分段变易也。是增寿也。全非终教之义。即始教当中也。何背本论可立十地分段之义耶。是以清凉大师钞十上云。若法相宗顿悟八地方受变易十地分段之解释。非背本论。似师资相违耶答。当段云。二就实报即说分段。至金刚以还不立变易也。但于难者。始终二教共地上有教无人故。分段变易皆寄说一门也。虽然终教就三乘教实义。为显佛法渐渐深极。分段粗相之因果灭尽之后。立变易微细之生死。故许彼教所立。始教未尽法源之教。初地已上为润生摄化等。故留烦恼种子。至金刚无间位。既唯留润生惑种。盖润分段之生耶。纵虽润增寿变易。所资故业所感之异熟。全欲色二界之所系也。何可名界外变易耶。故知。圣教中七地以还分段。八地以上变易者。为寄显功用无功用二位差别也。若依留惑云生之实义者。只微细分段生死也。清凉大师八地方受变易解释。依寄在门义无相违也。

八日

    一。圣人不尔但留惑种用以受生于圣人位不许现惑润生之义欤答。可许现惑润生之义也难云。当段云若是凡夫即以现惑○用以受生不许现惑润生答。可许种现俱润生义也。依之下文之惑现惑种皆得自在加之唯识论云。由说意力前七地中。虽暂现起而不为失但于当段释者。就八地已上论之故。圣非现润等释也。
    一。若约回向菩提声闻前三果回心人可受变易身欤答。尔也难云。折薪云。二乘有学位人不得变易如何答。佛地论云。学位回心即伏烦恼。起定愿力。资现身因。令于长时生死相续。名不思议变易生死。言即伏惑明非无学。无学断故。准此。学人得变易准此法相宗许有学位回向菩提即受变易身也。但于先德释者。用不可依时也。
    一。通诸位诸位者。信住行向等欤答。尔也难云。纵虽学位回心。要至无学果可受变易。然彼至无学果。更无分段生。故回心入十信。即可受变易。不可待后位。何通住行等云耶答。当段但于难者。二乘圣者有利钝二类。若钝根人。以入无漏定生无漏智。是最为难故。或可有由有漏定愿资助力。以延寿命。进修信住等行位。速至后位中。方受变易之类故知。纵虽无学位回心。可受身通诸位也。无相违。

九日

    一。亦于佛地分出阿罗汉引对法论佛地证分大小义欤答。尔也难云。对法唯识等诸论。并以三乘之极果共名阿罗汉。何以此论文证于佛果分大小之义耶答。当段但于难者。凡阿罗汉者。是不生义也。正名三界不生。而得三界不生者。或于初住。或于初地。然至佛果尚不唯言成如来。而双成罗汉如来。约烦恼尽边。假名罗汉。令生声闻欲乐也。
    一。如仁王经云远达菩萨远达菩萨者。指第七地欤答。尔也难云。仁王经指第十地（见）何云七地耶答。远达菩萨者。第七地名远行地也。但于难者。以三贤十地为十三法师之位故。第十地云。十地见第七地也。
    一。至第七地故烦恼障及分段身俱至此位烦恼障至第七地欤答。尔也难云。寄罗汉分段身至此位可尔。罗汉断彼故。何烦恼障可至此位耶答。当段但于难者。此等皆寄在门故。密不可论性相也。

十日

    一。是初出世故于第四地初出世云事欤答。尔也难云。初地以上出世位也。何第四地初出世云耶答。当段但于难者。实义初地已上出世位。初二三地相同世间故。第四地初云出世欤。
    一。第七地寄三乘菩萨（文）以第七地寄三乘菩萨欤答。尔也难云。验论文虽有出世出出世之言。寄一乘三乘事无之。何依梁摄论立此门耶答。当段但于难者。既以初地乃至六地寄同世间二乘故。七地以上寄同菩萨章主本意故。非相违。
    一。如地论等说以十地论为当门之证欤答尔也难云。列祖一同指所五教所依经论中。释圆教之经论。花严一经十地一论今何云此约三乘等耶答。当段但于难者。约行布一边也。折云。此上十门但取果位从深至浅为次。不约乘教浅深为次也。

十一日

    一。略有二类一悲增上○二智增上于地上菩萨可有悲智互增之义欤答。当章心不许之也难云。依文释思道理。释迦忍土出世。弥陀西方引摄。是皆本誓悲愿异故。化仪分净秽。况文殊主智普贤主理者。自他宗共许之。已成如来·因满大士。化仪分于本誓修行。满于二利事常途性相也。尔者纵虽地上菩萨。悲智互增义不可相违如何答。当段但于难者。佛菩萨本誓悲愿差别。非悲智增减之义。佛果等觉等位不可有增减也。即是悲智平等之上差别之化仪也。
    一。若依圆教不说变易（文）圆教意不立变易生死欤答。尔也难云。二种生死之建立经论常说也。圆教独何不立之耶。就中别教行布门收始终二教之义。终教既地上唯变易也。圆教何可废耶。是以晨旦人师依圆教立变易生死也。如何答。当段善财都率天子等。皆以界内分段身至普贤全。知不可立变易。但于难者。行布门即同教义也。同教者。摄前诸教故。又可摄变易之义也。次人师释者。决疑论之释欤。是又且依不坏相之门欤。或世界性等已上身。同变易故。释得变易欤。
    寻云。世界性等身分既出过诸天。何非变易耶答。世界性等已上身分者。即普庄严童子等也。而普庄严童子是爱见善王之太子也。既有父母。知分段身也。但见闻生分段大都如三乘教。解行生分段者。法门所成故出过诸天也。

宽永四年（丁卯）三月十一日任古抄书集之毕
老耄之故不可有定量　后学可纠之
法印权大僧都实英（露命七十五）
五教章下卷不审七（断惑分齐第六）



二日

    一。若依小乘如余别说（文）问。小乘段有标无释欤答。尔也难云。准上下文。尤可说愚法小乘断惑分齐。何不明小乘断惑耶答。当段有标无释不明之成可申也。但于难者。指事有二释一以文堕故云无说。二略故不说（云云）复古有四释。一小乘异大乘理无疑故。二师承有据。至相尊者亦不说小乘烦恼。三今说三中二乘惑品。即同小乘义虽有异。名字是同故。四作者任放辩义（文）折云。断惑分齐者。有云。下如下问云。何前愚法小乘中。十使不通迷四谛等。又下以回心对拣愚法。即知今文亦应有八十八使等数断惑得果之相。但传写脱尔（文）。
    难云。既指如余别说。让在于外。何云写脱耶答。彼唐本唯有若依小乘之一句。无如余别说之句。直续若依三乘之句。故如是释也。若依和本。尤无此疑者欤。犹指事释委悉也。可见之寻云。如别说者。指何耶答。俱舍婆娑余指也。小乘云多分萨婆多本。又如余别说者。小乘事释书。大师御释。
    一。若依三乘（乃至）寄惑显位（文）今此三乘者。何教耶答。始终二教欤难云。上来多中间三教皆名三乘（见）何可除顿教耶答。约位灭惑寄惑显位二门。顿教无故。此二门本以标不可入顿教也。但于难者。可依处。必不可一准。故三乘名虽通。始终二教是存三。故今殊专就之云若依三乘。非相违。
    寻云。约位灭惑与寄惑显位。有何别意耶。顿教是泯二之教。故存三义以始终二教为本也答。约位灭惑位中断惑故实义门也。寄惑显位粗细惑作立。浅深位寄显故。假非实义也。下第十三寄在全始教正意也。故折云。十三寄烦恼显见修。然是法相宗正义。今以义窍定故为寄（文）。
    一。初义者若依始教等（文）约始教明三乘断惑欤答。尔也难云。终教亦是三乘教。何于始教中独明三乘断惑耶答。当段但于难者。折云。终教虽具三乘。然无三乘别断。以二乘一切烦恼但能折伏而已。唯菩萨实有所断。故今云始教具二乘等也（云云）终教三乘始终俱同成佛故。不别说二乘断惑也（云云）。

三日

    一。障有二种（文）执与障相替欤答。尔也难云。安惠论师意。执障即一体心得故。障既通五识。执随通也。依之彼论师意。能遍计通八识心得也。如何答。护法论师意执障各别故。执限第六七二识。障广通前五识也。然执义不通前五识也。但于难者。自元论师异解也。今且伴护法义。故非相违。
    犹寻云。执·障不同委意。如何答。执是别境心所中第五慧心所也。于此惠心所中。以分位善慧·恶慧两别假立也。此二位中恶惠以为执也。即是三见等是也。障是贪·嗔·痴·慢·疑。以之为本也。是障非执欤难云。若尔者。三见者是执非障欤。若非障者。十烦恼时如何属障耶答。执即是兼障。故十烦恼时属障也。障更不可兼执。贪必障无贪故也。若不障者。不可名贪。故障义要不兼执也。
    一。谓烦恼所知烦恼所知二障一种子所生欤答。尔也难云。广检经论说。准当章文。二乘断烦恼种子。不断知障种子。菩萨初地已上故留烦恼种子。地地断智障种子。断位既云泥也。种子何可同耶。是以晨旦人师解释中。二障体别（见）如何答。唯识论中判体虽无异而用有别。成二障一体之义。加之佛地论中。一种子体亦有多用始教意人法二执未断相依之时者。定应同一种子也。唯识佛地诚说分明也。加之唯识论中。我法二见用虽有别而不相违。同依一惠（文）若人法二见必相应。岂无二惠并生之过耶。佛地论云。体虽无二而用有别。如一识体取境用多。由薰生二种子体亦有多用述记九云。体不相违。可唯一体用义分故可说有别。同一种生用分成二。如一识体取境用多故但于断种各别之难者。扑扬大师会云。用既有差。断彼一分用取依体。圣道功力有分限故（文）次人师解释。此付已断烦恼无学所起之智障。立别种之义欤。或又依用所依体分限故。为破三相别体之义立二障别体之义欤。于同时相应之二障者．全不可有别种之义也。
    一。先辨二乘断烦恼障（文）烦恼所知二障为同体欤答。尔也难云。烦恼所知二障其相遥异。粗细隔云泥。何云其体同耶。依之论二障断位。断烦恼障之时。不云断所知障。若云同体者。岂不无同时合断之义耶。知非同体云事答。唯识论中体虽无异。而用有别（文）若非云同体者。二障其相虽遥。痴闇之性是等。岂可别体耶。依之唯识论中。于所知障体见疑无明爱恚慢等其性既烦恼也。宁云别体耶。又同体者。烦恼以百二十八惑为体。所知障亦以百二十八惑为体。故云同体也。有抄云。于一贪烦恼。迷五蕴假者为实人。所知障也。于此生爱着烦恼也（云云）但于难者。同体别用也。意云。虽同体而恼乱有情身心。令不寂静之边名烦恼障。障知之边名所知障。故同体别用也。非相违。
    难云。义灯云。经论诚说二障体别二障别体之旨显也答。是破西明圆测之时释也寻云。所知障百二十八头数可有之欤答。述记云。头数亦与烦恼障同。若烦恼障俱必有所知障故演秘七云。不同烦恼地地九品分为粗细断之。前后言无品数。非言无彼爱恚等类名无品也（文）。

四日

    一。后断得果（文）烦恼所知二障通障菩提涅槃二果欤答。尔也难云。唯识论第九云。能障涅槃名烦恼障○能障菩提名所知障（文）此论文烦恼涅槃障。所知菩提障如何答。同第十卷云。应知圣教依胜用说。理实俱能通障二果此文通烦恼所知菩提涅槃二果障但于难者。实义烦恼障法空智障非。烦恼障生空智障方故二果障云也。所知障又理障云者。法空理障也。生空理障非。但烦恼所知共理智障中。二乘理智中理求故。二乘分烦恼涅槃障说。所知障法空理方。菩萨智求方胜故菩提障云也。
    一。总有十种一贪（文）十烦恼之次第如何列之耶答。当章所列先五钝使。后五利使也难云。依晨旦先德之义。今章专依标孔目问答而孔目中先列五见。后列贪等。依之瑜伽论所列又以如此。尔者有何意趣。今列次有瑜伽孔目等耶答。十烦恼列次诸论不同故。人师解释又非一准。利钝使前后强不可取舍。唯识本颂云。烦恼谓贪嗔痴慢疑恶见当章列次依此论欤。即贪嗔等三毒烦恼根本也。反对三善根故初列之。故先五钝使也。但于难者。至相五十要问答中。五钝使先列。是又利钝使前后依边边一义。瑜伽论中可有此二次第欤。况唯识论中列所知障之头数时者。见疑无明恚慢等故十烦恼之列何非相违。
    一。百论云。贪嗔慢痴疑见（云云）述记释云。显通利钝遍上下故（文）意云。痴通利钝故安中间。贪嗔慢钝。疑见利也。但贪嗔等见疑俱时可通利也。述记云。四通利钝四者。贪嗔痴慢也。问答抄可见之寻云。此十烦恼次第自重至轻建立欤答。不尔。我见本事。无明本事。又贪本事（云云）。
    寻云。烦恼所知云。所知障云不染无知也。不染无知能知名欤答。尔也寻云。不染无知所知障欤答。尔也。但差别（云云）又所知障根性无知云。智惠障障也。
    一。亦通分别及俱生（文）贪嗔痴三种通分别俱生欤答。尔也难云。俱生任运起惑可然。分别邪师等三缘烦恼也。五识此三缘义无故。难起分别烦恼也答。当段云。亦通分别俱生（云云）但于难者。意识所依根本起识。依意识三缘烦恼起时。彼引起有分别心得置无相违。
    寻云。章云。邪师等三因引故（文）此文意如何答。前五识中先眼识生有九缘中。以第六识为明了依。故五识生起必假第六之义。今五识所起分别第六识中所起。依邪师等三因所起。五识烦恼名分别起。五识中无计度分别故。依第六分别起也寻云。若依第六三因他五识中起分别云者。同依第六三因。第七识中可起分别起烦恼耶答。前五识必是有间断。故第六为明了依。五识中得起分别也。第七一类相续无间断。故分别不起也。

五日

    一。末那唯四但俱生（文）末那识可起分别烦恼欤答。不起分别烦恼也难云。前五识既虽无自识三缘。第六识三缘所引通分别起。第七何不然耶答。于末那识者。自识不起分别烦恼也。当段云。但俱生但于难者。非第六所引。此识者。无始已来一类相续之自力强故。不依第六所引也。前五识随缘间断故。随第六三缘通分别起也。不可有相违。
    尚难云。初地已上第六识入二空之无漏位。第七识必转平等性智。五识转成所作智者。佛果之位也云事。正义性相分明也。尔者于前五识与第七识。第六识引起之义。漏无漏位何参差耶答。至漏无漏之例难者。诸识漏无漏之转得。专依第六识断惑证理功。有漏位第七执我行相强故。非第六所引。无漏位第六识二空功力大故。伏第七二执。虽然于前五识者。不共依五色根。即第八识亲所变相分故。必定是有漏也。不共依有漏故。五识不能转无漏也难云。下寄在门等中。引无相论·摄论等。第七识烦恼通见修二道义释成。岂非分别起耶答。无相论等依终教之义。不分俱生分别。约烦恼粗细。而末那通见修二断。非分别起也。其上无相论文者。断障章云。虽无相论说第二执识。通彼内烦恼见修所断。然彼文错。不可依用（文）既断障中彼文错不可依用又准章下文。此论文终教意。第七烦恼分粗细。故粗云分别。细云俱生也。是则寄显意也。非始教心也。
    一。末那唯四（文）第七识一类相续识欤答。尔也难云。刹那刹那缘第八执我者。唯可起我见。如何起爱慢等可云耶答。当段云。又以一类相续缘第八识（文）但于难者。非谓我见独起余惑不间起。萨迦耶见缘第八之见分起我我执。后贪慢痴等缘前所起之我。或起无明。愚我相迷无我之理故。或起慢烦恼守所执我。令心高举故。或起贪烦恼。于所执之我生爱着故。所以余三惑非离我生故。第七相应之惑云我痴我见我慢我爱也。
    一。以嗔唯不善嗔烦恼唯限不善欤答。尔也难云。所知障中嗔无记也。尔者与第七识可相应耶答。当段云。以嗔唯不善但于难者。灯七云。望烦恼障嗔唯不善。望所知障即是无记（文）。
    寻云。所知障中嗔通无记者。上二界可有耶答。一义云。烦恼所知障其体一也。既唯不善欲界相应故。又上界别体不可有无记嗔烦恼也又一释所知障时嗔唯不善（云云）。

六日

    一。又以一类相续缘第八识末那识释边见不相应故欤答。唯识论云。述非一心中有二惠故。边见不相应也难云。纵一类相续云。何无护法正边见耶。义意第七识相应别境中惠。岂非二惠并生耶答。唯识论中于末那心所相应门出多有义。第一有义。四烦恼与五教遍行。唯九心所相应（云云）孔目第一要问上卷。末那唯九法相应之义也。同于唯识一义也。依此等义。自本别境中惠不相应也。故当段云。又以一类○故无边见此识刹那刹那同一行相我计故。断常等计别行相惑不起也。依之折薪云。此识常执第八见分为自内我。无暇起边见也（云云）但于难者。唯识第四云。我见虽是别境慧摄。而五十一心所法中。义有差别。故开为二（文）述记云。我见即是别境所摄。五十一心所中义别说为二。一惠是境。通三性九地故。二见唯染污。通九地等故。既有宽狭。别说不同故开为二（文）非一体并起。以义门说相应也。故非相违。
    一。其第八识总不起（文）第八识烦恼不相应欤答。尔也难云。元晓大师二障义中。第八识法执相应（云云）如何答。唯识论云。此识唯是无覆无记异熟。若是善染法者。流转还灭应不得成。又此义是善染依故。若善染者。如极香臭应不受薰故。善染因果俱不成立故。此唯是无覆无记同论藏识全无当段云。总不起但于难者。元晓释违论文解释故不可依用也。
    一。嗔唯欲界（文）嗔烦恼可通上界欤答。不通上界也难云。仁王经下卷（受持品）云。复次德惠菩萨。以四无量心灭三有嗔品等烦恼（文）答。唯识论第六云。此中烦恼何界系耶。嗔唯欲。余通三界（文）又云。嗔唯不善。损自他故。余九通二。上界者。唯无记摄。定所（文）伏萨婆多唯识嗔唯欲界之性相一同也。不亘异义。故当章云。嗔唯欲界（文）钞十三上云。欲界四谛各有十惑。为四十。上二界各除嗔。有七十二但于仁王经文者。言总意别也。
    难云。成实论第十二云。问曰。欲界中具十烦恼。色无色界除嗔。余残一切是事云何。答曰。彼中亦有嫉妒等。何以知之经中说。有梵王。语诸梵言。汝等而诣瞿昙沙门。汝但住此尽老死边。是名嫉妒。有嫉妒故亦应有嗔（文）答。成实论三界十使皆不善（云云）又嫉妒通上界故。经部一义别途性相也。不足和会欤。若强会之者。准净影大师解释。依借起下界嗔烦恼。释亦应有嗔欤犹难云。依净影西明师等解释。经部成实等意。嗔烦恼通三界（云云）答。经部等小乘部计各别也。不及和会也难云。付大乘。元晓大师引瑜伽文。嗔烦恼通善心若通善心者。何不通上界耶答。元晓释菩萨利生时。善恶俱起之义也。非谓嗔烦恼通上界也。次淄州大师所知障嗔无记（云云）既无记也。何不通上界耶。是以净影大师释十使界系。约大乘义释云。虽无文证理亦应通（云云）答。灯释付色界嗔烦恼。约二障释之。上二界自本嗔烦恼不起。何可及异释耶。次净影释。隋朝瑜伽具本唯识等未翻传。故有此发肆释欤。西明仁王疏云。然嗔烦恼诸宗不同答。依萨婆多唯在欲界。依经部宗嗔通三界。今依大乘瑜伽说同萨婆多。今依此经同经部说。或可此经随转理门。或可此经文言总意别。谓三有中欲界有嗔。故言三有嗔等。据实不通上界（文）寻云。上二界烦恼皆是有覆（文）尔者于上界现行烦恼作恶业。可堕恶道耶答。上界诸烦恼皆无记。故不可作引当果之业。但无记现行成润生业也寻云。何故上界惑皆无记可云耶答。定所伏故也问。尔者嗔烦恼定所伏。无记上界可相应。如何答。余贪等烦恼通染污无记二性。故界系上界可相应。嗔唯不善故。本上界无故。定所伏不可云也。唯识论六云。啊唯不善。损自地故。余九通二。上二界者唯无记摄。定所伏故（文）。

七日

    一。其分虽起者欲界四谛各有十种（文）灭道二谛有十烦恼欤答。尔也难云。身见偏有有漏果处。正迷空无我理。边见亦同果处起。妄执断常边。既是有漏粗果处转惑也。何通灭道可云耶。是以唯识论中。身边二见唯果处起。别空非我属苦谛故加之非因执因。非道计道等戒取者。是苦道所断也。何戒取又可通集灭所断耶。有抄云。空非我行相唯在苦谛。迷此空非我行相。而起身边二见。即迷空行相执我所。迷非我行相执我。于五取蕴执断常之边见。所以云苦谛有十种。除苦谛余三谛无之如何答。当段云。其分别起者。欲界四谛各有十种。即为四十（文）但于难者。述记六云。然立一百二十八烦恼。唯依数总别缘者说。若依总行相数别说。便无一百二十八故灯第五云。然迷谛相别有总有别。总有四句。一数总行别。二行总数别。三数总行总。四数别行别数者十烦恼。行者四谛欤。假令四谛各有十烦恼云数总。各迷自谛云行别。谓苦谛下十烦恼。但迷苦谛下行相等也。依此第一数总行别之义云百二十八。若依余句者。不定也。灯第五云。问。一百二十八依何者立。答。依数总行别（并）修道惑（文）此四句疏灯释义幽玄故。本宗犹上古难义（云云）。
    一。其俱生者欲界具六（文）俱生者。任运思察恒与身俱之仪欤答。尔也难云。清凉大师解释中。惑余妄心迭共同事故云俱生（云云）随宋朝先德多分引彼释。成今文（见）答。唯识论第一云。俱生我执无始时来。虚妄薰习内因力故。恒与身俱不待邪教及邪分别。任运而转故名俱生（文）述记一（末）云。与身俱起名曰俱生。复横计生名分别起（文）论文解释与身俱生云事分明也。但于清凉之解释者。虽有俱生名言别途之义。而非分别俱生之俱生故无相违。先德释者。缚即妄心。谓惑与妄心递共同事故云俱生○然离惑不名妄心。离心惑依何住。故迭相依名为不舍（文）钞十七云。一夫言俱生者。必有二物。烦恼是一。与何物俱。少妄心事同时生也。二生即杂染。则烦恼与生事俱也。然离惑下以论相依释经不舍是但释妄心与烦恼相依同事之义云俱生。若分别俱生之俱生者。烦恼稠林义。何可限俱生烦恼。不通分别耶。
    一。合有十六俱生烦恼约四谛不算之欤答。尔也难云。折云。其俱下此不约四谛者。前未见谛故。四谛为所迷。由见谛已证于初果。俱生正障三界。所以欲界惑润欲界七变生死。上二界惑润上二界生死。断此惑已。方证阿罗汉果。故约三界以分生也答。当章释不约四谛也。若依萨婆多。见惑迷理。修惑迷事故若依大乘。十烦恼中贪嗔痴慢四唯迷事。余六迷理也。但于难者。约相应互通迷事理故。分别起十多分迷理故约四谛。俱生六中身边二见唯迷事故约多分。不约四谛。或随转小乘故不配四谛也。六卷私记六云。问。烦恼所知二障分别理事如何答。但约烦恼障。见所断惑多分迷四谛理故名理惑。然分有事识。修所断通事理。谓与五见俱起惑迷谛理故名理惑。独头行贪等迷粗事故名事惑。若约一地分别。前八品惑一向事惑。第九品惑理事间杂也。所知障准之可知（云云）此文修惑多分事之义也。

八日

    一。总有一百二十八于所知障有百二十八头数欤答。可有头数也难云。所知障是唯无记。微细之法也。何可有头数耶见以唯识论中。烦恼障中百二十八根本烦恼释。所知障段不出头数。依之检当章前后。全无于所知障释百二十八之义。加之清凉大师解释之中。所知障细无分品类释答。唯识论中。释所知障举见疑无明爱恚慢十烦恼体。而所知障既广通四谛修道之五部。纵虽微细法。何无百二十八之不同耶。是以清凉引唯识论文了。见疑已下并于头数与烦恼障同（云云）但清凉所知障细无多品类之解释。会唯识烦恼百二十八云。所知但标见疑无明爱恚慢等不云百二十八。烦恼障粗有多品类。所知障细无多品类释也。心烦恼障粗显易了法故显头数。所知障微细一类无记故不显头数云心也。不妨知障有微细百二十八头数也。
    一。问何故前愚法小乘等（文）见道惑约四谛数之。修道惑约九地数之欤答。尔也难云。分别惑迷理惑故。配当四谛理数之。俱生惑迷事惑故。配三界九地显断相如何答。见惑修惑俱虽有亲疏。皆迷四谛理。又见惑修惑俱可有九地九品别也。然见惑约四谛数之事。约断惑门之时。约三界四谛以法智类智各别断之。大乘真见道位虽顿断之。于相见道位有渐断相故。是故约迷谛之行相为一百一十二也。又见惑虽有九地九品别。约断惑门之时。于见道位中一品断。而无渐断之相故。不云九品之相也。又于修惑虽有迷谛义。断之时无渐渐之相。故约四谛不数之也但于难者。伴一义计也。
    一。先断分别有其三人二乘之人于凡位可伏分别烦恼欤答。可伏也难云。瑜伽论云。异生离欲时。唯除贪等烦恼。非见道所断萨伽耶见（云云）述记第十释云。此据异生二乘等说（文）唯识论云。诸有漏道不能伏分别惑（云云）演秘五释云。今据二乘及外道等如何答。七方便位既修谛理观。何不伏迷理见惑耶。故今章云。若从具缚入真见等（云云）从具缚之言。岂非伏位耶。是以了义灯释次第证超中二果之类云。或于见道前不伏修惑。唯伏见惑（云云）或于七方便但伏见惑（云云）云此事学者异义（云云）一云。次第证超中二果之类伏之。超越一来不还不伏（云云）一云。诸二乘不伏一云。诸二乘皆伏见惑此第三义可存也。但于瑜伽唯识等文者。依外道异生之离染。彼唯欣上厌下。无理观故不伏见惑也。
    难云。尔者何述记演秘皆云此据异生二乘等耶答。一义云。二乘若六行观时分不可伏故也。不可遮理观欤。
    一。唯识论第六云。诸有漏道虽不能伏分别起惑分细俱生。而能伏除俱生粗惑细俱生者。俱生身见也。地地第九品有漏道不得伏也。演秘云。论诸有漏道虽不能伏分别起惑等者。问。下第九云。资粮加行能伏分别。二位岂非有漏道耶。答。彼约菩萨。今据二乘及外道等。有义二释。初义同前。二云。后约理观。今依事观。有漏六行名为事观。观无我等名为理观义林第二云。有漏诸道不伏见惑。故瑜伽论云。世间道唯能伏除俱生烦恼。而不能伏分别烦恼及俱生萨伽耶见邻近憍慢。此依六行。非加行智彼能伏故（文）。

九日

    一。入真见道刹那顿断三界（文）二乘真见道位经几刹那耶答。可有三刹那也难云。当段既刹那顿断何云三刹那耶答。钞十三（上）云。唯识论九云。然此见道略说有二。一真见道。谓即所说无分别智。实证二空所显真理。实断二障分别随眠。虽多刹那事方义究竟。而相等故总说一心。释曰。言虽多刹那者。此一心见道以无间解脱（并）一胜进故。中间有多刹那（文）准此释。虽云刹那顿断。可有三刹那也。此则一心真见道顿断义也。此一心见道三乘一等也。至相见道者。一三心相见道。二十六心相见道。付之所取能取十六心。上下八谛十六心。诸小乘经论唯说上下八谛十六心。不说余二种相见道。虽然了义灯第七演秘七等。于三心相见道者。经之不经云二义。取舍任情。二种十六心二乘经之（见）但于当段之刹那顿断之释者。多刹那相续。刹那刹那惑断。总刹那云欤。顿断者。一相续义也。
    寻云。今刹那顿断者。依一心真见道之义。云刹那顿断欤。约十六心见道欤答。一义云。义苑云。于初果向后一刹那间。顿断三界迷谛分别（文）折薪云。言真见道者。拣异相见道也。即第十六道类智一刹那中。顿断三界分别见惑入初果也此两记共以十六心名真见道。而第十六心一刹那间断尽三界分别。故义苑云。后一刹那也。若依大乘者。十六心是相见道也。然小乘为真见道。故今为拣异大乘。故云真见道也（为言）。
    一。四谛分别烦恼得预流果（文）以几智断见惑耶答。以八忍八智断之也难云。成实意不立八忍八智。见道位经无量心。此无量心者。唯无间道也。四谛下分别惑。总合渐渐断之。断尽位立一解脱道也。故多无间一解脱道也。断修惑亦如此。虽有九地九品。每品无间道多念解脱道一念故。成实论云。以无量心断诸烦恼。非八非九凡成实论破四谛次第见义。述四谛一时见之旨。同时见四谛理故。不许毗昙十五心见道义也（云云）如何答。大小乘说异也。且依毗昙意者。断见惑有八种智。一者苦法智忍（乃至）八道类智忍也。以苦法智忍断欲界苦谛惑。以苦类智忍断上二界苦谛惑。以道类智忍断上二界道谛惑也是则于见道八忍八智。忍断惑。智证理故。总云见道十六心也。若大乘意。唯识论有二师说。渐断师义十六心见道。如萨婆多所取能取十六心为异也。顿断师一无间一解脱道也所取能取十六心为相见道。于此十六心。先十五心见道。第十六心修道也。是通三乘说也。但于难者。自元依成实论意者。如难势。今依毗昙大乘意。故非相违也。
    一。二若倍离欲人（文）倍离欲已离欲人。真见道位断见惑之时。兼断修惑者。以见道一智合断之欤。为当别起修道智断之欤答。此有三师义。然以见道一智合断义。以之为正义也问。抑合断者。第十五心无间道位合断之欤。为当第十六心解脱位合断之欤答。第十六心合断也寻云。何以故无间道位不断之耶答。十六心是俱见道。第十六心是既属作道。故于此位断之也问。若第十六心属修道故断云者。即第十五心起见道智断见惑。第十六心修道智起断修惑义也。若尔者。更是一智合断义非欤答。无间解脱第十五第十六心不同。同是见道十六心故。俱是见道智也。是故云合断欤。
    一。谓凡夫时欲界修惑等（文）付凡位断人。且欲界修惑一二品。乃至五品断之类可有欤答。可有此类也难云。清凉大师必无断。第二不断。第三（云云）如何答。钞十三云。论云。且依见道十五心位。建立众生有差别者。颂曰。具修惑断一至五向初果。断次三向二。离八地向三。释曰。梵行品已引取意。不同今后引之。谓于前时未以世道。断欲修惑名具修惑。此为一人。或有漏道断于一果。至于五品即为五人○至见道中名初果向。趣预流果故。若断六七八名为次三。此有三人。至见道中名向第二果也（文）但于难者。必无断第二等者。初果上断道事也。

十日

    一。伏断前六品故凡位已伏俱生种子。以见道智合断欤。起别治道欤答。以见道智合断也难云。集成云。一测师云。二惑既异而起二道别断。先起一无间断分别。次起一无间断俱生（文）起别治道（见）如何答。当段云。入见道时即永断前所伏故（文）依之述记六（末）云。一云。见道起二无间。一断见惑起解脱道已。复起无间道断前所伏修道之惑等已。方起相见道。二云。由加行时先已伏故。一无间道与分别俱断此为正义（文）集成云。二慈恩云。一智能断。虽有粗细皆是烦恼障。而由加行愿力一智能断但于测师义者。不正义故非相违。
    一。三若已离欲人入真见道大乘心付超越证人。可立相见道欤答。尔也难云。见章文起尽。真见道之后即得第二果等。未见相见道之位分。何可立之耶答。见道配立虽大小异。大乘之中二乘经二种十六心相见道事。杂集论等之定判也。次第超越顿出离等。皆十六心相见道之义可有也。但于难者。当章文略相见道位分故。真见道次刹那即得初二果等释欤。俱舍等中立十五心见道。瑜伽等中于二乘立十六心相见道（云云）。
    寻云。二乘相见道初果之内立之欤。又二种十六心俱初果向欤答。灯既声闻至第十六建立初果（云云）钞三上下八谛前十五心见道。第十六心修道钞十九下云。智论八人亦初果向通十五心。而若约超断容余果向（文）。
    一。兼断九品得不还果（文）付次第证人。且初果上唯断欲界修惑一二品惑。断五品。不断第六品。经生之类可有耶答。当章虽不分明。准清凉大师解释。不许此类也难云。慈恩大师对法抄中。可有一品二品五品断家家（见）又述记十（末）云。若九品别断出观。若不出观断九品者（文）别抄同之。既有九品别断出观者。岂无一品二品断等人耶。加之断八品有第九一品名一间。何无五品断之家家耶答。钞十九云。智论文名家家者。亦俱舍义。颂曰。断欲三四品。三二生家家。断至五向二。断六一来果（文）问。何故无断一品二品五品名家家耶答。谓由圣者。得初果已断欲修惑。起大加行。必无未断一大品结（三品名一大品结也）有生死故○断第五品必断第六者。谓断第六品证一来果。以一品能障得果故。断三四品必断第六（文）一二品五品断家家无之云事。大小一同之性相也。但于章文者。先德会云。一生惑来生在名为一间（文）烦恼惑也。章云理实今有第九一品增损半生。极能障故。今据未断第八品说。故言两品共增损半生（文）。
    犹难云。慈恩大师略章云。一生惑来生在名为一间扑扬周记云。谓有一大生之因名一种子（文）答。周记且不正义述欤。灯云。唯有一少生之业名一种子（文）。

十一日

    一。入见道果者有其三种（文）见道十五心限初果向欤。通前三果向欤答。可通前三果向也难云。大乘义章中。以超越前十五心判初果向（云云）如何答。当段云。如瑜伽说。入见道果者。有其三种。随其所应证三果故（文）既章所引瑜伽俱舍论。以十五心通前三果向是则大小一同性相也。但于大乘义章释者。净影涅槃义释云。见道三果共向故。虽超越者判初果向也（云云）。
    一。随其所应证三果故（文）入圣已去超一果之类可有耶答。当章不出之也难云。十住断结经中。说一来果云。或有超越取第四果。不使流滞住阿那含（文）是岂非超第三果取第四果耶。加之述记释欲界九地惑断之义。若不出观即断九品是又超第三果得第三果（见）答。复古云。折玄云。问。还许得初果已超二证三否。得二果已超三证四否。答。若依大乘。亦许此义。今依小乘不尔。为得初果已。欲拟进断三界修惑时。必须依地九品次第而断。断惑既有次第。得果亦然（文）小乘之意。超一果之类不许云事分明也。但于难者。断结经或有超越者。指超越一来之体。取第四果者举极果也。不住那含者。不留第三果一生取第四果云心也。述记大抄会云。此文总也（云云）意云。一观中或断三品四品。或断五品六品（为言）今望品品出观之类。云若不出观等也。或又顿出离人释欤。
    一。入真见道（文）一心见道欤。十六心中第十六心名真见道欤答。若依杂集论意者。十六心中第十六心一刹那名真见道欤。是小乘随转义也。若依唯识论意者。一心真见道入真见道释也问。依唯识论意。于一心真见道中合断修惑者。无间道断欤。解脱道断欤答。无间道可合断欤寻云。准杂集十六心见道。无间道断见惑。解脱道可断俱生惑欤答。第十六心是属修道故。解脱道修惑合断也。然若依一心真见道之时。设解脱道断之。非属修道之义。是故不准例杂集道理。若尔者一智合断者。一心见道义。无间道位见修二惑可合断欤。

春季谈义为用意。任古抄书集毕。不可有定量也。后学可被决之者也。
宽永五二月二十六日
总读师法印权大僧都实英（七十六岁原本表纸裹云）
见闻抄云。略不释小乘事。是何道理耶答。一义云。大乘异小事无疑故也。一义云。三乘中不共声闻断惑大都同小乘。故略不说也问。章云。如余别说然唐本中无此四字。尔者此章加增是何道理耶答。如问宋本中无此文。然梅尾有旬镜惠房云人。此僧为渡圣教于我朝。经海路入唐。然临当章讲谈之庭。听闻彼谈义之处。就若依小乘若依三乘之章文言。深烦料简。依之彼仁日本本语有如余别说四字事。宋仁闻此说深信用之（云云）。
五教章下卷不审八（断惑分济第六）



二日

    一。断俱生者（文）俱生烦恼约四谛可算欤答。不约四谛也难云。若依大乘。十烦恼中贪嗔痴慢四唯迷事。余六迷理。但约相应。互通迷事理故。分别起十。多分迷理故。约四谛。俱生六中身边二见唯迷理。余四唯迷事故。约多分不配四谛何一向约四谛不算耶答。折云。其俱下此不约四谛者。前未见谛故。四谛为所迷。由见谛已证于初果。但俱生正障三界。所以欲界惑润欲界七变生死。上二界惑润生上二界生死。断此惑已。方证阿罗汉果故。约三界以分生也（文）但于难者。萨婆多见惑迷理修惑迷事故。随转小乘故不配四谛也。
    一。第六识俱生（文）前五识相应俱生不举欤答。尔也难云。唯识论第六云。余六识俱烦恼障种。见所断者。三乘见位。真见道中一切顿断。修所断者。随其所应。一类二乘三界九地。一一渐次九品别断（文）此文心。余六识烦恼修所断一具是断（见）何第六识出耶答。当段云第六识俱生（文）但于难者。前五识相应俱生不举事。第六识相应俱生断时。一度断之故不举之也一义云。小乘心。一意识根随眼根依诧时眼识名故。随转且。本第六出欤。或又菩萨断道准唯识第十云。前五识设未转依无漏伏故障不现起云如第六识无时其随五识障不发故。断道六识中第六本故。先举第六也。
    一。又进修道人有其二种（文）于所知障。地地九品之别可有欤答尔也难云。他宗人师解释中。不可依地而立品数（云云）如何答。同体烦恼既有九地九品之别。所知障何无之耶。是以唯识论中。可有九地九品别依之菩提院云。凡有漏法。善无覆犹有品数。虽无系缚他法之力。地地被系故。必有品数也。故所知障随烦恼可有品数不同也。但于难者。烦恼地地有粗细品数。粗先断。细后断。所知障不尔故。无品数者。对烦恼粗论之。有品数者。随烦恼分之也。无相违。
    唯识论第十云。所知障种○通缘内外粗细境生品类差别有众多故（文）述记十（末）义林第二六卷私记问答抄引之。委细也。可见之。

三日

    二顿出离者（文）顿出离人之断惑。约九地九品断之欤。约三界九品欤答。约三界九品也难云。晨旦人师释。约九地九品断之答。正见对法论。云顿断三界一切烦恼。章主即述此文意云顿断三界渐除九品○以彼欲界九品修惑及上二界总三种九品名初一品一时顿断故。云顿断三品既云总三种九品。明知。约三界九品断之。不约九地九品也。加之义苑第六云。不备历阶渐故云顿也。谓此一类人。由根胜故。将三界八十一品修惑束成三九。才断欲界一品。将色界一品无色界一品。一时齐断故云顿断三界。然后却断第二品第三品等故渐除九品（文）折薪云。从初果身上顿成第四阿罗汉果故也○今机胜于渐出离人故。上二界不分为八地七十二品。但约三界有三九二十七品。若断欲界第一上上品时。上二界上上品亦同时断。以智胜故。能顿缘三界也。断第二品至第九品皆然。以三界同断故。云顿断三界。以不坏九品次第而断故。云竖论九品（文）此等师意并云。九品八十一修惑。束成三种九品可断之云事。正顺章释。又对法论既云顿断三界。不云九地也。但于晨旦人师义者。不可为依用欤。
    寻云。顿出离圣者。于三界上上品修惑。二时顿断之时。一无间等断欤。又九无间等欤答。复古记云。地地皆起一无间道断惑。一解脱道证真也（文）。
    寻云。顿出离人断欲界六品烦恼之时。何故不得第二一来果耶答。一来果者。偏可用欲界治道也。而顿出离人。合断三界修惑。偏非治欲界故。不得一来果欤（云云）灯二云。问○答。断欲六时。并上界各断六品故。复不休息。未出观故。不得第二。断欲九品时。并有顶惑亦皆尽即得第四故不取中二（文）。
    犹意云。顿出离者。此人小乘教无之。此人先见惑断毕证初果。后断修惑时。上上品九地通一时顿断。上中下等。一一九地通顿断也。故九地修惑九无间九解脱断之也。超中二果证第四果也。
    一。渐除九品即得罗汉（文）顿出离人。不断尽九品烦恼之中间。有出观命终之受生义欤答。且容有出观命终受生之义也难云。顿出离人。一度起大加行。于三界修惑为一聚九品。以速疾之治道断之。何所作事业未终中间。出观命终哉。依之思相例。俱舍论中释家家一间等起大加行。不说未断一大品结有死生故（云云）相例此又可等哉答。披对法论说。多于现法。或临终时。若辨圣旨。设不能辨。由愿力故。即以愿力还生欲界。出无佛世。成独胜果（云云）此文明有中间出观者（见）但于难者。多分不出观。有少分人不能断尽九品中间出观即命终故无相违也。
    对法论文中有三类人。一云多出现法者。一入观便断八十一品者也。二或临终时等者。数数出观而一生中断尽九品者也。三云设不能辨等者。此一生不能穷辨断证。而经生方断尽者也。付初二两类人。能断智根本后得事。述记第十引之。纂释可见之。
    一。一时顿断故云顿断三界（文）顿出离人。为唯利根类欤。为当通钝根欤答。可通利钝也难云。凡钝根者。观解稍劣。不可有顿断三界之义。今既顿出离之。尤可唯利根耶答。广贤圣章中间云。超中二果为利为钝。答。理而言之但通利钝。此人既超中间二果出无佛世。成辟支佛。理应通二（云云）以知。可通利钝也。贤圣章私记意云。涅槃经判经生为钝。判现般为利。今超中二类之人。前二现般故为利根。后一人经生故为钝根云也。凡三类顿出离之中。多于现法。或临终时云。前二现般故为利根。设不能辨由愿力故等云。后一人命终后出无佛世成独觉人故是经生。所以可钝根也。但于难者。利根中强分别利钝无相违。

四日

    一。谓入谛现观已依止未至定顿出离之所依地。唯限未至定欤答。尔也难云。述记十（末）二释。一初未至四禅下三无色通依四根本（见）加之表无表章云。依四根本未至中间下三无色今何限未至定云耶答。一义云。今章主意。唯依未至定。不可通四根本定。当段云依止未至定发出世道等（文）何况对法抄云唯依未至定如唯识枢要（文）但于难者。述记两释也。二云。唯依初未至（云云）无分明取舍。然北京灵泰如理师等。以第二释为正义（云云）。
    一。当段引对法论云依止未至定据多分（见）谓于凡位不伏上界惑。得初是后起修惑对治道。顿出离可依未至地也。对法论依之欤。若于凡位伏乃至下三无色惑人。可依四根本等也。述译释依此人欤无相违。表无表章云。依初未至得第四果。据多分决定能故。不据容有故亦无爽问。尔者四根本等。欲界断对治欤答。尔也。于初果上。伏欲界惑依根本等。即是根本欲之断对治也。
    寻云。小乘教意。断对治之依地如何答。未至定也。俱舍性相。四根本地等。非断对治之依地定欤。可寻之。小乘毗昙心。根本非欲断对治故（云云）。
    寻云。顿出离人。于何位伏俱生烦恼耶答。显幽钞（从方师）云。师云。超中二果。以见道智一时伏九地八十一品烦恼菩提院云。一入观断尽诸惑之人。起一加行胜进九无间解脱也（云云）一加行胜进者。见道以后之伏道也。
    一。其末那烦恼行相微细（文）末那烦恼有九地九品别欤答。尔也难云。慈恩断障云。除第七识等尔者无九品别欤。加之唯识论一云。无粗细起（文）此下疏更无九地九品别释如何答。虽有异义。述记释三义。有九地九品之别为正（云云）正义心。惑体但障无学等非想处惑下下品。唯有九地粗细。无八十一品别欤。本颂云随所生所系。论释云。随彼所生彼地所系（文）既有界系。何无品类耶。但于难者。自元有异义伴一义也一义云。末那四惑。虽有九地九品等义。与非想地下下品惑势力等故。无渐断义也（云云）。
    第五卷述记二释。一九品。二唯一品。二说中前解为胜（云云）。
    一。皆与非想地惑一时顿断（文）第七识惑。非想地惑。一时顿断欤答。尔也难云。第七识者。通三界所系。尔者欲界所系。与欲惑同时断之。色无色所系。又与彼同时可断之。何云一时顿断耶答。当段但于难者。第七识相应惑。唯无学障也。故断非想地第九品时。同时断也。非如余惑渐次而断也。

五日

    一。非如余惑渐次而断（文）愚法二乘断末那惑欤答。不断也难云。约教道者。不断末那惑。若约证道者。尤可断之也。若不断末那惑者。何出三界成罗汉耶答。当段云其说末那惑灭（文）小乘无者亦准此加之五十要问答上云。其末那识依三乘教。其识起四惑不起法执。愚法声闻不断等但于难者。证道云断断教道前六识外不知也。
    一。其说末那惑灭（文）第七识法执相应欤答。法执不相应也难云。探玄记云。第七识中细所知障。犹可现起（文）依之护法意二执相应（云云）答。至相释云。起四惑不起法执安惠意。唯人执也。但于玄释者。引唯识论故非正意欤。
    一。是谓二乘断烦恼障（文）释二乘断惑欤答尔也难云。上来唯明声闻断惑之义。何云二乘耶答。当段但于难者。言总意别也。一义云。行位章云。如说声闻独觉亦尔。道与声闻种性同故（云云）准之可知也。
    寻云。尔者独觉断惑。全同声闻欤答。障名数等。多同少异欤。故云二乘惑也。一座成觉等之义。与声闻异也。

六日

    一。诸趣寂者入无余时一切皆断定性人入无余时。所知障断欤答。尔也难云。诸趣寂者。于自分济之所知障。何前位不断之耶。依之俱舍论中。二乘断不染无知之事（云云）知。二乘人于所知障有分断（见）何云入无余时一切皆断耶答。常段趣寂者。其根最劣。保执犹坚。未修所知障对治道故。入无余之最后也。彼胜缘既阙。决定不生之义定故。彼非择灭也。但于难者。不染无知者。大小所说不同也。大乘意。下劣受名不染无知欤。小乘意。出不染无知之体。有十一师义。正义释于境不悟。或述不能如实觉知。俱舍论说非相违欤。
    难云。诸趣寂二乘入无余时。断一切所知障者。彼最后刹那位。与佛有何差异耶答。彼最后心正断位非已断故。不可云与佛等四。若至无余位者。身智都灭。不可定等不等。况入涅槃心可所知障摄也问。二乘其性下劣。未悟法无我之道理。入无余时。何云一切皆断耶。依之勘经论说。全无说二乘圣者断尽所知障耶答。非起对治道断之故。不可背经论之说也。
    一。惠解脱不断（文）惠解脱人不断所知障欤答。尔也难云。纵虽惠解脱罗汉。可得四根本定等也。若得四禅定等者。何不除一分定障耶。依之俱舍论中。不染无知有二。谓定障无知根性无知也此中惠解脱人。既断根障无知。何云惠解脱不断耶答。当段但于难者。虽断根障无知。小分故不出之欤。譬如二乘虽断不染无知。对佛不染无知犹未断故也。准可思之。指事云。惠解脱不断者。此人唯能断初障惠缚得脱。惠简择此离缚故。即名解脱。惠所有脱名惠解脱。今显此义。是故不断等。
    寻云。二种无知相如何答。根障无知者。练根次第可进上位意障惑也。谓退法思法进。思法进护法等也。障此意不令进根障无知云也。定障无知者。无进求上定之心云尔也。
    问。不染无知定障。所知障惠障。如何以定障摄所知障耶答。有一义云。今此不染无知者。非二障中所知欤。其所以者。处处四禅四无色定等障释时。皆下劣受释故。下劣受者。受领纳义也。意初定得领纳此定分。是为至极。不思得上定。是下劣受也。此定障不染无知也。故所知其心别也一义云。设二障中所知障云不可有相违。能障涅槃名烦恼。障菩提名所知障者一往释也。据实二障俱障二果（云云）清凉释云。无知即所知障之别名也（文）指事云。于上等至不肯进求所知障摄（云云）问。惠解脱圣者。于八解脱得之可云耶答。有二释。一云。于前七解脱得之。说灭定不得之。一云。不得之。若得前七解脱类摄属俱解脱也（云云）问。愚法二乘可许分断所知之义耶答。俱解脱罗汉。修八解脱等。婆娑俱舍所说也。分断义可许也。
    一。俱解脱人分有所断二乘断所知障欤答。尔也难云。二乘既不起法空智何可断所知障耶。是以演义钞所引唯识论中。二乘但能断烦恼障。菩萨俱断答。当段但于难者。集成所引妙严品钞曰。所知障中亦有二种。一于所知境而能为障。即是不染无知而非法执。如于五明处有所未解。即是无知。何曾有执○二所知即障名所知障。此体即是善心心所。以彼空有二相。未除带相。观心有所得故。前据了欲此据证真说名智障○然唯识正义。唯所知之障。今就理通用之准此清凉解释。八解脱障不染无知者。即非执所知障摄也。知障所引起故摄所知障。非法执所知故云分断所知也。同学抄定障者。是下劣受也。非细此执（云云）灯释意也。付之又但伏生果功能不断种子（云云）但对法抄第三。不遮定障种。亦能断者。约现行之功能会也。故灯伏而不断若依此义者。唯伏现行故。又分有所断可云也。但上唯识文述记九（末）会云。彼中定障二乘亦断小故不说（文）寻云。此定障能治之道。漏无漏中何耶答。定障者。异熟生下劣受事障故。以欣上厌下事观伏除之故。钞释云非生理观。但以事观能伏于彼（文）。

七日

    一。八解脱障不染无知修八胜解所对治故八解脱八胜解者同欤异欤答。可不同也难云。有人云。八解脱八胜解。同对治不染无知能对治行也。但于义少有差别也（云云）尊玄抄云。修八胜解者。可八解脱。即指事心存此旨欤如何答。折云。八解脱即障境。不染无知即能障惑。约所障目障故云八解脱障。言不染无知者。天台释云。无知有二种。一染污无知。能招生死故曰染污。于境不悟故曰无知。即见思惑。二不染污无知。不招生死故曰不染污。于一切种冥故曰无知。即界内外迷事之惑。清凉云。于所知境障。即不染无知如是。则所知障之别名也。言修八解所对治者。此能治之智也。在境名解脱。在智名胜解。即修八解脱也（云云）但于难者。约境智各别心得置无相违也。
    寻云。惠解脱人得八解脱耶答。或人云。不得之也问。尔者不得四禅八定欤答。或人云。得定不入定也。谓虽得四禅八定。不得八解脱之人。于所得定不得自在出入也。纵虽入初禅定。出此定将入第二禅定。有下劣受不自在也（云云）若得八解脱俱解脱人。于四禅八定出入自在也。又身证不还得八解脱也。此人第三禅惑皆断。第四禅并四无色惑皆伏。得八解脱也。此人虽不得第四果。而得八解脱也（云云）惠解脱人得八解脱否事。有云有二释。一云。于前七解脱得之。于灭定不得之。一云。一向不得之。若得前七解脱类。摄属俱解脱也释所可寻之。
    寻云。八胜解者指八胜处定欤答。法苑林章意。八胜解者。观解自在之义也。非八胜处定也。法苑林章云。由前三解脱。引发胜处遍处等故八胜处十遍处等。前三解脱所引起通德也。别段之法门也。古八胜解者。八胜处定云事有欤。非今章本也。又俱舍二十九。八解脱八胜处。各别释之。可见之。
    一。为引愚法○故所知障亦许分断（文）回心教许分断所知。愚法二乘不许分断所知欤答。尔也难云。俱解脱人。除八解脱障不染无知云事。俱舍婆娑常途所说也。何无分断所知义云耶答。当段但于难者。有一义云。愚法二乘自教。虽断所知障。实不可断之。所知障是法执也。愚法岂断法执可云耶。只是于烦恼障中习气。八解脱障等。立所知障名也。无相违也。
    一。谓八解脱障不染无知修八胜解可对治故八解脱能断付。八胜处定德付。是只同体物。解脱八胜处云事。一初七缘已解脱境为除定障。起神通而缘解脱名解脱。第八弃背想受故名解脱八胜处。此八能制伏相也。理趣分疏云。胜伏所缘名为胜处也（云云）颂疏第二十九在之。名言与大乘大旨同。两三文字相违等有之。遁麟记云八胜处者。唯于前三解脱分出。辨差别者。解脱是因胜处为果。因修解脱入胜处故。前三解脱。于诸色中。但能总取不净之想。今八胜处。于诸色中分别多少青等异相光二十九云。惑终不起。能制伏境心胜境处故名胜处。或胜烦恼故名胜处。或此善根即名为处。处能胜故立胜处名复古云。八解脱即所知障境解脱（云云）遁麟云。心胜于境者释名也。由能制伏故名胜境。故婆娑云。降伏所缘摧灭贪欲故名胜处（文）问。八解脱通有漏欤答。有漏位云八辈者不云八解脱也。无漏位修云八解脱也。
    一。钞十九下释八解脱中灭受想解脱云。有解。厌背受想。有解。厌背一切有所缘心。有云。解脱定障故名解脱（文）以上八解脱八胜解八胜处沙汰。
    一。以彼唯断烦恼得故（文）愚法小乘断烦恼障者。唯断烦恼之得。大乘许此义欤答。此即不尔也难云。定烦恼断相可随义宜。设小乘说其叶叶道理者。大乘犹可用之。而小乘云。断得者其义尤可然。所谓修能治道断惑品之时。断惑得故不成所断惑成道得故。所断惑又不起。成无为得故。所断之惑证灭。故凡圣无杂乱之失。断未断分明也。何不许此义耶。随于大乘所立义者。旁有疑。若不断烦恼得者。不可有断未断差别。无治道得者。岂无凡圣杂乱之过耶答。当段云以彼唯断得故此则不尔断种子故（文）又密严经疏第二云。萨婆多意。入有余时。烦恼业等体性。犹在治道力故。不能生后同类法故名断。除之非体成无。如种已燋体。虽有在不能生后也。灯灭等喻。喻入无余涅槃之时。能治所治。一切皆尽。如灯油说尽灯亦随灭此释分时也。但于难者。小乘心不许种子相生之义故。诸烦恼有得云未断。无得者云已断。大乘心。许种子相生之义故。成种子云未断。不成种子云已断。故断未断杂乱之过不可有。又无凡圣交通之过也。
    问。于烦恼得与种子如何异耶答。烦恼得既过去藏谢永可生功能无之。是故作用止处断得云也。谷种煎永如芽可生功能息。然非云无谷种。大乘种子断者。直其种断故也。非其功能体。直谷种断如也。

八日

    一。此则不尔断种子故（文）小乘教无种子断欤答。尔也难云。指事云。问。检俱舍论云。如是圣者所依身中。无生惑能名烦恼断或世间道损所依身中烦恼种子。亦名为断与上相违名为未断。今何唯断烦恼得云耶答。当段但于难者。虽断烦恼种子。若无得者。以断未断义不成故。由烦恼得离未离而断义成故。是云唯断烦恼得。俱舍论述经部义。今且依萨婆多宗故不相违也。
    一。断种子故大乘意。断烦恼种子者。无间道位可惑种犹俱欤答。无惑种也难云。无间道正断位也。惑种犹可有之。无间道无惑种者。次念起解脱道有何用耶。知无间道犹可有惑种也答。基师唯识疏中。无间道中无惑种（见）但于难者。无间道能断惑。解脱道能证灭。虽无间道已无惑种。证彼无为有此用。别起解脱道。此一解也。又无间道俱虽无惑种。而未舍彼无堪任性。为舍此故。起解脱道（云云）。
    一。二障俱断付直进菩萨断惑。可分九地九品之品数欤答。尔也难云。当段云不同二乘约界分品（文）如何答。于二障分别俱生现种习气等。皆可有九地九品义也。是以基师。断障章等。可有九地九品之别但于当段释者。直进教心。皆虽有九地九品之别。断惑证理义相。全异二乘故。云不同二乘等。非谓无九地九品之别也。

九日

    一。但于二障分别起者等（文）二障分别起者。地前伏现行欤答。尔也难云。瑜伽论于有漏位不伏分别烦恼（见）今何云地前伏现行云耶答。当段但于难者。瑜伽论据异生二乘判。今直往菩萨。彼障现起。地前伏心得置无相违也。
    寻云。直进菩萨。于地前二障伏道各别起之欤答。第九卷述记云。伏烦恼时。此俱法执亦不起故。名伏法执。非别起伏道又同十云。见道已前唯伏法执。其烦恼障随此而伏准此两处释。于二障中。纵虽何障而伏一障余随致伏故不可各别起伏道。
    寻云。若地前伏之者。资粮加行二位中何位耶答。资粮位此粗现行伏灭。二障细现行即未能伏。至加行位分别细者亦皆伏也。
    一。初地真见道时一刹那中顿断彼种（文）真见道位经几时耶答。二刹那或三刹那也难云。当段云一刹那中顿断彼种何云多刹那耶答。唯识论于见道断惑有渐顿断二师异。纵虽顿断义。可有无间解脱二刹那也。依之唯识论释真见道云。虽多刹那事方究竟。而相等故。总说一心加之钞十三上。释上论文云。言虽多刹那者。此一心见道。以无间解脱并一胜进故。中间有多刹那（文）准此释可有三刹那也。但于当段释者。今一刹那者。约正断之无间道欤。
    一。初地以去自在能断（文）始教意。第六识相应俱生烦恼障。于何位断之耶答。初地已上自在能断留故不断。何以故。润生摄化等难云。凡地上菩萨。遥送一大僧祇之行。分别二障永断。妙备根本后得之智。生法二空之理忽显。设虽不借惑种之资助。受生有何烦耶。是以瑜伽论中。业力结生。谓诸异生智力结生谓诸菩萨明知。菩萨受生。非借结使之助润云事答。实地上菩萨。虽深位之大士。未至究竟自在之位故。悲愿之上留烦恼。为助愿受生（云云）之缘可云也。是非章主私释。源出诸论之说。对法论云。一切圣人。皆以随眠力故。结生相续（云云）梁摄论六云。异凡夫故。永伏上心。异二乘故。留彼种子。又诸菩萨。留随眠惑为助道分（云云）加之唯识论云。复于十地修道位中。唯修永灭所知障道留烦恼障助愿受生（云云）此等论文分明也。但于瑜伽论文者。先德会之有二意。一望显说云也。或云智力结生谓诸菩萨。全无简业力故无相违也。
十日

    一。不堕二乘地故留烦恼不起胜行者。可堕二乘地云事欤答。尔也难云。地前立不退事。出经论之诚说。登地以上有退堕云事。未见其说。若尔设于地上不留俱生烦恼。何有退堕二乘地耶。俱舍等述三乘转不。若起佛种性善根。即不可转。极猛利故（云云）况大乘宗。地上菩萨。宁许退堕二乘之义耶。加之下乘涅乐障第五地断之。设许此义全不可通六地以上耶答。当段但于难者。实菩萨从起深因大心。全不趣二乘之果道。然而直往菩萨。速断烦恼障种子。恐可同二乘速趣圆寂之行云计也。非谓断彼惑退大心证小果。是以唯识论云非如二乘速趣圆寂。梁摄论不同二乘速般涅槃（云云）又云异二乘故留彼种子（云云）旁无相违。
    一。为断所知障故留故不断者。为断所知障欤答。尔也难云。烦恼所知二障。迷相既别。全依烦恼断不断。不可定知所障离不离。设断俱生烦恼障了。后起所知障治道断除之事。可有何烦耶。例如彼初地见道位。分别二障惑虽顿断。十地满心速尽二障如何答。当段但于难者。有人云。若趣烦恼治道偏断彼者。何间修所知障对治道。故暂止烦恼对治。唯起地地障所知障对治道也。是以梁摄论云。由惑至惑尽等（云云）唯识论云。唯修永灭所知障道留烦恼障等至初地见道位二障分别顿断。十地满心究竟断尽云例难者。以生法二空观。速为尽二障故非相违。
    一。为得大菩提故（文）为至二转妙果。俱生烦恼障故留欤答。尔也难云。备转缘之果德。源依断二障之种子习气也。设断俱生烦恼障事。为佛果之胜缘。还不可为障佛果之违缘耶答。当段但于难者。至转依菩提者。留自在可断之惑。久住生死。送僧祇大劫之时。普修胜行。由之证大菩提故。所留惑种也。依之当段为得大菩提故（文）但于难者。任梁摄论由惑至惑尽证佛一切智之文时无相违也。
    寻云。八地已上可有故留不断义耶答。尔也难云。八地已上无漏智果恒相续。任运无功用之位也。尔者。普现色身之应用。偏可任禅定神通之力也。何泥利生之行。烦可留烦恼障耶。况八地已上。唯受变易之位也。留烦恼障有何用耶答。始教意有二门。一寄显门。七地已前分段。八地已上变易也。二实报门。十地已还皆依烦恼种子受分段身故。有故留义也。故章主引十住经。十地已还有中阴者。是此义也（云云）凡八地已上。于自利行虽无功用。于利他行。犹不自在故。为摄生留惑种可云也。百法抄九云。摄论云。烦恼伏不灭如毒咒所害。留惑至惑尽。证佛一切智。此即摄论第十卷文也。言留惑至惑尽等者。为由留彼俱生烦恼种子在故不似声闻速般涅槃。得至究竟。诸烦恼尽时。证佛一切智集成云。圭山曰。烦恼俱生种者。初地已去自在能断。留故不断。其现行者。地前渐伏。初地已上顿伏。八地已上不行（文）。

十一日

    一。即由留烦恼障起胜行故（文）如教菩萨。第六相应俱生烦恼现行。初地伏尽欤答。尔也难云。探玄记第九云。修道位中。地地别断一无明故。于烦恼障亦永伏离如十无明地地别断。于烦恼障。亦地地与无明同渐渐伏离加之钞十五下云。其俱生烦恼。若约现行。亦地地别断故准此等释。俱生烦恼现行。于初地不伏尽。十地间地地伏之何。况宗家释唯识论第四地所断之故能永害二身见等之文。正断所知烦恼不起同名永伏（云云）如解释者。至第四地犹断烦恼障（见）知非初地永伏云事答。于第六相应俱生烦恼现行者。初地真见道位顿伏之。种子金刚心断之故。全不可有地地别断之义。依之唯识论第十云。初地以上能顿伏尽。令永不行如阿罗汉。由故意力。前七地中虽暂现起。而不为失。八地以上毕竟不行（文）但于宗家解释者。第四地所断。虽正法执种子。此所知障。昔多分与俱生身见同体而起故。断此知障种子之时。同体烦恼所依断故。永不起也。地地所断。正虽所知障。七地已前。烦恼现行。从所依所知障。渐渐伏除之故。第四地以去。烦恼俱生我见。永伏不起也。故七地已前云暂伏。八地以上云永伏也。六卷私记（第六）云。问。俱生烦恼障现行。初地伏尽了。而何云初地以上耶。答。一云。初地有入住出三时云初地指入心。云以上指住出一云。以惑力理初地顿伏。以故意起七地以前随宜伏尽故。云以上也。
    寻云。第六识相应俱生身见。唯识论第九于第四地伏第六相应俱生身见（云云）尔者种现中何耶答。有云种子也（云云）问。前五识相应俱生烦恼又留耶答。不尔第六识人法二空随一入时。暂伏不起。于其余时。七地以还有起有漏也。凡今不明前五识断惑事。有云与第六识断位全同故（云云）。
    一。烦恼障种至金刚位所留烦恼者种子欤答。尔也难云。已伏惑种润生无能者。相宗之定判也。尔者留种子有何用耶。况唯识论中。判由故意力前七地中虽暂现起而不为失。既七地已前许有现起。岂不依现行力耶答。当段解释。天所留种子也。剩不遮有现行。然八地已上。虽无现行犹受分段。岂非种子之润生哉。是故正所故留者应种子也。但至已伏惑种润生无能之文者。先德会之。不为过患。是似已伏。菩萨依悲愿力不失润生之功。何有违已伏惑种润生无能之道理。故无相违。又解云。已伏惑种生润生无能者。若有人起能治伏道。遮防惑品现行故。所伏惑品。无润生之能云也。今此所云。于俱生惑品。若登地已上。先所知障治道为先。不修烦恼治道故。七地已前暂起之。八地已上观智无间断故。自不起烦恼也。故全不可云已伏惑种欤。次唯识论虽暂现起文者。七地已前可通故起现行故。章云。烦恼障内第六识惑○或现或种皆得自在（云云）无失问。相宗意。地上故留烦恼事为何义耶答。有云。彼宗意。七地已还为润生摄化也。八地已上远相假借故云留也。远相假藉者。为受变易身远缘云事也。一义云。而与圣道不相违故。故留不断（云云）八地已上留种事枢要有多义（云云）可检之问。相宗意。七地以前故起烦恼。不依所依所知而可有独起之义耶答。契经云（大乘经也）初地断贪二地断嗔所知也。论中前七地菩萨。故起俱生烦恼（云云）唯识疏云。七地以前菩萨。故起贪嗔而灯云。故起烦恼必依所知。无有烦恼离所知起（云云）离所依所知已断之位。烦恼独起义不可有也。故起贪等位随起所知故问。章上云。渐悟菩萨受变易通诸位尔者已断烦恼种。云何同事摄生耶答。非实报分段。唯变化利益也。尔者留种受生与变化利益。于利他事可有胜劣耶。

烦恼故留自留事（问答抄引述记可见之）
来春季为恒例谈义用意任古抄书集之毕不可有定量后学纠其非（矣）
宽永六年闰二月二十七日
法印实英（七十七岁）
五教章下卷不审九（断惑义始教直进菩萨下）



二日

    一。其所知障○是故地地别断（文）第六相应俱生法执。于第四地永断欤答。尔也难云。章文第六相应所知障。现种种地地别断法执既所知障之体也。若第四地断尽。何可有地地别断之义耶。是以唯识论。既未圆证无相大悲。不执菩提有情实有。无由发起猛利悲愿岂非七地已还起法执耶。依之慈恩大师般若论释对法抄等。于第四地断法执小分。通七地以前。
    答。于第四地修得无漏菩提分法。而俱生二执彼障故。法执种现我见之现行。于此地永断故。花严经云。菩萨住涅槃地所有身见○皆悉断灭唯识论文。亦以同也。但于难者。七地以前菩提有情实有之执者。非实法执。法执所引羸劣随眠等也。或又第七法执未除。第六识尚带法执欤。慈恩大师解释。又依此等之义四地少分断通七地以前云欤。章地地断。又依三随眠等之义也（问答抄可见之）。
    一寻云。唯识论第九。于第四地伏第六相应俱生身见尔者种现中何耶答。有云种子也问。前五识相应俱生烦恼又留耶答。不尔。第六识人法二空随一入时。暂伏不起于其余时七地以还有起有漏也。今不明前五识断惑事。有云。与第六识断位全同故。寻云。地地别断（文）从初地断之欤。第二地已上断之欤答。折薪复古。皆二地以上断之初地断分别二障。谓异生障是也。何可断唯所知耶问。五识相应所知障何位断之耶答。述记十云。此五识。若所知障地地分断能障地故（文）。
    一。其末那俱生行相细故（文）末那俱生可摄法执欤答。可摄也难云。今章专依孔目等。然孔目云。起四惑不起法执（文）是安惠师义也。依此释。今章所知障不相应也故章前后。总第七所知之言无之如何答。一义云。今章以护法正义为本故。于第七识法执可相应欤。但于孔目章释者。今章主心义意少可异欤。
    寻云。依何当章依护法正义知耶答。安惠论师意。五八识限法执相应释故。然今章主。于前五识贪嗔等烦恼相应释故。知是依护法论师义不依安惠义云事分明也。若尔者当段释。一彻依护法正义。于第七识法执相应可心得欤。
    一。其第七烦恼性非润生故（文）第七识相应烦恼。可有发业润生之义欤答。无发业润生义也难云。元晓二障义云。若经末那起相应四惑。一切位中恒有现行。通能作发业结生（文）结生者润生也。既云发业结生。岂无润生耶答。当段云其第七烦恼性非润生故非所留（文）但于难者。其体微细。而唯缘内。润生必缘外趣生故。无相违。元晓释付所依义云发业结生欤。

三日

    一。七地已还有时暂现等第七地可有观智间断之义欤答。可有间断之义也难云。第七地纯无相观。即是无漏相续何可有间断耶答。当段云以观智有间故（文）但于难者。相续起多。间断时少故。云相续。实间断起有漏心心得置无相违慈恩别抄云。问。第七地纯无相观。即是无漏相续如何。得于无相中作加行。障诸加行皆有漏故。解云。相续起多。间断时少故云相续。理实间断起有漏心故有加行。
    一。其所知障皆后地起或于前地起于此释异义纷弦也。何义耶答。一义云。于后地可起之。所知障或有于前地起可依此义也。此义后地起。或人或字改可作惑字。谓惑者是所知障也难云。其所知障皆后地起或于前地起如此文致读无殊义。何或字可改耶。依之断障章云。其六识中俱生所知障。并习气。亦有九地八十一品○十地断故。不分粗细前后说断。不废初地断细二地断粗。初地断有顶二地断欲界。但随障此地智即便断之故无有后准此释。后地起惑前地起等者。现起伏断显异烦恼也。大抄云。所知初地智。伏后九地障。第二地智。伏后八地障等答。一义云。和本起字剩也。或字误也。故唐本云。其所知障。皆后地惑于前地起折薪云。释云。圭山云。如十地所断之障。在第九地。乃至初地障在地前也早可体异说欤。但于难者。依一义也。各各在理欤。
    一。问若尔何故而有处等而有处说等云。唯识论等诸论多七地已前烦恼起云指欤。若尔云。末师心地地别断词云。心已地地无漏智起漏失义难也。指何文义云有处说耶答。指唯识等七地以前有漏心起说文。若尔者。摄上问答词也难云。第六识烦恼或现或种。皆得自在又六七二识所知障。地地别断尔者通十地可有漏。如何云七地已还起有漏问也。意二障俱通十地而有。何七地已还起有漏云哉问也。如何。尔大德义也答。此问意。初地已上菩萨。于第六相应俱生烦恼障。现行种子共摄其用。不起过患者。何有处七地已还起有漏心云耶云问意也（尊玄抄一义）但于难者。自元古来异义也。且伴一义计也。

四日

    一。即似有漏故留烦恼障似有漏欤答。尔也难云。虽故留烦恼。其体性自本有漏也。何非实有漏耶答。当段云即似有漏（文）但于难者。寔烦恼体。是实有漏也。而智力所伏故。虽现不起过失（云云）似有漏也。
    寻云。似有漏云证文欤答。对法论云。此诸菩萨。虽未永断烦恼。然此烦恼。犹如咒药所伏诸毒。不起一切烦恼过失。一切地中。如阿罗汉已断烦恼（文）又云。十地菩萨所起烦恼。胜二乘人所起无漏犹胜无漏。岂实有漏耶。
    一。此二通十地第六相应烦恼所知。通十地现起事欤答。尔也难云。第六相应烦恼所知。通十地现起事不明。唯识论云。烦恼障者。由故意力。前七地中。虽暂现起。而不为失。八地已上。毕竟不行。无漏观心。及果相续能违彼故全八地已上。第六相应二障不现起（见）如何答。第六相应二障。非八地已上现起。二障现行限七地已前。种子通八地已上也（尊玄义也）重意云。此二通十地者。第六相应俱生烦恼。七地已还故起。八地已上永不起故。唯种子也。第六相应所知障。现种共地地别段。八地已上一向无漏故不现起。尔者八地已上。二障共种子也。故知。此二者。第六相应二障种子通十地但于难者。约二障种现。总通十地也。而八地已上。二障种子也。不可有相违。
    一。此二通十地此二者。似实二种有漏欤答。此二者。异义有数多也一义云。于第六识中。以似实二种有漏名此二也（云云）或于第六相应所知障中。种现名二（云云）一义云。义苑意。指六七二识名此二也（云云）难云。虽何义现行有漏。不可通八地已上。何云通十地耶答。一义云。言总意别也。谓于种现中。别指种子也。或虽言总十地。而意别指七地已前欤。但于难者。八地已上。二障共种子。非现行有漏故无相违。
    难云。见问文言云起有漏心。是就现行起问（见）何约种子可答之耶答。诚问尔。答广种子方云也。寻云。约种子答章有证欤答。当段云若约第六识中烦恼障彼既留故等既云故留。岂非种子耶。仍所知障。同一具种子可云也。次末那烦恼约现行释之。七地已还有无不定知八地已上无现行也。爰知。约末那烦恼。释至于七地有无不定。是当段正答也。
    寻云。直进教心。何位断前五识烦恼耶答。伏断专知第六识欤。见闻抄云。问。如何今章不释五识相应二障断位等耶。答。五识相应微弱故略之也。此五识相应二障。十地间更不起能治道。至金刚心位可断之也。末那相应二障。至金刚心满始断之也。

五日

    一至于七地有无不定末那烦恼。七地已还有无不定欤答。尔也难云。八地以上。亦第六识入二空观时。第七识惑不现起故无漏也。若第六识入生空观时。第七犹有漏也。何当段释至于七地有无不定哉。八地已上亦有无不定故如何答。当段云至于七地有无不定解释分明也。七地已还。第六识入二空观时。第七识惑不现起。第六识出观时。第七识惑现起故。于惑现行释至于七地有无不定也。八地已上任运无漏故。第七惑不现起也（云云）私记云。第六入空观时。末那犹是有漏。俱伏彼第七烦恼故。若第六入法空观时。末那即成无漏。由彼法空观即带人空观故又云。有云。八地已上无漏相续者。人空无漏观法空观有间断（云云）私云。第六识入二空观时。第七识惑不现起者。所知障不现起也。第七烦恼。第六识入生空观时不起也。生空观不能伏所知障。若第六识生空观出观时。第七烦恼可现起故。可云至于七地有无不定也。以第七识所知障不相应义。如此可心得欤。但于难者。八地已上。第六识入生空观时。第七识犹有漏者。约所知障也。所知障不违生空观故。八地已上犹可现起故。约之为有漏也。若第七相应烦恼障。违生空观故。八地已上不可现起也。六卷私记云。问。且云。八地已上二空无漏相续云意如何。答八地已上。第六生空无漏相续无间断。法空无漏。多分现起。少分间断。是故约生空无漏依长时相续云相续。约法空无漏。依多少相续云相续故。合云二空无漏相续也（云云）问。何以知。少分间断犹名相续耶答。别抄云。问。第七地纯无相观○故有加行（文）以此文例可知其义也（上三日不审如引）问。若言八地以上二空无漏无间断有何失答。若尔第七法执可不现起。第六入法空观时。第七法执不行故。第七法执不行者。多违圣教也问。若尔八地以上第六入单生空观时。第六法执亦可起耶答。不尔。一聚中明闇相违故。第七是他聚故。不可例难也。
    一。如筑即押○广如对法论说今此喻说。对法论之所说欤答。尔也难云。广勘彼论。虽说明闇同时喻说。未见如今章如筑等文。何云彼论所说耶答。当段但于难者。如对法等者。第七卷文也。如筑即押。非说彼论。彼论第六卷中。低昂时等喻心释也犹难云。义苑记意。今章喻说。是传者误也。对法中更无此喻故。今章传者误如筑等释欤。尔者如本论可说明闇喻也答。宗家楞伽玄义释中。说二喻中。第一如今章如筑等喻说也。第二释说明闇同时喻。故知。今章非误欤。如此释了。广如对法论说等释故。彼论意可合二喻意欤。加之折薪云。其低昂喻却在第六卷中。
    探玄记云。谓后水推故前得流。或前水引故后得流（文）河水流如前水后引行押名。后前筑□普□□□云只□心得。圣教□□约束常似事。
    一。即空无分别是其障义始教意。以空理为障义欤答。尔也难云。空理是自性清净之德。障法是妄性不实之法也。何以空理可云障义耶。加之始教意。谈智起惑灭同时相返之义。不述惑障本无之义欤。而今若谈此义者。何异终教三时无断之义耶答。当段云即空无分别是其障义（云云）故义苑云。且法相大乘见有实惑可断。惑灭智起故。如秤两头低昂时等。今此章意。顺性宗故说障既依识本自无性。自性即空妄说为障义也。若更深而究之。所依之识亦无有性。圭山云。识如幻梦。此中依识无性之言亦含斯义思之（文）准此义苑意。上明同时相返之义。正是相宗之□中□□心识章释始教内之事成就科之意也。位于难者。今以惑障本无之义。是自宗之高谈。亦是心识章之理成就意也。故今云即空无分别等者。心识章云。方便渐渐引向真理故说薰等悉皆即空之意也。义苑云。今此章顺法性宗者。即此意也。无相违。

六日

    一。若依终教诸声闻于烦恼障等（文）终教意。约声闻论烦恼障断不断欤答。尔也难云。终教明一性皆成之旨。不立诸乘差别故。偏可明菩萨断惑之相。何最先述声闻断惑之是非耶答。当段但于难者。始终二教。皆通三乘趣入故。但是三乘教故非相违。
    犹难云。纵虽约三乘趣入属三乘摄。而约存三泯二之时。彼始教即存三故。尤可述声闻等断惑之相故。上文云。若依始教。具足三乘断惑差别。由此是其三乘教故然今终教泯二不存。何及断不断之所论耶。是以上来诸章中。每至终教段。全不述声闻之行相。偏明菩萨之种性等。何故当章独异余门耶答。实如来难终教正明唯一佛乘之旨。即此一乘之理。通可三乘趣入。仍不许二乘实断实修。若许二乘有实断证者。不可难唯一乘之义。例如始教思之。今既云于烦恼障尚不能断等。明知。二乘证灭修道。定是方便不了权说。其实唯一菩萨之断证也。
    一。不能究竟断诸烦恼但能折伏（文）当教意。不许声闻断惑欤答。尔也难云。二乘圣者。断三界惑品证尽无生菩提云事。大小通满之性经论常途之说也。何云但能折伏耶答。当段但于难者。愚法二乘观智劣故。究竟不断烦恼心得置无相违。有记云。终教意。达惑体本空心性本有。断根本无明。显自性灵明。此则实断惑证理也。依之若望自宗之释前。虽似有得果。非真灭度之说边。犹未许涅槃。以实夺权之时。彼二乘人。不断根本无明。不尽所知障。又无广大心不说二空。依有此等失故。释但能折伏者也。
    犹疑云。或记云。问。起信论及疏云。若二乘至无学位见修烦恼究竟离。既说二乘人断烦恼障。何故今云不断耶答。案云。今此论意。六种染心为烦恼障。根本无明为智障。烦恼障中。既有人执法执。今二乘人。唯断人执俱六染中初执相应也。今终教意。二乘不断烦恼障者。未断六染法执故。人执亦不断。六染俱名烦恼障故。然指事云。愚法人未断根本无明所起烦恼并末那烦恼者。根本无明住地云六染中可法执也（已上梅尾有抄中在之）。
    一。弥勒所问经论云等（文）今此论文。不许声闻断惑者。通回心愚法欤答。准一乘义。终教以去不许愚法声闻断惑也难云。所引弥勒问经论文。全无简别故。元晓大师引今论文。证愚法回心共不断之义给。依之当章问答始终二教之差异之时。又释心既前约三乘中声闻。此中约愚法故不同也（云云）知初释心。愚法回心。皆不许断惑如何答。准一乘义解释。或愚法二乘并在所引中（云云）或望终教已去。愚法二乘无广大心等回心声闻不断惑不出界之义无之。加之至相大师。释末那惑愚法声闻不断。回心声闻等并断（云云）尔者当处问答。初始教诱引教故。不简别愚法回心。直许二乘断惑。终教全不许愚法也。故章今此就实以愚法二乘无广大心等（云云）次又亦可以下又释心。纵始教许断惑。回心声闻为本摄愚法之义也。今终教全不许愚法故。不同也（为言）但于元晓大师解释者。分明不言通二声闻。纵通不许者。别途建立也。何况章次下文。引弥勒问经论许声闻断惑。岂非回心声闻耶。不可有相违。

七日

    一。楞伽文亦如上说上者指弥勒问经论欤答。尔也难云。指事云。自此以上约断惑义。无有引楞伽处故。此有二疑。一疑上文堕故无有此文也。二疑上字可讹。应是下字。是故下二乘回心义云。楞伽云。乐着三昧乐等此二义俱指楞伽文（见）何云指弥勒问经论耶答。一义云。折薪云。楞伽者彼经第二云。复次大惠。烦恼障业习气不断故。不说一切声闻缘觉一乘。不觉法无我。不离分段死故说三乘（文）断惑章中。无引楞伽文故。上者可指弥勒问经论也。楞伽经亦如上所引弥勒问经论所说但于难者。且依一义者也。
    寻云。折指二记何为正耶答。四卷楞伽第二。全如折薪所引。又同十卷经第四云。复次大惠。一切声闻辟支佛。不离智障。不离业烦恼习气障故。是故我说唯一乘道。大惠。声闻辟支佛。未证法无我。未得不可思议变易生。是故我为诸声闻故说一乘道（文）其外七卷经第二云。又彼未得除灭智障及业习气。未觉法无我。未名不思议变易死。是故我说以为三乘（文）准此等经文。全同弥勒所问经论所说故。今章主所引指同上论说故。云如上说。折薪记释。尤可依用也。
    疑云。准四卷经。长行云。烦恼障业习气不断。偈颂云。彼起烦恼灭除习气愚。又十卷经第八云。大惠。声闻辟支佛涅槃无差别。何以故。断烦恼无差别故。断烦恼障非智障（文）准此等文。二乘断烦恼障况见所引经文等。只是未除习气。非谓烦恼障种子欤。何引此等文。指同弥勒问经论耶答。
    一。不分俱生及分别（文）终教心。付菩萨断惑可分见修二道欤答。不分也难云。于烦恼行相。或有分别计度所起。或有任运俱生所起。既所断惑品。有强弱之差异故。能治断道。分见修之次位事。是必然之道理。又经论之常说也。今终教心。依何义门不分俱生分别耶。就中最初照理名见道。复数修习无分别智名修道。终教何无此义耶答。当段云其菩萨人于二障中不分俱生及分别又行位章云。不以见修等名况终教实义者。不分分别俱生云事。如下第十三寄在门明之。凡始教菩萨。见道断分别。修道断俱生者。顺二乘见修道寄显门之说相。而非菩萨实义。今终教意。谈菩萨断证实义故。登地已上无漏智现前位。染净森罗万法。悉会无性。唯真如法界现前故。障利益众生之行见修烦恼一时断尽。仍十地间。唯断习气也。是故于分别俱生不立别断位者也。所引弥勒问经论意也。但于难者。虽有最初照理复数修习之义。但名十地浅深不分见修二道也。今所遮者。以分别俱生配见修道计也。
    疑云。所引证弥勒问经论云。见修道中一切烦恼等（云云）专立见修二道况下所引十地论文云诸见缚者先已除断等者。岂非见修二道之诚证耶。加之下章述终教实义。如实义者○见位断粗。修位断细尔者立义引证相违。前后解释似自语相违如何答。所引弥勒问经论文。对拣声闻见修二道各别断之义。菩萨见修烦恼一时俱断之义成立。已见修烦恼同时断之。依何可立见修二道耶。次十地论下解释者。见修名言假权小所立。非谓当教菩萨所经之实义也。
    一。地前伏使现（文）终教大乘意。三贤菩萨可有断惑种之义欤答。次下云。自在能断留故不断释。唯伏现行不可断种子也难云。见起信论翻妄之四位。初发心菩萨觉念异（云云）言念异者。是人我执。即烦恼障也。觉者即是断也。若谓今觉者。是伏义者。余位觉生住灭。亦可非断耶。若云觉生住等是断之义者。今觉念异何云伏耶。纵虽烦恼留故不断（文）。而所知障非所留之惑。可许于地前断粗分之义耶答。当段云其其菩萨人于二障中○地前伏使现明知。地前唯伏二障现行。纵虽所知之粗分。不可许于地前断之耶。故章云。初地以上断于知障一分粗故设其粗分至初地始断之故。总不可许地前断惑之义也。但于难者。觉断可相替欤。

八日

    一。初即不堕二乘地尔者引何文成初不退义耶答。引梁摄论仁王经起信论成之也难云。虽云得于出世净心。或云得少分见法身。于退不退义全所不见也。况梁论虽云十解已上名圣人。全无不堕二乘地之文。又仁王经虽说入生空位圣人性故。更无而不取证之文。何如此释耶答。初住已上菩萨。示成道于八相。施化用于十方。观解既叶法性真理故。无退堕义也。但至摄论无退堕在之言。仁王经无而不取证之文难者。章主探文意私加言也。何况检十地论说。唯不退转菩萨。方见法身然起信论。述初住以上少分见法身会二论意。初住以上菩萨。定不退转被得不可有相违。
    一。自在能断留故不断终教意。于地前三贤位。可有故留不断义欤答。尔也难云。凡论烦恼位事。可有地上证位。何于地前可起断惑之道耶。若非断位者。不可有故留义耶答。当段云然彼地前三贤位中等于地前有故留不断义云事分明也。但于难者。终教意。既或云得出世净心。或云少分见法身等故。地前住于烦恼障得自在故。可有留惑义也。
    寻云。依何经论成地前留惑义耶。答梁摄论仁王经起信论本业经也。委细问答抄引指事毕。可见之。
    一。所引弥勒问经论文云即见道中一切俱断尔者限烦恼障欤。二障共断欤答。一义云。可通二障难云。所引论文。正述举声闻所断见修烦恼。菩萨见道顿断之旨。加之云一切烦恼不云所知。故知。不通所知障云事如何答。一义云。立义引证可相顺故。通二障可云也。既论文云一切烦恼能障利益众生行故。障利生行事可通二障。非如声闻于烦恼见修异时断。菩萨于二障见修同时断也但于论文唯云烦恼不云所知云难者。起信疏释论烦恼碍智碍云。粗细染心名烦恼碍笔削记云。粗细染心者。四粗三细（云云）又起信别记云。三细及智相相续共法执。执取计名人执也是则三细四粗。皆同恼动真心故名烦恼碍何况探玄记云。以所知障亦得名烦恼（文）思之。一义可局烦恼障也（如问答抄）。

九日

    一。无性摄论云转染末那得平等性智等终教意。末那惑种初地顿断欤答。尔也难云。初欢喜地位转染末那得平等性智少分者。始教常说也。何引此文为终教证耶。是以孔目章中。引无性摄论今文了。如是等文并属初教既是初教义也。岂可顿断耶。加之下寄在门之中。引无相论证末那烦恼通见修二位之义毕。无性摄论亦同此说。如上所引指同尔者唯非师资相违。剩似自语相参差如何答。终教意。烦恼种子。初地顿断云事。不及异论故。末那四惑种子。亦初地顿断。更无疑者欤当段释意。初现观时。不断种子。唯以伏断分之者。不可云修道位中转复清净。然既云转净。故知。修道位中。唯除习气。是故为终教初地顿断之证也。但于孔目释者。种子习气粗细之断位。寄在见修二位名目之义者同始教故云属始教。故集成云使行稠林章云是又初教摄者。见修道言通直进故（文）一文含多义故。今章释若依始教。容如彼说依此意欤。非相违也。
    一。见故当知此教地上但除习气（文）今此文结释末那烦恼欤。为当通六七二识释二障欤答。结释末那烦恼也难云。见所引宝性论文。有点者。以诸菩萨摩诃萨等。依彼二种习气障故（文）通二障云事明也如何答。一义云。见文相起尽。上明末那烦恼正使习气之断位了。结释是故当知等。明知。不通二障。付第七相应烦恼可论也。但于难者。宝性论文。虽明二障习气。本意为证末那烦恼习气地上所断也。无相违也一。故宝性论云不净者引宝性论证终教之义欤答。尔也难云。彼论次上文云。邪见疑所摄烦恼见道远离又云。此得灭归如来法身。因于见道修道及无分别是则唯识论判疑后三见唯分别起。而述分别起者见所断摄任运起者修所断摄。此唯识论文全同无异。若尔者宝性论云。亦分俱生分别。于见修二道别断之欤。今何引用之证终教义耶答。同论次下文云。阿罗汉虽尽有漏。而不断（云云）一切烦恼习气又云。不净者。以诸凡夫烦恼障故。有垢者。以声闻辟支佛等有智障故。有点者。以诸菩萨摩诃萨等依彼二种习气障故（文）上文举罗汉云不断一切烦恼习气。定是无间生之习气也。下文举菩萨云依彼二种习气。岂亦非无间生之习气耶。故知。今观两处文。言习气者。是种断无间所生之习气也云事分明也。而菩萨摩诃萨唯有此习气（云云）岂非地上除习气之义耶。若许此义者。不分见修。初地顿断之。亦以分明也。但于所出之论文者。且符顺权小常途之所谈欤。或自宗意。许一经一论中含多教故非相违。

十日

    一。解云论释地上（文）何论耶答。智论也难云。上引宝性论解云。论释地上名摩诃萨当段释指宝性论但现行论本一部始末。再三检之全无此文。尔者或大师御所觉本有此文欤。或大师问日照三藏。是西域相传欤。况本业经正有此文。明知。宝性论亦可有此释。大师解释旁不徒然也如何答。一义云。折薪云。言论云者。此非宝性自释。有云。即智论中说也。此中以无间道是正断惑时。从此正使种子断也。方有习气也当段释意。上以诸菩萨摩诃萨言。地上取定为智论也。但于难者。有异义中且伴一义也。
    一义云。今云论释者。恐是传写误也。本业经上（贤圣学观品第三）云。进入初地法流水中名摩诃萨等（文）既云进入初地名摩诃萨。岂非明文耶。故知。应云经释。论字误也。例如三性义引起信论自性清净心因无明风动之文而标经云也。今引本业经文而标论释。反例可知。
    一。名摩诃萨故知但有习气障也（文）摩诃萨名言限地上欤答。论释地上名摩诃萨难云。菩提萨埵摩诃萨埵者。菩萨通名也。何名地上耶答。当段解云论释地上名摩诃萨（文）上以诸菩萨诃萨言。地上取定为智论也。但于难者。地上名摩诃萨者。自本地上菩萨故云地上也。摩诃萨言。非谓不通地前也。
    一。若地前及始教容有彼失此中无也终教心第八识二障相应欤答。可相应也难云。见章前后。全无第八识烦恼之断位。何第八识烦恼可相应耶。是以相宗意。第八识二障不相应如何答。终教意。三细梨耶。岂非法执细分耶。既立三细梨耶。尤可法执相应也。但于难者。当章且对始教为栋差别。全释七转之断位。实断惑之义可通第八也。

十一日

    一。又此教中正断惑时等终教心惑智同时欤答。此教无断而断故。前教同时断异也。非初非中后等难云。唯识论第九云。二真见道现在前时○诸相违法理必应然既云诸相违法理必应然。岂不尔耶（探玄记释此论文云。粗相可尔。细克实难○不成对治文）答。非初非中后者。十地品许说分济门明义大中。别显地智微妙有同不同二相。言同相者。法尔本然自性清净义也。立不同相者。修生显得离垢清净义也。今云非初非中后者。其不同相亦有五种相中。断惑相者是也。已上十地论科判也。然今引地论所揲经文也。前中后取故者是论文也。上云非初非中后。而下云前中后取故。其意探玄记第十云。即此三时求断。不得方成断义。此即不断断也。前中后取故者。谓于前中后三时之中。取彼非初中后。非异三时取彼非三也。如于色等处取彼真空。非异色等别取断空。此亦如是故不失断义折薪记云。言非初非中后者。此句正是经文。此约无性义故。得三时俱非。言前中后取故者。此句是论文也。约缘起义故。得三时总取。此约经论反覆相成（文）准此等释。大意可知。探玄记第十立二门释。谓一相翻门。二相续门也。相翻者。付惑灭智起之相。或约明闇相翻。或约起灭相翻。以释成不断而断之义故云相翻也。相续者。不约惑智相对。但就一智自有三时。论依此释（文）但于唯识论文者。彼论但执法相一边。不知性相无碍之深义故。半纵半夺也。探玄云。粗相可尔。细对实难。何者若同时者。智自生时。或自灭时。不相由故。何成对治。如东家男生。西家女死。虽亦同时然无相由。不成对治（文）。
    寻云。明生闇灭是同时而相由者。道理必然也。现量所见也。然东西两家男女死生。全非所例。何举为例难耶答。演义钞云。中卷论广说。即以三时门明无断义。无断即是性空。以有空义故。一切法得成。故成断义私云。其一切法中。今且明约能断智与所断惑。以有空义故。成能所断之义者。真智顺空理时方增其用。妄惑入空理时正可断尽。故探玄记第八云。罪违于真。入如则灭。善顺于真。入如则广其空理者。非惑智外别有其性。但照体无自性。是名真智顺于空理。惑本无自性。是为妄惑入于空理。故知。若照体不空。则全非真智。又不可证真理。以抄三上云照体无自。即是证如故。若惑体定有。则不可作所断惑。又不可有能断智。如抄亦云照惑无本即是智体。即大疏云。由能断无性方为能断。所断本空方成所断（文）正述此意也。又刊定记明不断而断之义竟。次下云。问。照惑无性。惑即灭照智无性智应亡答。照无性理。顺智违惑故不同也（文）准此惑智本空。则顺智违惑故。智为能断。惑为所断。是名不断而断也。然若定有惑有智以为能所断。则违智顺惑。争有断惑之义耶。尔者惑灭是自灭。全非智力。智生亦自生。不由惑灭。即探玄云。惑智各两失者是也。
    又寻云。就相翻门可许惑智同时明闇相翻之义耶答。探玄记云。无间道智正断惑时。为智先起惑后灭耶。为惑先灭智后生耶。为同时耶。此三时惑智各有两失故不成断。谓智有自成无漏过不能灭惑过。烦恼有自灭过不障圣道过。于三位中思之可知。如灯破闇三时不破。此亦如此（文）大疏全同之。故不可许明闇相翻之义也。
    寻云。就非初非中后经文。远法师意如何答。远法师意。初中后三时各别取之者。不能断故云非初非中后。三时总具方成断惑故。云前中后取故也。尚意云。净影释意。断惑初智中智后智三智各别力用弱难断也。故三智皆取断之也譬灯火如烧炷。炷惑也。火智也。烧断也。三智焰上炷近为初智。中程为中智。末消处为后智也。经三力合烧炷也。炷近处许火力用弱不可烧炷也。三智合断事又如是。经非初非中后。遮三智各别取。论取初中后取三智合断也。章主意。惑本空无可断法云非初非后也。释云相反门。或断而不断（云云）如是不断法强云断初断云中断云后断云也。是释云相续门。又不断而断云也问。何故惑不断耶答。惑体本真如理性也。能断智惠也。惑体外无理智故。今始证理无始已来烦恼也。故断云即不断也。可断法无故。清凉释云。照惑无本。即是智体。照体无自。即是理性故（文）相宗等。惑智各别谈故。惑自灭智自生难付也。
    一。不异真如是烦恼义以真如为烦恼义欤答。尔也难云。设虽谈真如随缘之旨。随染净之缘。迷悟二法其性异也。故起信论云。染心义者。名为烦恼碍。能障真如根本智故既能障所障水火相反法也。是以大师释以违真故非其用也（文）何释不异真如等耶。况又烦恼真如不异断烦恼时可断真如乎答。当段云不异真如是烦恼义但于难者。迷悟染净之相。虽似异。共一如来藏性所起故。其体一也。照妄体即如之时。弥自性清净理明显故。不可有断真如之过也。
    起信论云。譬如种种瓦器皆同微尘性相。是无漏无明种种业行。皆同真如性相笔削记三云。灭惑准知者。世人皆谓断尽惑结然后证真。殊不知惑体本真全觉之不觉。如迷东为西。谁之过耶。欲求灭西相然后见东愚之甚矣。

宽永七年（庚午）二月二十三日为来春季谈义用意任古抄不审书集毕不可有定量。
花严末资法印实英（露命七十八）
五教章下卷不审十（断惑义寄惑显位下）



二日

    一。第二明寄惑显位者（文）十八寄显门中。可摄始终二教实义欤答。尔也难云。义苑云。与前约人实断全异也。折薪云。此中不同前科当教实有所断故云寄也（文）既随机安立之假施设也。何可有实义耶答。章云。十三依杂集等论。以分别俱生二种烦恼。寄显见修二位差别（文）等言。瑜伽唯识等法相所依诸论等也。此见修（乃至）二十二愚等建立。法相宗实义也。依之折薪云。寄烦恼显见修○然是法相宗正义。今以义覆定故为寄（文）始教十地分段。终教十地变易等义。十八门中无之。知始终二教所谈。为当教实断。其余异说为寄在门欤。但于难者。此十八门寄显者。偏约始终二教。其当教实谈之外。为假施设。望圆教时。总指一切三乘教所谈。为随机安立之施设故。总标中含寄在实义两门心得置。无相违。
    一。寄灭二障所显二位（文）寄灭种子欤。约现行欤答。一义云。地前伏灭现行地上断灭种子也难云。如所立义。正是实报门之所谈也。今即寄显门故。不简种现。悉可断之。何约实谈可别配种现。于地前地上耶。况所引证论文。全不见其简别耶答。若约实谈。则地前双伏二障现行。地上双断二障种子也。然□地前唯灭烦恼。地上唯灭智障。各别灭之故。□寄显虽然。其伏断之义。不可违实报门故。地前灭烦恼障者。是应伏灭现行。地上亦同之。是以章云。显比证二位（文）若地前灭烦恼障。即是断种子者。可名证位。何云比耶。明知。地前唯伏现行不断种子故。未得无漏智。未亲证理性故名比位也。但至所引文者。以义会文。是释家之常法。何始疑之耶。不可有相违。
    一。又云十解以上得出世净心（文）当门引证欤答。尔也难云。梁摄论十解以上得出世净心等文。终教自在能断等实义门所谈也。何引寄显证文耶答。十八门第一门。梁摄论文。四个处引之中第二引之故。证文勿论也。但于难者。此文地前以比观智得生空一分故。尤显比观二位之证文故。一文二义含常例也。自在能断故。烦恼障断。出世云边实义也偏烦恼实地前断云方二障双伏断故寄显也。无相违。

三日

    一。寄皮等三惑显三僧祇故三惑者限烦恼障欤答。可通二障也难云。见摄论文。为除皮烦恼障入初地。为除肉烦恼障住初地。为除心烦恼障出初地。何以故。地地菩萨烦恼有三品等如论文者。限烦恼障答。凡思三僧祇位分。初僧祇地前也。地前全无断见修烦恼。又第三僧祇。烦恼已断位也。不可云断心烦恼。梁论文不见通别义。瑜伽四十八。所知障在皮肤实三粗重。同七十三云。一皮粗重。二烦恼障品。在肉粗重。三所知障品。在心粗重说烦恼障者。初地尽已。而今此皮肉心三。亘十地在之。明知。随所知障粗细有三惑不同云事。但于难者。义灯会瑜伽二文云。理实皮肉心等三名。俱通二障灯云。第一粗重。总合二障不别说。是烦恼所知。第二属烦恼障。第三属所知（文）不可有相违。
    有云。现行种子习气。如次配皮内心有云。梁摄论中。缘外器非常名皮烦恼。缘有情名肉烦恼。缘肉心名心烦恼指事释在之可见之。

皮肉心事

    一义云。于一惑分粗细不同云皮肉心也。一粗分。二细分。三极细分不同也。然者于一切惑。约粗细可分皮等三种者欤。此义意。于一贪烦恼可有此三重也。一义云。俱生云皮烦恼。分别云肉烦恼。所知障云心烦恼云也。是孔目章意也。一义云。俱生云皮烦恼。分别云肉烦恼。所知障云心烦恼云也。是孔目章意也。一义云。我所云皮烦恼。执我云肉烦恼。所知障云心烦恼也。
    寻云。就第二义。初僧祇断俱生寄事。道理不心得如何答。第二义如难寄三僧祇。初僧祇断俱生事难心得欤。
    一。第二僧祇断肉第三僧祇断心第二第三僧祇者摄何地位耶答。第二僧祇前三地。第三僧祇四地已上也难云。经论常途之所说者。从初地至七地。是第二僧祇。八地已上为第三僧祇。故知。摄论云。第二僧祇断肉等。可如常途所说。何第二僧祇前三地。第三僧祇四地已上云耶答。摄论十一说三种三僧祇。一三阿僧祇。初阿僧祇第二僧祇（自初地至七地）第三僧祇（八地已上）二七阿僧祇。三三十三僧祇。而以三十三僧祇合为三大劫。如次除皮等三惑。初僧祇第二僧祇第三僧祇（四地已上）也。时量皆初三僧祇量也。依之集成云。此中第二僧祇。当初二三地。第三僧祇。当四地至十地。此前更有一义。如常所配（云云）□也。在第十一卷修时章梁论第十一卷修时章明僧祇劫数。举种种异说。本论云。有五种人。于三阿僧祇劫修行圆满。或七阿僧祇劫。或三十三阿僧祇劫如是总标竟。次第别释之。今寄皮肉心显三僧祇者是释。论正释七阿僧祇中。傍寄皮肉心显三僧祇之时。兼约三十三僧祇。示其三祇分济。即如折薪云。论第十一具云。约除皮肉心三烦恼等者。是全文也。然第二僧祇。应经九劫阿僧祇是则初二三地。各经三阿僧祇故。总成九劫。指此九劫分济为第二僧祇。岂非第二僧祇当初二三地耶。又从四地至十地。亦各经三僧祇。总成二十一劫。指此二十一劫分济。为第三僧祇。岂非第三僧祇当四地至十地哉。是故诸记一同如是配释也。但于难者。问。论次上。释本论云有五种人于三阿僧祇劫修行圆满之文云。何等为五。一有人谓愿乐行人。二有三人○第三阿僧祇劫。此无相行无功用乃成此一段文。全同经论常途所说。故集成云。此前更有一义。如常所配（云云）即指此文也。彼修时章。广会大小乘异说故。就三祇劫且举二说。前后各据一义不可和会欤。
    一。如梁论摄三十三僧祇中说三十三僧祇欤。三十三僧祇欤答。三十之三僧祇也难云。三十三僧祇者。地前有三僧祇。十地中地地入住出三心故。地地皆经三祇也。何云三十之三僧祇耶答。当段云寄显地地三心不同或释地地之中入心除皮住心除肉出心断心等（文）折薪云。虽通三十三。今唯约十地各有三心故。云三十三僧祇中说（文）但于难者。折云。地前方便地自有三僧祇。十地名正地。有三十僧祇。共三十三地前通三十三立正皮等三惑除事初地已上心得置无相违寻云。三十三僧祇者。十地等觉入住出三心开故三十三欤答。义苑心尔也。余记心地前三僧祇。十地中地地入住出三心故。地地皆经三祇也。地地经无量时也。上品烦恼名皮。下品道破中品烦恼名肉。中品道破下品惑名心。上品道破也。

四日

    一。如地持云二障三处过（文）烦恼所知二障。地前地上等三处过欤答。尔也难云二障三所过事。专是如教实义也。何为寄显耶答。当段但于难者。若就三位相论二障断惑者。专是始教实义然今为寄在事。以三所二障显地前地上佛地三位故。为寄显门也。今约终教故也。不可有相违。
    寻云。验地持论全无此文如何答。指事引瑜伽第四十八卷菩萨地文也答。折云。言地持论者。准开元释教录（僧智升录）云。菩萨地持经十卷或八卷。亦名菩萨地持经。亦名菩萨地持论。今此录中。编之为律。存其经名。除其论录。同录中此本经既有多名○评曰。今言地持论。即旧所存之名也。自开元升师录。后藏本但名经。然在大乘律中。即地持经也○清凉又云。地持即瑜伽同本异译故。瑜伽四十八中。全有此文○以此证成经即是论亦以瑜伽名师地论故也（文）准此可知之。
    寻云。染心粗细（文）今染心者。二障等中何耶答。有云。染心者染污法体白净故。烦恼所知现行种子习气。皆可名染心也（云云）。
    一。寄于三位以显三身金光明经意。于地前地上金刚心三位。如次得化应法三身欤答。尔也难云。三身者。是佛果圆满之功德也。何于三位别时可得之耶答。当段但于难者。依断三惑。于佛果圆满三身也（云云）。
    寻云。三身俱是如来果位所得也。何于三贤等位得化身等耶答。古抄云。终教意。二障种子初地尽之。全不可云地前灭。但此寄显门意。伏尽第六识染心现行。唱八相成道故。云显化身也（云云）。
    一义云。准慈恩解释。于三位得见三身。非自所现欤。如次下但经得现化身得显应身得至法身乃至结云。如来具足三身（云云）如何。
    难云。依终教意。初住已上。当位分分化身法身岂非初住已上少分见耶答。一义云。依于三位断三惑。至佛果圆满三身也。非谓三身别时修得也。故经结云。是故一切如来具足三身也（云云）。
    一。依诸伏道起事心尽（文）金光明经心起事心者何识耶答。下释第六识（云云）难云。楞伽起信等心分别事识者。可通七转识故钞八下释楞伽三识云。如来藏心以为真识。现即第八○余识皆名分别事识例金光明起事心。尤可通转识也。是以慈恩大师。见修一切烦恼诸相应心名起事心诸相应心言。尤可通六识何况前五识伏断。一向任第六识。起事心识言。何可限第六耶答。当段云起事心是第六识（文）第六识是计度分别识故。托事起分别故云起事心欤。但于难者。经文不分明故。祖师随义配释边边在道理故无相违。答。一义云。前五识伏断。专第六识能故。约本第六识云也。
    寻云。起信今章不同。如何可心得耶答。今章约三能变识。三位寄显也。然起信论。望生住异三相寄显三位故。今章与起信。祖现意乐依边边道理释之计也。更强不可为和会也。随以三身配三位。专是寄显也。

五日

    一。依根本心金光明经心。依根本心者何心耶答。末那难云。起信疏云。依根本心灭者。犹此论中。舍粗念相。即是住相灭也。胜拔道者。金刚喻定。根本心尽者。犹此论中离微细念。是生相尽也依此解释。依根本心者。第六识细分（智相相续）第八识粗分（转相现相也）何今背自解释用有人释耶答。当段但于难者。皮配释末那不说之起信论故也。以末那摄本转二识也。若总约八识者。可如有人释也。
    犹难云。宗家清凉等意。平等性智现他受用然依根本心为末那者。可现他受用。何今释得显应身耶。彼经应身非他受用者。宗家清凉解释也。如何答。真谛三藏。报身以应身名也。法身理相应故名应身。或应地上机故。义苑心也。义苑云。今言应者。即是报故。应字平呼故。真谛名报身为应身。与法身相应故。或但去呼。以应十地故。
    寻云。有人解者谁人耶答。淄州释中。真谛解或胜庄法师解也。最胜王经疏造人也。又金光明经翻译时证诚也或净影大师释也。
    寻云。慈恩大师以起业心依根本心如何答。章主心。起信末那不说之论故。以末那摄本转二识也。他宗解释。别途废立。强不可和会欤。
    一。六寄于三障直显三身以烦恼障业障智障配释三身欤答。尔也难云。法应化三身。共断三障所显也。何偏云烦恼障清净能现应身等耶答。当段但于难者。诚三身共所灭三障。虽然寄显门意。约相顺如此释也。不可有相违。
    寻云。其相顺之形如何答其相顺者。应身是他受用报身以智为体。烦恼炽盛位。此智不得清净故。金光明经疏中。烦恼净故能显应身。由断烦恼智得清净名应身故次化身配业清净者。业者三业也。三业清净于六道众生作化用自在也。故彼疏云。业清净故。现三业化自在功能次智障者所知障也。所知障覆隐法身故。断彼得显现法身也。约如此义门为寄显门也（云云双料简也）。
    寻云。以智障烦恼业三种配释三身有异义欤答。一义云。本末相依次第也。我执必依法执而起故。依所知障本起烦恼依此烦恼造业故。从细至粗次第依之以返智障义配法身。以翻烦恼障边显报身。依翻业障义成化身也一义云。于二障障二果事。经论在不同。一智障障菩提烦恼障涅槃一二障各障二果一智障障涅槃。烦恼障菩提如此三义不同。是故断所知障证法身。断烦恼障证报身菩提。断业障成化身也。然者今金光明经说。依第三业所论也（金光明经所说之应身者。有报化之诤论。而义苑之意谓报身也）难云。当段云业障清净能现化身付之化身佛。受宿业事常途所说也。何有业障清净义耶答。皮示现故不可有相违欤。又小乘一途说也。
    寻云。如常途者。烦恼障涅槃所知障菩提故。应云烦恼清净能现法身智障清净能现应身。今何相违耶答。以二障别配菩提涅槃。是圣教异说也（上出三义可见之）今经文即应其随一。何执一文强非余说耶。若以实论之。则二障各障二果故。圣教中各述一边故。唯识论第十明断所知障得无住处涅槃之义竟。次下云。既亦障涅槃如何。但说菩提障说烦恼障但障涅槃。岂彼不能为菩提障。应知圣教依胜用说。理实俱能通障二果彼总有三个问答。是第三问答也。
    寻云。真显三身之直言显何义耶答。一义云。是一往之义也。一义云。简别前第五门也。纂释可见之。
    一。七以迷三无性所起烦恼迷三性所起烦恼寄显三身欤答。迷三无性所起烦恼寄显三身也难云。如所引经文者。于遍计依圆三性有缚有障等尔者可云迷三性所起烦恼。何云迷三无性耶答。当段宋朝印本云七以迷三无性等。全同和本欤。但于难者。三十颂云。即依此三性立彼三无性（文）故影略互显心得置无相违。
    一。难云。正所引经文云为三相故有缚有障（云云）三相者无诤三性也。有何深义迷三无性释耶答。迷情实有为本故。专迷都无如幻真空之三无性也。不觉此无性之理故。迷三性故。三相有缚等说也。一义云。无字误也。可云以迷三性所起烦恼也。
    二。尚疑云。依之唐本迷三性云。不审不起也。义苑所牒本云七以迷三性所起烦恼（文）如此本者符合经文欤。但缚写之讹欤答。今三无性有空二义也。三性有三无性空义不离故。心得三无性云欤。或又玄奘三藏空空空等。皆违妄执空妄执翻故妄敌对也。故今三身远离妄执三性上空了过失也。仍三无性者。三性上三无性义了心得如此释也。

六日

    一。何者为三一者思惟分别相思惟分别相者。遍计所执性欤答。尔也难云。遍计所执性者。是当情现之无法。即妄心所执之妄境也。何云思惟分别耶答。当段释密严经疏第二。出三性体云。分别性者。但用分别妄心画度行解为体。又复人说妄心所执妄境为体者。此言大谬同第二云。一分别性名遍计所执性也。言分别性者。谓虚妄心称画计度不称境故名为分别。就能为名。又此妄心于所执境遍计着故。名遍计所执性。非遍计心所执境界名遍计性。此约能所合为名也（文）解释分明也。但于难者。此是性相二宗之不同也。又章主破护法等。是其随一之大义也。
    一。是故不得至三身（文）迷三无性所起烦恼配释三身欤答。尔也难云。见所引经文。全不分配三身。但总明能解能灭能净得至三身。今何云寄显三身耶答。胜庄疏第四云。第二显德。谓于遍计所执自性通达无相悟入空性除遣所执。至于化身。又复由此通达实性。即能永断杂染依他。至于应身。得无上觉。由此永断客尘烦恼。圆成实性及显清净。至于法身。是故诸佛具足三身（文）但于难者。此等解释。虽分配三身。而未显别配之意。若是约三性本末粗细。如次寄显三身本末欤。
    寻云。其别配委意如何答。一义云。无而忽有。是名为化。即似所执性配化身也。酬因位万行故名报身。即似依他性假众缘而生故。寄依他性显报身也。寄圆成显法身。应知一义云。约粗细不同配三身也。圆成是唯真非妄故属法身。依他是真妄相依故属报身。变化是但妄故属化身也一义云。圆成是不生不灭故属法身。依他是因缘门法门故属报身也。报身答六度因所成法门故。因缘义等故。依他属报身也。变化是无而忽有法故属化身也。化身是更为利生所现。化身色相。皆是随情安立故。无而忽有佛身也。是故变化属化身也。
    寻云。能灭者染分依他性（文）依他有染净二分。今何但云染分耶答。折薪云。若净分依他亦圆成实。即是报身功德。以不断常故。此不应灭。若染分依他一切染法为过患故须灭也（文）。
    一。此有二义一约正使寄显地前四位等正使者种现中何耶答。一义云。现行也难云。若四障现行地前除之。其习气者。至地上断之。尔者四障种子。何位断之耶。既彼地上唯断习气。明知。地前可双除种现。何但云此约使现四障耶答。义苑云。此约使现四障故。现行伏灭也（文）准此现行云事分明也。但于难者。终教意判地前伏使现初地断使种地上除习气故。纵虽寄显门不可改此理。今寄显门。偏是地前地上对论。以明其所行等。而隐彼初地入心。断使种子之义。是即寄显门之相也。不可责尽理无相违。

七日

    一。谓以阐提不信障使灭已阐提不信等四障。如次十信三贤除之欤答。尔也难云。四障之中后二所知障纵虽终教意。何地前可断所知障耶。就中唯识论中。下乘般涅槃障。第五地断之是以慈恩大师唯识义中。引宝性论四障毕。第三所知障五地断。缘觉舍心障七地中断如何答。无上依经佛性论等所说。地前四位（云云）伏四障事分是也。不可及异端。但唯识论他宗解释。依种子断位故无相违。
    寻云。以四障寄地前四位何教心耶答。下多分约终教付之十信既成位。尤可始教义如何答。折云。若约寄正使地前除习气地上净二义双明故云终教。若单取地前四位亦即始教。故。今章约大分说也（文）。
    一。二以外道我执障寄以翻显十解位等（文）以信乐大乘等四行为能治。以阐提不信障等四障为所治欤答。尔也难云。先能治之道生。可灭彼所治之障。何今云先灭阐提不信等四障得信乐大乘等四行耶答。当段之释分明也。但于难者。当章释灭四障得四行。经论述修四行灭四障各有其理。更不相违。可心得置也。
    寻云。其不相违心如何答。其所以者。阐提外通等四人。于十信住行等之四位。善根内熏善友外催。小信大乘之理。聊发大悲心灭不信之障。乃至除众生之执断惑障了。后弥信大乘深起大悲。是以信乐大乘等之四行。望初起者。四障未尽之前。正圆满者。断惑障了后也。所以经论意。且付初起判也。当章释正望圆满故无相违。
    一。为我德因（文）以翻显十解位成般若行为我德因欤答。尔也难云。若断我者。反可得无我。何为我德耶答。当段云为我德因但于难者。我执我者。是小我故。以自他差别为本。然今断小我者。得涅槃大我故。以自在之义为我德因故无相违。

八日

    一。成破虚空器三昧行（文）破虚空三昧者。何位得之耶答。十行位得之也难云。佛性论第二云。从初地以上能得此三昧既地上所得也。何于十行位成此三昧耶答。当段云三声闻畏苦障○银轮王报但于难者。修定因行故无妨也。指事有此问答。有云。地前分得故无相违。
    疑云。经论文但云四行对治四障不分明配十信三贤如何答。佛性论第二云。复次果相义应知。果相者有二处。一者地前凡圣二位。不得四德。二者十地诸位。地前有如是信乐等四德。为清净佛性因。为对治四倒。如来法身四相功德波罗蜜是其果（文）此文配十信三贤也。地前凡圣者。十信凡。三贤圣也问。所引经论说相一同哉如何答。折薪云。若四障四位四行四因文。出无上依经。若四报文出仁王等（云云）指事云。此合无上依经仁王经文以织成句。是故无上依经上云。一云阐提○四德波罗蜜果（文）。
    寻云。破虚空三昧者如何答。虚空器破三昧心得也。譬如所依虚空断空无物。成万物所依。以二乘沈空喻为实涅槃也。今以此三昧沈空涅槃障断也。犹意云。二乘身智都灭。堕虚空如破行也。苦翻乐德也。古抄云。破虚空三昧者。破小乘空三昧执着故立此名（云云）。
    一。即为佛子四义佛子有四义欤答。尔也难云。梁摄论第八云。佛子有五义。一显示无上乘为种子。二以般若为母。三以定为胎。四以大悲为乳母。五以诸佛为父。由此义故得生佛家有此五义。何云四义耶答。当段云即为佛子四义则佛性论第二云。佛子有于四义。一因有二。一佛性二信乐。二缘般若波罗蜜。三依虚空定。四成就大悲利益。一因如父身分。二缘如母。三依止如胞胎。四成就如乳母。由此四义名为佛子（云云取义）但如梁论者。种了与父是别义也。今合为一义。如是开合。经论常事故无相违。
    以般若为母意。大疏十下有三义如纂释。
    寻云。当段云谓毂辋辐轴如其次第然者今此喻说。上四障如次可配答。一义云。尔也。既云如其次第故也。一义云。此毂等喻。以四障合计也。必如其次第不心得不可有相违也。
    一。第二以四障习寄显地上四位等以四障习显地上四位欤答。尔也难云。诸经论中。但虽除四种生死成四德。全地位配释无之。是以了义灯中。破今义云亦不配地如何答。四种生死之废立。经论盛说之。是以相续解脱无上依经宝性摄大乘论。皆说四种三昧力灭阐提不信等习气。四种生死亦渐尽。净我乐常是处显。深出经论说流传人师释。谓真谛神庙疏等也。但于淄州以四种生死配十地事破之云难者。今章意。十地间变易生死之缘。因果体共虽有。且约寄显门故何为难耶。非谓初二三地有因无缘及果体思之。折薪二云。虽名四种生死。然有四义而无四生死。谓方便是生死缘。二因缘是生死因。有有是生死果。无有是生死灭时（文）。
    犹难云。了义灯第六卷云。古人方便生死在初三地。因缘生死。四五六地。有有生死七八九地。无有生死在第十地。堕唐摄论并悉无文。无上依经及宝性论。亦不配地如何答。此破真谛三藏所译梁摄论。不足会通之事也。续高僧传第一云。真谛来东夏。虽广出众经。偏宗摄论故。讨寻教旨。遍览所译。则彼此相双绮缋ＢＣ显故。随处翻传亲流疏解既真谛三藏。恃宗摄论讨寻教旨。亲传疏解故练习异他。有何所谬耶。若谓违自所解故。非他为谬者。亦可以违真谛所译故。彼玄奘等为谬耶。又传云。今译两论词理圆备各无限矣已。此是上述对智恺法师译俱舍摄论竟。如是结给也。既云词理圆备。可有何所谬耶。但隋唐三论。并无文者。彼译者脱文。是可名谬也。又无上依经等不配地位者。经论所说。或有隐显。或有广略故。何必为难耶问。断惑依地及所断惑。可求相顺之义。纵虽梁论所说。若不相顺者何为指南耶。
    寻云。四位名言如何答。折薪云。世间二乘大乘因圆果满（文）又云。梁论第十一。正明四定四报等。都不言是何地等（文）问。如此释者。以何大师地位配当耶答。义势相顺故配欤。
    寻云。位行因报次第事如何答。障灭位成位依行成行依因为因依报盛故也。

九日

    一。又得大乘光明三昧成于净德除因缘生死变易报（文）以四种变易寄十地付。于何地除因缘生死耶答。初二三地除因缘生死也难云。开经论说。初方便生死。次可除因缘生死。何背诸经论列次。于初二三地可除因缘生死耶答。当段释诚明镜也。但于难者。诚无上依经梁摄论说。以所知障为方便生死。寄初二三地。以无漏业为因缘生死。寄四五六地也。然今以因缘生死寄初二三地。以方便生死寄四五六地事。于漏业所知障。可有亲疏二义地。既初二三地是同世间说故。为世间为能生因缘之义。所知障亲无漏业即疏也。望此义。今章以所知障名因缘生死。以无漏业名方便生死也。是章主得经意。以义释之也。不可有相违。
    犹疑云。折薪云。章云因缘生死者。然诸经论皆书方便生死。即是传写之讹等此记心。梁论等阐提习灭处。方便生死除云故。当章释谬也（云云）如何答。密严疏四种生死次第。全如今章。彼疏又误也云耶。又真谛三藏般若疏云。初二地因缘生死。三四五地方便生死如此等解释。岂皆是传写之误耶。故知。通途经论之说相。虽以所知障名方便生死。以无漏业名因缘生死。又以所知障名因缘生死。以无漏业名方便生死义可有欤。当宗意。真如为因无明为缘义然望流转生死义释成时。宗密释真如为缘无明为因如此也。此释为生死为亲因。无明亲故。无明为因心得义。全成今章证据欤。凡当宗意。总随文就义两释。若依随文释意者。全如经文可说之。若依就义释意者。以智障为因缘生死。可配属初二三地也。无漏是出世因故。为世间因缘义疏也。是故以无漏业名方便生死。寄四五六地也。
    犹难云。勘经论文。皆以方便生死为先。因缘生死为后。故摄大乘论。既初二三四地。灭方便生死。五六七地。灭因缘生死（云云）何况寻因缘生死者。是我德之障也。何进断初二三地。方便生死皆是净德之障也。岂至四五六地哉。所以梁摄论云。能破一阐提习气。即是方便生死。障于大净。由破此障故。得大净果。能破外道我见习气。即是因缘生死。障于大我。由破此章故。得大我果等（云云）何违所依经论文判四种生死前后耶答。仁和抄云。因缘方便二生死前后。大师所释非无其理。依佛性论心。无明住地生无漏业。有因缘方便二义。所谓无明住地生福行名因缘生死。是同类果故。生智惠行名方便。不同类果故等（云云）爰知。因缘方便。互具其义。依之相同世间初二三地。望无明住地亲因也。四五六地四谛缘生观解望无明粗方便也。依此义。前寄因缘。后寄方便也。是则第二就义释也。若作随文释者。如经论文欤。依之真谛三藏。又同因缘前。方便后释给也私云。依无明生业识之次第。尤可有此义欤。兴福寺永超僧都。东大寺永延得业。维摩竖义叹香象随文就义释云。诸宗人师。多虽存此旨。未云随文就义释。花严一宗始有此义释（云云）。
    一。除无有生死四德圆故无有生死者。取变易身最后一念断尽之处欤答。尔也难云。尔者断位唯可金刚心一念。何通十地佛地耶答。当段云生死永尽故云无有也（文）又钞云。更无有有故名无有此释取最后断尽尔者因圆果满。等觉智最极取为无有也。变易果报衰老故。且无住相。今章云。生死永尽故云无有是释且付无有生死中举最极显无有计也。衰变位非云无有生死也。但于难者。依第十地已上之行功故云尔也。
    一。又此四中初二通二障后二唯智障阐提不信障外道我执障通烦恼所知之二障欤答。尔也难云。初二以粗品烦恼可为体。何通微细所知障为体耶。况十信十住位。既灭初二障岂此位灭所知障耶。次广取之。后二障何不通烦恼障耶。答。当段但于难者。阐提不信等之相。广可亘二障也。此凡位故。烦恼所知二障也。后二唯智障者。声闻畏苦等相。二乘既烦恼障断上障故。智障心得置彼此通局尤有其谓欤。
    寻云。初二通二障者。烦恼障习气为变易报可云耶答。为变易生死成因缘者。唯所知障也。此品烦恼习气。至地上事。非谓变易因缘也。
    寻云。于地前四位等。既成信乐大乘行了。何又破外道我执障云耶答。退位故容有义欤。又自本寄在也。自浅至深故云尔欤。

十日

    一。三地终心已来断二障修惑正使皆尽四地以去但有微习始终二教中依何教耶答。约终教也难云。终教意。地前伏二障现行。初地断使种。地上除习气何使种远至三地终心耶答。当段释。二障种子三地末尽但于难者。诚第三地断正使种子。似背终教性相。然而寄惑显位门意。初二三地。相同世间位故断种子。四地已云。出世位故。但除习气也。故折薪云。此约世出世间二位。以分正使习气。若终教正义。正使初地尽。地上并除习气。今约寄显故。四地已去。方除残习故。云三地终心等也不可有相违。
    寻云。通途断惑。入心一刹那断之也。今何云三地终心耶答。今寄齐门故云终心断也。第三地出心所知障正使断初地断见惑也。
    一。诸见缚者先已除断述终教义欤答。尔也难云。终教意。述见修合断之旨。而既云诸见缚者于初地见道已断故。何可云终教义耶答。当段下云上来多分约终教说（文）但于难者。终教实义。诚虽述初地见修合断之旨。今此文约寄显一门。为显世间出世二位优劣。且述见修别断之义也。无相违。
    一。无明习气者所知障种子也种子习气中约何耶答。种子也难云。既云无明习气。尤可云为习气断之证文。何以此文为所知障种子断之证文耶答。当段举二障云皆悉微薄远离。故知。无明习气者。是断种子令微薄也。凡此门意。四地已上二障习气计有之（为言十地论第五）但于难者。习气云言。随处诸圣教中。或余残习气云事。是名余残习气。种子余残也。又种子习气名处彼种子习气名也。是现行习气故也。而今地论文。种子习气也。无相违。
    寻云。十地论心。于三地终心二障种子断尽欤答。章云四地以去但有微习又云二障种子此地皆尽等（云云）断尽付之疏七上云。论云。一切修道三缚。及彼因同无明习气。皆悉微薄。谓烦恼障三缚现行及种故云彼因。与当地所知障种同灭故。云同无明习气。习气即种义也钞十五下云。言与当地所知障种同灭者。以地地各别断所知障探玄十二云○与当地所断所知障种。同此位灭故。云同无明习气皆微薄。以未尽故但云薄也释此经论文云。当地所断分二障断全不云二障种子。此地断尽相违如何答。折云。若依清凉大疏。消此经论意即不同。以彼约十地。十地皆断二障修惑。至金刚位。二障方尽○不同今章○约彼始教寄位说。今约终教寄位说。经意多含二祖互释（文）。
    寻云。折薪云。言皆悉微薄远离者。正明二障通有四缚。若种若现。一是微薄远离。此释经中微薄之言。此中微薄非是彼薄习气。但说远离除断故云微薄。尔而不直云断灭者。对前见惑粗故。所以云诸见缚者初地见道已断故也今此非是彼薄习气。但说远离除断故云微薄此记料简如何答。此记意。转复微薄者。微薄言约能断智心得之欤。若尔者。欲缚转色缚转有缚转者。正是出所断也。断此三缚能断智处惑体不相应故。智微细成惑体薄成故云转复微薄也。是故微薄言。约智论之欤一义云。微薄者。即是依习气论之也。断此三缚处。习气相残故。云转复微薄也（为言）。
    寻云。无色相应惑如何云有缚耶答。三有顶故无色云有顶云有缚也（为言）问。第三地出心断习气欤答。习气今章既云四地已去但有微习故。四地已上所断今于三地出心者。但断四缚种子也。更无习气断义也问。色烦恼心烦恼等者。是何烦恼耶答。在二义。一义云。迷色法惑云色烦恼也。迷心法惑云心烦恼也。一义云。依一烦恼粗细。立色心二烦恼也。意微细内起惑云心烦恼粗动外转惑云色烦恼也。色心是内外粗细法故。以义立二烦恼名也（为言）。

十一日

    一。前之三地断三界中色烦恼无色界中色烦恼断欤答。尔也难云。无色界总无色何何云三界色耶答。当段但于难者。清凉大师。于无色界有二释。初释意可有报色（见）次释意。无其报色。有通果色（云云）。
    一。七八九地断三界中色习烦恼限烦恼障欤。通二障欤答。今章付烦恼一障论之也难云。见仁王经文。又无生忍菩萨。所谓远不动观惠。亦断三界心色等习烦恼故。现不可说不可说功德神通若尔七八九地。色心等习烦恼断可云也。既经文通二障。何云烦恼一耶答。当段云仁王经说○断三界中心习烦恼当段之释。付烦恼一障论之也。已前九地中所配限烦恼故。今十地付烦恼习释之也。然本经中。第十地及佛地中。烦恼障中心习及所知障断说。然者通二障可心得欤。正披新旧两译经文。信忍菩萨断色烦恼。顺忍菩萨断心烦恼。无生忍菩萨断色心习气。寂灭忍位。独断无明（见）明知。九地已还。唯就烦恼障。如次别断正使习气。第十地佛地方断智障云事。尔者岂非色烦恼心烦恼局烦恼障也。但于难者。指事云。今章得意略引文（文）复古云。仁王分四位。今章寄显三位。色心合取也（文）折薪云。旧译亦云。断三界心色等习烦恼。章唯云色习烦恼。恐脱一字（文）但经文。第十地佛地断心烦恼说。尔者七八九地。断色习者。有其理欤。又集成所引。同今章有异义欤。不可有相违。
    一三地终。心位得上界定。极至四定离下地色（文）付之于第四定者。离第三定已下色。何第四定离下地色云耶答。得上界定者。无色定云也。以无色定离第四定已下色云事也。极至四定离下地色可训也见闻抄云。得上界定极至四定指色界四定欤如何答。是无色界四定也。既云离下地色故云断色惑也。故指无色定也问。欲色二界惑云色烦恼。无色界惑云心惑欤答古抄云。极至四定等者。四定者。无色界第四定也。即非想定也。意初二三地世间故。第三地终心三界究竟也。离下地色等者。非想地以下。八地（九地门时也）惑尽。大乘无色有细色云故。云下地色也。是人执品分齐也。

宽永九（壬申）二月二十二日来春季谈义为用意任古抄书集讫前后次第不可有定量为补当座也矣
法印权大僧都实英（露命八十岁）
五教章下卷不审十一（断惑义寄惑显位下）



二日

    一。七地已还寄灭三界色心烦恼（文）依一烦恼粗细立色心二烦恼欤答。尔也难云。迷色法惑云色烦恼。迷心法惑云心烦恼也。何于一烦恼分粗细云耶答。一义云。依一烦恼粗细立色心二烦恼也。意微细内起惑云心烦恼。粗动外动惑云色烦恼也。色心是内外粗细法故。以义立二烦恼名也。但于难者。自元有二义也。今依一义也。指事有先德释引色心二法粗细喻色心云也。
    一。寄灭色心二习无明故（文）七地已还色心二种习气断欤答。非断习气也难云。所引本业经文云。七地以还灭三界色心二习果报如何答。折薪云。言二习者。即色心烦恼种子也。言无明者。即所知障也。以此寄七地唯断烦恼。八地已去双断二障二习者正使也。非余残习气也。但于难者。七地以还故。祖意恐人不晓经中二习之言。故前特云烦恼也。八地以上习者习气也。
    一。十地二习无明灭尽第十地二习无明断尽欤答。尔也难云。八九二地。既二习无明皆尽。何又第十地灭尽云耶答。当段但于难者。一义云。本业经中。七地以还灭三界色心二习果报者。色心二习者。烦恼现行也。八地色习者。色烦恼种子。无明者。所知障之现行也。九地等亦尔也。十地二习等者。二习下之所知障种子也。
    复古云。十一下○或名烦恼。或名习气。或名无明。皆惑业总名。经论互举。

三日

    一。以分明俱生二种烦恼上十二寄在替欤答。尔也难云。前十二门。寄灭二性以显见修二位差别若尔上门与此门有何差别耶答。十八门十二十三两门故。可有不同事勿论也。但于难者。上门寄灭三性中二性。显见修二位不同。此门以分别俱生二种烦恼。寄显见修二位差别也。
    一。如佛弟子虽居凡位等（文）佛弟子不起即蕴我欤答。尔也难云。外道离蕴我可然。即蕴是凡夫所起也。设虽佛弟子。何不起之耶答。当段云但于难者。虽起非如不闻佛法人。谓虚假无实法知无始串习力故。暂时起之也。今三因所发分别起简故纵虽初心。佛弟子遇菩萨正教。正思惟起时。岂三因所发分别起生耶所诠见惑断。非见道非也。
    一。此人岂断已入见道耶（文）此人既无分别惑。可入见道耶破欤答。尔也难云。此难意者。不许分别我见初住顿伏义也。地前渐渐伏故。如次第十四门故。则应入等者。若顿伏现行者。于资粮加行间。应入见道难也。不入故非顿伏云心也答。一义云。此人既无分别惑。可入见道耶破也。若言已下者。有人救云。虽无现行。然有种子故。不入见道云者。既无现行。则从十信应入资粮加行。重破之故。不入彼位。故知。寄显也（为言）但于难者。依一义故无相违。

四日

    一。如实义者等于一烦恼有粗细不同。见位断粗。修位断细云事终教意欤答。尔也难云。终教心。不论见修不同。不分分别俱生惑品。初地断尽惑品种子。全不论粗细不同。何云见位断粗修位断细云耶。次终教心。末耶烦恼。初地断尽种子。二地已上。但除习气（云云）明知。不可云终教门证耶。次所引无相论文。全不见终教说。所引文。第二执识。至阿罗汉位究竟灭尽（云云）而终教末那相应识。初地尽之（云云）其义既水火。何为证耶答。今此门心。约何教云事。章文不分明。试料简之者。凡此门约终教述也。初释非顺终教心故。举如实义者为此门本意也。但于终教不论见修不同。初地断尽云难者。见位断粗修位断细者。初地断使种云见位断粗。二地以上以除彼习气云修位断细也。即终教心云末那断位。如初地断粗。后除残习故。种子云粗品。习气可云细惑也。次所引无相论文。亦不可相违。第二执识。至罗汉位究竟灭尽者。约习气尽云究竟。全不可有过失者也。
    寻云。上来多分约始教说（云云）尔者可云始教门。何云约教耶答。以多分言可会欤。况章无性摄论亦同此说（云云）而无性论者。前所引转复清净文也彼既终教证文也。故约终教云事。弥明者欤。
    一。如末那烦恼通二位断（文）为例证引之难欤答。尔也难云。始教心。末那烦恼通二位断事不许之。何作此难耶答。末那烦恼。虽唯俱生。通二位断。故知。于一烦恼分粗细也。此以终教义难始教也。但于难者末那烦恼种子见道顿断。习气地地渐断之故。证见道断粗修道断细义许也。
    一。十四于分别惑所籍三缘等（文）此门寄显出何经论耶答。瑜伽论等也难云。指事云。言十四于分别至如次应知者○思惟所起烦恼（未检正文）指事注解分明也。何云瑜伽论耶答。次下章自结云此诸义广如瑜伽等（云云）而折薪释彼文云。此诸下。总指十四至十八也（文）但于难者。今可依折薪记故无相违。

五日

    一。十五说于俱生内等今云俱生者通二障欤答。今且约烦恼障俱生欤难云。烦恼障俱生现行永伏。及入观之有间无间。并是始教实义也。今何云寄显耶答。当段但于难者。义苑释第十八门云。带实指权（云云）虽约当教则是实义。而约圆实教意。但是对权机。一往假说。有教无人故云寄显也。
    一。十六又以六识烦恼寄至四地始教心。第六相应烦恼障寄四地断之欤答。尔也难云。始教心。第六识相应烦恼障。七地已还现起云事。其文分明也。寄至四地云事。未见其文如何答。指事云。瑜伽及唯论文也。是故瑜伽论第七十八。引深密经云。善男子。略有三种○彼障四地菩提分法入四地时。便能永断○今四地中。既得无漏菩提分法。彼便永灭。法我见等亦不行○四地修得菩提分法。方名出世故。能永害二身见等（文）但于难者。七地已来现起者。就六七二识烦恼论之也。若望第六识者。似有漏。若望第七识者。实有漏。然第八地已去。生空无漏纯相续故。更无有间断。是故六七二识相应。似实烦恼。俱是违生空智故。必不可现起。是故今章云八地以去永伏不起也（为言）。
    一。八地以去唯有所知障（文）今云所知障者。与何识相应之所知障耶答。可通八识也难云。唯识论第十云。所知障中○八地以上六识俱者。不复现行○第七识俱者。犹可现行（文）准此今云八地以去唯有所知障。岂非第七识俱者耶答。元晓二障义云。或有说者。法执分别遍通八识。未达法空故。取相分别故。如深密经言微细随眠者。谓八地已上。从此已去。一切烦恼不复现行。唯有所知障为依止故。当知是说阿赖耶识微细所知障现行不断或有说者安惠现也。又云。然此识中想数为首故。取相分别。即不了达无相真如故名法执。亦名无明。非推求性计度实有故。无惠等余心数法（文）述记九云。安惠等执。即通三性有漏之心。无非执者。五八识唯有法执也。唯有人六通二种（文）但于难者。唯识论述护法意。元晓明安惠义。然今章同元晓欤。

六日

    一。十七为显十地及佛地（文）此下二门寄在欤答。尔也难云。十地所断者。实通二障。而为显无漏智之地地增进故。别举能障之无明。实十一障可通烦恼所知二障。偏不可云十一无明。始教意。以十重障为实义。如何今云寄在耶答。自元十八门中十七十八之二门故。寄显云事无子细也。但于难者。义苑记释十八门中云。如深密下。引经双证二门。或曰。法相大乘。以此粗重正为断证。何以此中却为寄显答。据彼云断。今此带实指权。但是安立。何以故。有教无人故。阿含施说故（文）带实指权者。如钞云。唯圆教因果俱有实事。前四因中即有。至果皆无。由修权因。若入地后即入实故（文）既云若入地后即入实故。明知。十一无明。只是为显十地等所施设也。全非谓有如是实修实断之人也（为言）。
    一。以十一无明返寄显之初地异生性。三性中何性耶答。有二释。一云染污也难云。种在本识。与识同性故。尤可云无覆无记。何云染污耶答。私记云。有二释。一云染污。一云无覆无记。初释意。依染种立故云唯染污二释中初释为胜。既五无记中。不云异生性是五无记等。故非无记也。但于难者。自元两释也。二释中可依初释也。
    寻云。异生性障为烦恼障欤。所知障欤答。唯识论有二说。通二障为胜也（可见纂释也）。
    一。既云安立（文）安立言显非实义欤答。尔也难云。安立言有实义（见）何必非实义云耶答。当段云既云安立故知寄显也但于难者。安立云实义少分。多分假染安布义也。

七日

    一。若依顿教一切烦恼本来自离等顿教意。断惑障义曾不许欤答。尔也难云。当章上文云。若依三乘有二种义。一约位灭惑。二寄惑显位（云云）尔者顿教既三乘教也。何寄位寄惑二门共无之耶答。当段但于难者。言忘虑绝故。从来无妄也。更不可许断惑等也。
    一。文殊言我教发我见心（文）三世觉母大圣文殊。实对所化我见发教给欤答。尔也疑云。断惑障出离生死。大小权实之通谈也。何发我见劝给耶答。当段但于难者。说法是出离方法也。何如是教耶。故知。我见发。我见际即菩提故教给也。如是闻生死即涅槃觉故非相违。
    一。若依圆教一切烦恼不可说其体性烦恼体性三乘无不同故。不说云意欤答。尔也难云。一义云。不可说其体性者。烦恼体性即果海故。不可说也。但约其用者。约因分约相用说一障一切障一断一切断等。故烦恼用甚深广大也（乃至）但约用说断。则体亦断也。约体不可说。则用亦不可说也。何三乘教无不同云耶答。折云。言不可说其体性者。不同前教烦恼体是百二十八根本烦恼及彼等流随烦恼等所知障体是无明爱慢等。今并不说此也故章云不分使习现种是不可说义也。圆教意。烦恼体始终二教同故又其体不可说之云也。用云者。始终二教异也。谓一即一切法门障又一障一切障故。云甚深广大也。但于难者。自元二义也。今且依折薪之意也。

八日

    一。是故烦恼亦一断一切断也圆教意。一人断惑成佛时。一切众生同断惑成欤答。尔也难云。一断一切断。一成一切成法门。就事理二门。俱疑情难霁。先被引理性一味之道理。一人断惑成佛时。一切众生。悉断惑成佛。又被引理性一味之道理。一人起无明成流转凡夫时。十方诸佛可成迷倒众生耶。次事事融即道理时。一成一切成之道理。一人断惑成佛时。一切众生同断惑成佛。又依一迷一切迷之道理。依众生一迷。十方诸佛。还可成迷倒凡夫耶。若于事理二门俱许此义者。于诸佛招还作众生大过者耶。又实一人断惑成佛时。一切众生悉成佛者。释尊树下成佛之时。我等何其时不成佛。犹为流转凡夫宲答。一断一切断一成一切成者。圆教不共之玄旨。诸宗超过之法门也然而任法性融通之道理。就缘起相由之义门。显生佛平等之本源。演举一全收之大义时。成佛者。悟旧来本成故。必开与一切众生同时作佛之知见。断惑者。觉旧来不断故。必成与一切众生同体普灭之断惑也。但于难者。依通途教相之道理故。非强相违欤。
    一。普贤品明一障一切障（文）普贤品一障一切障者。只于一个嗔烦恼具多不善之用故。云一念嗔心开百万障门（云云）欤答。尔也难云。今云一障一切障者。是约事事相即等之道理。为成圆教一断一切断之义故。先明一惑一切惑之即入无碍之义。而彼普贤行品。只于一个嗔烦恼。具多不善之用。云一念嗔心开百万障。是一体多用。诸教常谈也。何必为圆教一断一切断之证耶答。一义云。经云。一念嗔心开百万障门（云云）是即唯一念嗔心。即具诸障。岂非一多相即之义耶。但于难者。彼诸教所谈。纵虽一体多用。全不可有一念恶心通障五位之义。且如欲界九品烦恼。上上品是最粗强之烦恼也。下下品是极微细之烦恼也。虽一体贪烦恼。而粗细全别故。其所障之果。亦各异彼上上品。不可有通障一切果之义也。
    难云。彼品经云。佛子菩萨摩诃萨。志嗔恚心。则受百千障碍法门（文）经文非自他相望显一障一切障之义。只望自类烦恼。以嗔烦恼最重例余惑纵约自类烦恼。强不见一障一切障义耶答。探玄记十六云。虽诸烦恼皆悉遍障一切圣道。然嗔一种。亲障菩萨大悲摄物。是故偏举于嗔以例余惑。又释以嗔障最重故偏说之。决定毗尼经中。菩萨宁起百千贪心。不起一嗔。以违害大悲莫过此故。菩萨善戒亦同此说（文）。
    一。小相品明一断一切断者一断一切断者。一人断惑。则一切众生同时断一切惑。名一断一切断欤答。尔也难云。见小相品说云。若有众生得闻此香。诸罪业障皆悉除灭此诸烦恼皆悉除灭如此经文者。于一人上。八万四千烦恼相望。说一断一切断之旨（见）更非自他相望之一断一切断乎。是以探玄记释此文云。于一身中即断八万四千烦恼。自分胜进皆悉具足。兼及自他俱证十地离三昧此释虽有兼及自他之言。唯除三重顿圆之一类机。不及令蒙一切众生故。难为自他相望一断一切断之支证耶答。小相品文。天鼓说法时。一切罪障忏悔也。一断一切断有二义。一众生烦恼断时。一切众生烦恼断。名一断一切断也又一众生上付一烦恼断一切烦恼断。名一断一切断也。小相品后义当欤。小相品如此说事。此诸烦恼皆悉除灭文一断一切断云也。探玄记十六云。此诸烦恼皆悉除灭者。现种使习一切皆尽。以普灭非别故。何位灭者。通五位故。云何灭等者。如虚空故。本来尽故但于难者。一成一切成说时。一切众生一时成佛云故。成佛必断惑。一众生一烦恼断一切烦恼断。圆融义一切众生烦恼一时断也。不可有相违。
    寻云。有四种一约证（文）四门俱别教义欤答。初三门寄在终教也。第四约实无断者。唯别教也。但前三门。一断一切断方可为别教义也。
    寻云。约别教实义者。都无断惑义耶答。约本觉体者无断也。若约始觉门者。一断一切断也。
    一。四约实谓无可断等今约实门与顿教本来自离相替欤答。可替也难云。顿教本来自离云。今本来清净云文言。更替难申也答。折云。本来清净与顿教何别。答。顿教唯约理说。今同教中即事同理故。如清凉释无断无不断云。若无断者。一切契理故。无不断者。一断一切断故。即圆教若云尚无有断。何有无断。本性寂寥言忘虑绝为断者。即顿教义。今云本来清净者。即一切契理。本净故属圆教也但于难者。顿教唯约理说。圆教约事理无碍事事无碍故异也。又圆教有断不断义。顿教不尔。本性寂寥故（云云）。

以上断惑义毕
自下第七二乘回心下
九日

    一。一切二乘皆无回心（文）小乘教意。二乘回心作佛义不许欤答。尔也难云。俱舍论颂云。转声闻种性二成佛三余述。暖顶二善根位转二乘种性。成佛乘事。萨婆多宗性相也。如何答。当段但于难者。通路记会云。今萨婆多唯是三乘转根之事。非是回心向大义门（云云）然今章无回入大乘故云皆无也。无相违。
    疑云。通路记云。四分律中。沓婆罗汉厌无学果（文）是即回心向大兴法利生之义。南山律师如此已判。何云小乘教无回心耶答。彼即南山判四分律。以为分通大乘之宗故。约大乘成回心义。非是小乘当教分量。况余诸师。不许四分通大之义。唯是小乘半教分齐。由此义故。沓婆知事酬昔愿力故。非是回心向大之义故无相违也。
    寻云。愚法小乘。分别部中。建立一切皆成佛义。岂无二乘回心事耶答。彼是猥取大乘之义。非是小乘当教之义。小乘当教实义相者。唯毗昙等所谈而已以上通路记。
    一。如来大悲外缘不舍故无余还生之由欤答。尔也难云。入无余位。有清净真如。设佛有大悲力。以清净真如。争可为所加力耶答。性宗意。入无余位。条耶细苦。无始已来所具也。此细苦相残故。以有情变易果报。可为所加力也。但御难之趣者。相宗之所谈。今约性宗义故无相违。
    一。如来大悲力（文）经论有依凭欤答。正法花云。谓临灭度佛在前立。劝发无上正真道意（文）以此可为证也疑云。既云临灭度等。只是不定性人。有余位欲临灭度而未灭度时。蒙佛劝诱即发无上道意何可成无余还生之证耶答。正法花云。临灭度者。次上文云。化作城者。谓罗汉泥洹者。罗汉入无余泥洹故云化作城也。若是有余者已证竟。何云临耶。既云临灭度。尤可指无余灭度也。今经化城体。是喻无余涅槃故也。但于临灭度之临言欲灭度临可有余位云难者。既有入无余才经一念之类。尔者此人临灭度时。即佛在前立。总劝令发菩提心故无相违。

十日

    一。根本无明犹未尽故经论有明证欤。又祖师自立欤答。佛性论第三云。二乘人有三种余。一烦恼余。谓无明住地等是则入寂二乘犹有三余故。无明未尽也。又十卷楞伽经第二云。何者声闻乘性证法○彼声闻人邪见证智。离起粗烦恼。不离无明熏习烦恼。见己身证相。谓初地中乃至五地六地。离诸烦恼。同已所离故。熏习无明烦恼故。堕不可思议变易死。而作是言。我生已尽。梵行已立。所作已辨。不受后有。如是等得入人无我乃至生心。以为得涅槃故（文）难云。诸经论无决定性受变易身云文故。今云堕变易者。必定应不定性也若许定性入无余受变易身者。彼自可知受生死身。何执为无余涅槃耶。又经云见己身证相谓初地中等。是岂入寂二乘之行相耶。依之趣寂二乘我生已尽等计入无余。何受变易耶答。依元晓法宝玄睿等意。经宗是终穷了义之大乘故。谈彼定性二乘断惑证理入无余相之时。或云邪见证智。或云不离无明熏习。既未离无明熏习故。虽化火焚身入无余涅槃。而犹堕不思议变易生死故。知今章云无明未尽者。此等经文成证也。但于难者。愚法定性声闻入无余位。无明犹未尽必堕变易。然彼不知此事故。未入无余之前。于自所得生究竟想。唱云我生已尽等也。
    一。小乘涅槃不究竟故（文）小乘涅槃非究竟欤答。尔也难云。瑜伽唯识意。二乘无余涅槃。不堕在三界五趣四生等之诸数故。离诸戏论究竟真实也何云不究竟耶答。当段但于难者。瑜伽唯识约始教许究竟。今约终教既有三余不究竟云也。
    一。此约终教说终教意。二乘无余位。可有八识五根耶答。可有也难云。起信疏云。唯有梨耶变易行苦（文）尔者可限第八识答。约分段粗苦立无余名。若望变易果报论之者。于无余一句可有变易八识也。依之二种生死秘略抄。略举有无二义。 而正义意通。有八识五根（云云）但起信疏释者。且约总报体唯有梨耶释也。
    疑云。无余间设约变易。七八二识不可有前六识。若前六识成就者。可有见色闻声义欤。此义难信用也答。终教意。无余位有变易之依身者。可有五根八识事必然也。但不可起见色闻声等用欤。

十一日

    一。四句内声闻独觉等四句中初句。以五位无心为本识成就转识不成就尔者第七识亦灭可云欤答。五位中。灭尽定通灭前七转故。第七识亦灭。余四位唯灭前六。第七不灭也难云。三十颂云。意识常现起。除生无想天。及无心二定。睡眠与闷绝是则唯约意识判五位无心。不可通第七如何答。唯识论释五位无心时。释余四位。并云违不恒行心及心所。然释灭尽定云令不恒行恒行染污心心所灭。立灭尽各令身安和故。亦名定。由偏厌受想。亦名灭彼定（文）既双灭恒行不恒行故。通七转识灭云事分明也。但约意识判五位无心者。约多分欤。
    前六识者。数数间断故。不恒行云也。第七识者。不间断故云恒行也。
    难云。唯识论第七云。及无心二定者。谓无想灭尽定。俱无六识故名无心明知。灭尽定亦唯灭前六也。况赖耶以末那为俱有依。赖耶不可有独起故。同论次下云。是故八识一切有情心与末那二恒俱转（文）既云二恒俱转明知。赖耶成就位。必随可成就末那也如何。
    一。既本识转识皆灭无余（文）今此四句者。阿赖耶识与六转识相对作句欤答。尔也。
    难云。第七末那名转识事。常所谈也。何除第七识成耶答。第七末那虽名转识。非异熟法。常恒无间为第八根。置而不论。今此转识言。除第七成可申也。但第七名转识事虽有之。今且第七第八。依俱有依边除之。无相违也。

寻云。如何子细前七识名转识耶答。具三义故名转。一三受改转（三受相应不定故也）二三性改转（三性心相应不定故）三缘境易脱（历缘诸境亦间断故）以上
任古抄之趣书集讫老耄之故不可有定量（矣）
宽永十年三月十一日
花严末叶法印实英（八十一岁）
五教章下卷不审十二（二乘回心之下）



第七二乘回心下。又为顺小乘故亦许彼般涅槃非不究竟故云。

二日

    一。化城同喻应便有失（文）化城者。通二种涅槃欤。限无余体欤答。当章起尽喻无余欤难云。经文不说无余。况法花论云。或涅槃城者。诸禅三昧（云云）或世间三昧等知非无余涅槃云事。如何答。起信疏引法花论涅槃城者诸禅三昧等文。即释云。以此当知。二乘无余体虽灭定亦通方便。故云诸禅也（文）菩提心论释无余还生云从化城起（云云）化城者。无余涅槃也云事分明也。但经论共不遍有余无余。尔者虽无余为本。可通二涅槃欤。
    疑云。玄赞第七云。三昧城者。谓有学凡夫专心所求在无学身。尽无生智后世间禅定所变解脱离能变无总名三昧。此定有漏名为世间○即是无学解脱道中所证生空理○佛说此解脱名为化城等（文）如何答。此不许无余还生。故唯以有余解脱为化城之体也。
    一。又由上四因故（文）以上四因为还生由欤答。尔也难云。此答释中既有四因中所由。何更言由上四因耶。尤上二因可云也答。此中答释唯有四因中二。是自相当故。今是一具指上四因为还生由也。但虽指四因意在最初之二因故无相违。
    疑云。又由上四因（文）既置又言间各别义又上四因外梨耶不灭·化城同喻出故。合依四个道理还生之由立欤答。小乘涅槃不究竟·化城同喻有失。只是法喻差别。非各别义欤。
    一。迟者经劫乃起（文）无余时分极长者。限八万劫欤。经无量劫欤答。不可过八万劫也难云。楞伽经云。无量劫不觉。何可限八万耶答。涅槃经处处皆云八万六万等。起信疏上云。极经八万乃至一念（文）既云极经八万。明知。不可过八万劫也。但于楞伽文者。或通指八万等劫数。总束云无量劫欤。有量云无量事通途义也。
    疑云。净影大乘义章十二下云。若愚法人取小灭者。不可称计微尘数劫在涅槃中度是。已后心想还生（文）此释正顺楞伽经说故。又金刚仙论第二云。入寂灭定经千万亿劫（文）然十卷楞伽经亦是菩提留支所译。既云无量劫不觉。明知。非但八万等劫也。何云极经八万耶答。今章释楞伽云。此文但总相说涅槃经各别说五果住无余之时分。故云八六等。楞伽经总相只云无量劫也。尔者金刚仙论云千万亿劫例亦可尔欤。

三日

    一。故楞伽云（文）楞伽经有三部。今引何经耶答。多分同十卷文也难云。十卷楞伽无量劫不觉七卷经乃至劫不觉何十卷经成耶答。所引文多分同十卷文相间十品成可申也。但于难势者。混合三部任放引之欤。
    一。乐着三昧乐（文）今此文者。说定性声闻无余还生欤答。尔也难云。第七卷云。声闻辟支佛于第八菩萨地中。乐着寂灭三昧乐门醉故次下自转释云言入八地寂灭门者。此是先修菩萨行者。堕声闻地还本心修菩萨行。同入八地寂灭乐门（云云）明回向菩提之声闻升第八地。证入寂灭三昧乐门。彼由本习故深生味着。譬如昏醉人尔时诸佛为作七劝。令还生本心。是谓酒消然后寤也。何定性声闻云耶答。见楞伽经一段文相。谬致妄难。十卷经第四云。彼决定寂灭声闻等。妄计诸根境识以为涅槃。未能证知自觉圣智大涅槃（文）次下云。离诸随烦恼熏习烦恼缚。味着三昧乐等。既云虽离诸随烦恼而熏习所缚。岂是第八地菩萨及应化声闻哉。明知。今云味着三昧乐等者。定是应指前长行所明决定寂灭声闻。但第七卷经文者。彼说声闻灭定有两段。初约实类声闻。后明回向菩提声闻。被备难势文后段文也。故非相违。
    一。皆到阿耨菩提心位（文）指十信位欤答。尔也难云。罗汉三界烦恼已尽。自行等菩萨。初地断证一分。何回心入信位耶答当段之下。即入十信菩萨位名发阿耨菩提心被释间。信位但二乘自行断证如难势。彼于利他都无所行。菩萨必以利他为本。自行断证亦非广大。自度执见是坚牢故。回心向大之时唯入菩萨十信也。非相违。
    寻云。入十信者。指十信初心欤。又十信各各初心欤答。此初心者。若竖取者。第一信心。若横取者。十信各取初心之位也。

四日

    一。如涅槃经涅槃经说八六等劫数。无余之时分欤答。当章意无余时分难云。所引涅槃经文须陀洹人○经八万劫等知初果回心人于十信位。经八万劫至初住菩萨心（文）初果人岂可入无余耶答。涅槃经五果回心诸师料简各别也（如问答抄）虽然涅槃经高贵德王品云。云何涅槃。云何大涅槃。声闻缘觉八万劫六万劫四万劫二万劫一万劫所住名为涅槃。无上法王圣王住处名大涅槃此文既八万劫等所住名为涅槃知八万等劫数无余间也云事分明也。但于御难者。自元诸师料简边边也。今依一义故无相违。
    一。须陀洹人亦复不定涅槃经所说五果回心。定性不定性中何耶答。定性无余入劫限说也难云。披经文。须陀洹人等亦复不定。不决定故经八万劫得阿耨菩提（文）。乃至辟支佛道亦复不定。不决定故经十千劫得阿耨菩提五果类皆安不定言。此文意说不定性人（见）何定性云耶答。大经意一切诸法皆说无定相。非说定性不定性别。故经云。譬如幻师。在大众中。化城四兵乃至泉池河井。小儿见之悉以为实。智人知其虚诳。一切凡夫乃至声闻辟支佛等。于一切法见有定相。诸佛菩萨于一切法不见定相（文）但相宗依此文。不定种性意得不叶经文。故非相违。
    犹委意云。彼经乃至佛亦复不定说故。佛岂非定性乎。是知。不定言总法无定性故不定云也。
    一。受七生已方入涅槃须陀洹位入涅槃欤答。须陀洹人不入涅槃也难云。当段云。此明最钝须陀洹人受七生已方入涅槃（文）何不入云耶答。须陀洹人七生经故最钝也。须陀洹果直非入无余。必第四果证可入也。但于难者。为取经七生义。须陀洹云心得置无相违。
    寻云。得第二果受二生已者。天一生人一生故云二生欤答。如预流七生者。可云一生也。何云二生耶。又如此者。须陀洹可云十四生也答。实一来果故。一生天上人中合二生云也。又须陀果十四生云事影略也。

五日

    一。方入涅槃（文）今此所入涅槃者。无余欤答。尔也难云。准折薪记释。似指有余涅槃。故彼记云。言如入灭定者。即入灭尽定也。清凉云。萨婆多宗此定唯依有顶地起已下诸地皆名有相。行相粗重难可止息。此有顶地名悲想。行相微细易可止息。故唯有顶有灭尽定。俱舍颂云○若成实论云灭有二。一诸烦恼尽。二烦恼未尽。烦恼尽者。解脱中烦恼未尽。在次第中。一灭烦恼。故名灭定。二灭心心数。故名灭定。灭烦恼是第八解脱亦名阿罗汉果。释曰。此须陀洹人即唯灭心心数法名灭也。若下二果三时亦唯灭此。第四果人烦恼尽故双具二义。言复经在定中经劫也。下三果准此○言一身得三果者。此更利于前。既修惑九品皆尽。故不还欲界。于五那含天中入灭定也。言一身得阿罗汉果者。此声闻中最利者。进断修惑九品皆尽。现身入灭定也此释中或前三果所入灭定。唯灭心心数法或不还圣者于五那含天中入灭定是则于有余位所入灭定经若干劫数释之欤。尔者如何答。涅槃经所说五果回心。无余时分云事。今章意也。但于折薪记释者。用否可依时也。
    一。如入灭定（文）二乘无余之体灭定欤答。尔也难云。若体是灭定者。何直不云灭定而云如耶答。起信疏云。二乘无余体虽灭定解释分明也。但于如言者。无余所入是如有余灭定显也。体同灭定也。非相违。
    难云。灭定是心心所灭尽非依身灭。无余心身都灭。其义大不同也。何体灭定云耶答。于灭尽定有三义。一灭烦恼故云。灭尽定。二灭心心所法故云灭尽定。三心身都灭故云灭尽定。可有三义不同也尚难云。指事记云。又灭定唯灭转识不灭依身。此灭有身及心（文）如何答。先德释用否可依时也（灭定·无余差别通路记第五十可见之）犹寻云。一乘佛性权实论下卷云。此定于前三时教八万四千法门中○又灭定止息想入。此定永灭想入（文）文理分明也。今何判体唯灭定耶答。法花论释化城云诸禅三昧城。既云诸禅。岂非九次第定等耶。但虽通指诸禅。而无余位身智都灭故。正以灭定可为体旨显然也。故章主释云体唯灭定亦通方便。故云诸禅也（文）尤其理有之欤。
    一。即入十信菩萨位（文）章主意回心机者。于轻毛位经几劫数耶答。可经八六等劫数也难云。八六等既无余劫数也。何又可云轻毛时分耶。依之净影大师八六等者。善趣时分。无余无量劫（云云）答。章引有义无取舍。尔者如有义八六等劫数许也。但于难者。自元无余时分·善趣时分。同经八六等劫数无相违。

六日

    一。又有义前五人（文）尔者有义决。八六四二万十千劫者。局回心向大已后之时分。不通无余位所经之时分欤答。尔也难云。正见章文。从凡得小果入涅槃○未必一向在涅槃中（云云）明知。通摄无余位所经之时分云事答。有义者。嘉祥·净影·菩提留支等也。然彼师意。无余位经无量劫。心想还生之后经八六等劫。修信行满至初发心住也。故大乘义章云。若愚法人取小灭者○于性地菩萨（文）又嘉祥引楞伽云。至无量亿劫就小乘空三昧乐。犹如醉人。久久方醒又玄赞第七云。引菩提留支解。仍以非想八万劫○为方始发心（文）但于未必一向在涅槃中等释者。涅槃经所说五果时分。若依有义。八六等劫是回心向大已后所经之时劫。未必可一偏判无余位时分非谓通有余无余二位所经之时劫也。
    寻云。入无余间是何土耶答。无余位是只自分自分何处。入无余所微细果报变易土可心得欤。此无余位更不可云佛土。回心以后即生净土也。
    一。如直往人（文）直往菩萨轻毛位必经十千劫欤答。尔也难云。地持论云。经亿百千大劫（云云）何十千劫云耶答。当段云。既经一万劫（文）当宗处处解释不过十千劫。仁王本业又同也。但于地持论者。亿百千劫者。付懈怠不信之时云尔欤。无相违。
    寻云。璎珞经云一劫二劫等（文）摄论经一阿僧祇（云云）如何答。元晓大师本业疏云。上根一劫。中根不定。极钝一万劫（云云）尔者璎珞经出上根类欤。
    一。若极疾者尔者极疾人经几时耶答。极疾人入无余一念即回也难云。所引妙经文未必言一念即回。何可证极疾义耶答。妙经文虽不分明。既虽生灭度之想入涅槃。而于彼土求佛智慧等（文）入涅槃已即求佛惠。不显经劫之义。故此文中可有一念回心之人也。但经文一念不说。可含此类故非相违。
    疑云。智论中引今文。即释云迂回稽留尔者于无余间可经时分（见）答。稽留时分十信等位。其故既于净佛国土中稽留说。故知。非无余是分欤一义会云。此经意专说入无余之二乘皆可回心之旨。未必定说经寂之久近。故彼土得闻之机。不可遮通八万等。故智论云迂回稽留欤犹疑云。既依根利钝立八六等回心。然二乘中麟喻即最上利根之机。而经一万劫（云云）尔有何利机。超麟喻一念可回心耶答。若约小乘当分之机根以判利钝。尤如所难。若约回心向大因缘。有迟速。纵虽声闻而若宿有大乘结缘之类。可利于独觉也尚难云。起信疏依楞伽经立第六位回心云。此约利于前不经万劫依法花立第七位云。此最利根知约机根利钝云事答。约入大之因缘纯熟释最利等也。不约自根利钝也寻云。相宗义依正法花文。彼土得闻人有余回心如何答。三乘一乘宗义各别也。不能和会寻云。一念回心者。一念回心云事欤。将又无余时分一念云事欤答。化火焚烧身智都灭一念故云一念。即是无余时分可心得也。

七日

    一。如法花经云我灭度后复有弟子今此灭定弟子。皆是大通结缘之类欤答。且一义云。非大通结缘之类欤难云。清凉大师解释中。大通结缘之类也答。依光宅解释。非大通结缘之人也。但于难势者。大通结缘之类。皆是通菩提心也。今入无余之声闻。是定性也。非相违。
    寻云。非大通结缘云事。经文有起尽欤答。经云。不闻是经（云云）知非大通所化之机也。
    一。我于余国作佛（文）余国者。指何土耶答。界外变易净土也难云。玄赞第九云。或往净土秽土。行化名为余国尔者今余国者。通报化二土（见）答。起信疏释定性二乘无余还生之相云。令心还生于净土中又引今钞经文。即释云。此最利根亦舍分段入涅槃中。即于佛土受变易身受佛教化清凉大师钞三上云。若天台云余国者。方便有余土也（文）故今章主似同天台欤。但于难者。自元诸师异释也。今且依一义也。
    一。而于彼土（文）入无余二乘一切皆生净土欤答。皆可生界外变易净土也难云。孔目章云。依小乘无别净土（文）何可生净土耶答。同孔目章云。论云。有妙净土。阿罗汉当生其中。当知小乘亦有净土（文）但于难者。且约始教义如是释欤。
    疑云。凡生净土须有习业。小第厌其色心乐其无余。因何得生净土耶答。

八日

    一。此上并约终教说（文）终教意不定性声闻可入无余涅槃耶答。不定性不入无余也难云。见当章起尽。依终教义标一切皆回。而一向释无余回心。不出有学有余回心相。尔者终教意皆无余以后回心答。起信疏云。若不定种性未入无余前即有回心（文）但于难者。定性不定性悉回心向大故标一切皆回也。非相违。
    疑云。菩提心论不定性声闻入无余（见）依之折薪记意。不定性入无余被得。如何答。
    一。舍利弗（文）于花严会座舍利弗回心欤答。于花严会座不可为回入也难云。当章文释一乘摄方便回心人云。舍利弗及因陀惠（云云）加之至相释中云。大智舍利弗与五百比丘回心向文殊师利（云云）何不回入成耶答。舍利弗为权。为专显一乘绝分之相。故不可有回入一乘之义也。但当章释者。舍利弗为六千比丘上首。故总举之。会座回心十眼耳等之益。限六千比丘。不关舍利弗也。
    疑云。经中舍利弗诣佛会礼辞。观密文殊内证十德等。岂非回入一乘之义相耶答。经文观密十德等者。约本地菩萨之边也。
    一。六千人（文）六千比丘者。声闻菩萨中何耶答。声闻也难云。探玄记云。一切二乘总无顿入此普贤法（云云）答。当段既以六千比丘证二乘回心之义。故声闻云事分明也。但于如难者。一切证果性定声闻不可有直入之义。六千初心未证果故非相违。
    第八佛果义相。

九日

    一。若小乘佛果唯是无常小乘教意于佛果可许有常住功德耶答。不许常住功德也难云。遗教经云。法身常在而不灭何云无常住功德耶答。当段但于遗教经文者。住法记有二义。约初释可心得故无相违。
    寻云。有二义中初义意如何答。住法记云。一约行人常修不断。所修之法即佛法身也（文）约此义欤。
    一。小乘无性得佛性（文）小乘教意可立性得佛性耶答。不立性得佛性也难云。准佛性论。分别部一切众生悉有佛性谈（见）何不立性得佛性耶答。当段但于难者。分别部者。以三乘空理名佛性。必非如来性故无相违。
    一。亦无常以离不离故约在缠出障隐显义欤。约有为无为非一异之义欤答。一义意约在缠出缠隐显义也难云。折云。离不离者。次下云。始教中以真如遍故。智证真如故非异也。有为无为不同故非一也。由非一故离。由非异故不离也何约在缠出缠隐显耶答。指事记引探玄记十二卷云。三离不离无常。约圆成性以在缠时名为不离垢。出障离时名为离垢。约斯不定名为无常任此先德指南成可申也。但于难者。自元先德义势边边也。且伴一义故无相违。
    先德义势中。指事释胜也。章主释引故。

十日

    一。庄严论云自性无间相续三佛俱常住等以自性等三种常。法报化三身云何相配耶答。以自性无间相续。如次相配法报化也难云。清凉大师释报身相续常·化身不断常。相违如何答。庄严论云。由自性常故。一切诸佛自性身常住。毕竟无漏故。由无间常故。一切诸佛食身常住。说法无断绝故。由相续常故。一切诸佛化身常住。虽于此灭复彼现故自性等三种常之废立。源出庄严论。彼本论文既如此。何致诤论耶。但于清凉释者。相续无间之语意。互通故非相违。
    集成云。演义三十二（并）三十八云。报身相续化身不断者。未详所出。
    尊胜院僧正御义云。三种废立源虽依法相宗。云不断云相续。其义相似故。庄严论等之外以别义势。报身名相续常。化身名不断常释也。所谓报身念念相续。无有间断故名相续常。化身利生益物应用不断故。名不断常也（云云）通路记五十一云。法身是自性常。自受用身是无间常。变化身是相续常。他受用身相续常摄。前佛入灭后佛成觉。不同应化经劫现故。经劫现者如释迦弥勒等现分齐故。虽有即成经劫不同。俱是相续常住分齐。三种常中自性是实。余二义分名为常住（文）。
    一。遍一切所知（文）四遍中何耶答。智用遍也难云。章主解释中。未见四遍分别。何云智用遍耶答。演义抄第五下云。有四种遍。一约智体遍○四约理遍等（文）但于难者。虽未见章主解释。准清凉解释。智用遍心得置时无相违。
    一。法身是常约本有自性明之欤答。尔也难云。若明法身常住义者。不直云凝然常。何释随缘时不变自性故耶答。当段但于难者。为简别始教不作诸法自性常义故云尔欤。

十一日

    一。随染赴机故（文）释法身无常义欤答。尔也难云。随机缘应万类之时。有去来出役者。随染业幻之大用即属报化二身。今何为法身无常义耶答。为微释此义。章云。何以故。以诸功德等（文）意云。若体用别论则如难。但于难者。今摄用归体门故。取彼二身之用为法身义也。非相违。
    寻云。若体用别论门之时。不可有法身无常义欤答。凡法身无常义者。正取法身上不守自性。可随染缘之德也。但其本来所具德者。若不随染赴机之时。其相难显故如是释也。
    一。起信论中报化等今引起信论等三文证何义耶答。证本觉法身随机染缘。有生灭去来之义也难云。释论意是下转门之法相也。今何证出缠之德用耶答。彼论意。本觉如来之果体下来之时有此二相。六尘亦即如来体故等（云云）而今家意判本觉还净之相用故。是当上转门义也。但于难者。自元义门各别也。不可有相违。

华严五教章不审卷第十九
五教章下卷不审十三（佛果义相）



二日

    一。又云复次本觉随染分别生二种相○谓一者智净相等引起信论智净相等（文）证何义耶答。证法身亦无常之义也难云。智净相者。本觉还净之义也。则归常住真理。何云亦无常耶答。既云随染生二种相（云云）始觉修生义同有为故。可有隐显无常也。但于难者。智净相不思议业相二者。皆在生灭门中故。无常心得置时无相违也。
    寻云。智净相与不思议业相如何异耶。答。师云。智净相者。自分善缘。不思议业相他众生善缘也。有人云。智净相者。此依教法如实修十信十住等修行。次第成就从因至果也。不思议业相者。是如实修行。至本觉后又为众生现八相等化用。说随机法。是云还净本觉业用之相也。
    一。智净相二者不思议业相智净等二相通因果欤答。智净通因果。不思议业多分约果德也难云。既随染本觉二相也。而智净通因果者。不思议业何可限佛果耶。初住已上菩萨现八相之化仪。岂非不思议业耶答。起信疏上云。言生二种者。此二既在随动门中。故云生云也○言智净相者。明本觉随染还净之相。不思议业相者。明还净本觉业用之相。此之二相若离染缘则不得成。故云随染○前中亦二。初因。后果。因中依法力熏者○此在地前满足方便。此在金刚因位极也。果中二。初断果。后智果○第二不思议业中○如此即是报化二身。真如大用无始无终○（文）解释分明也。但于难者。自元随染本觉之上。通因果限果位二门各别也。
    一。总说者由此法身随缘义故（文）三身相即无二故云总欤答。尔也难云。真如无相之妙理。是名法身。随染业幻之色身。是云报应。其相悬隔。争云相即耶答。折薪云。以始教三身不即。无此总义也准此释者。今云虽明。是三身相离义。今云总说。是三身相即义。故下正释总义。偏约法身二义。述混融无碍。此意也。但于难者。三身不即始教。三身相即终教之所谈也。始终二教所谈各别故。非相违。
    犹难云。见当章（并）折薪释。唯述法身二义镕融无碍。未谓三身相即。如何答。凡当章意。述由法身有二义镕融无二故。与彼修生功德全体相即之义。其修生功德者。即是报应二身也。岂非三身相即义耶。谓由法身不变即随缘义。成报应功德差别故三身相即。又由法身随缘即不变义故。彼所成之功德差别全体即于法身。岂不相即耶又一义在之。纂释可见之。

三日

    一。问若尔如何得说非一异也依何文义起此问端耶答。以始教之意难终教总说也难云。义苑云。此问由或非四句而起。四句既非法非一异故或义苑云。此教谈法不即故。约智证真。以明非异。然虽非异且智属有为。真属无为故非一也。则是以有为智证无为理。如日合空。定成二相也（文）如何答。先德异义也。折薪记云。问若下此相宗。以报是无常法是即常是非一。智证真如如日合空故言非异。今言法身有二义故具二四句。即是无常义。无常难明故有是问（文）此问意。总终教当段常无常不一不异。二义具足释成。然始教大乘意。非一非异二义成。如何终教中限说非一异等耶问也。此折薪记意。以答趣得问意欤。但于难者。伴一义成申计也。非相违。
    问答抄云。一义云。始教法报有为无为各别也。终教法报全体相即。尔者二教非一非异其义如何问也。即假疑为释显二教非一非异不同也。一义云。始教为无为别故非一也。如智契合故非异也。今总说唯一法身之二义也。不显非一之义故。以始教之心难终教总说也。
    一。如经云吾今此身即法身（文）证顿教佛果欤答。尔也难云。折云。即涅槃经文○若清凉引此释终教（文）何今云顿教证耶答。当段释分明也。但于难者。折云。今云顿者。以终顿二教并是实教。今约寄言经含多义。故通二教也无相违。
    一。约用佛果既通三世间等约用者业用也。尔者融三世间十身者。偏局业用欤答。可通德用也难云。当段释者。融三世间十身偏约业用。别以修生本有四义为德相。明知。融三世间十身不通德相云事。是以探玄纲目释十佛通三世间之义共云以说十信及三贤等地前所见非实报故。然居花藏。非局化故（等文）既释约机见以通报化之旨。岂非局业用耶答。章云。若依圆教。佛果常等义有三说（文）此圆教佛果者。孔目章第四（相海章云）今此花严不思议法品相海品小相品。有人判属三身量。恐未然。此经无三身。但有二种十身。如前后说。今此三品初品为体。相海为相。小相明用准此。今云圆教佛果者。定是二种十身也。尔者用德体之三义。岂非此二种十身所具之法门哉。故复古释章今章文云。融三世间十身·及佛身自具十身。今约体相用三义说此释尤肝要也。何况一乘义十玄义两章。初明因果二分。并约十佛释之。不足始论耶。但于今章一约用等释者。圆经（晋经二十七。十地品第八地）说此融三世间十身相作云。是菩萨如是知众生染心所乐。故释约用。既通三世间等云故。非相违。

四日

    一。谓一修生二本有（文）终教以上意修生功德者。本无今有欤答。尔也难云。若唯本无今有者。何可有三四句耶答。探玄记云。一唯修生。谓信等善根本无今有（文）但于难者。今章约义开之计也。非相违。
    一。谓一修生（文）圆教意依初二句者。但修生但本有义可许耶答。不许之也难云探玄记云。总有四句。一唯修生。谓信等善根本无今有（文）故。二唯本有。谓真如恒断性功德故何不许但修生但本有耶答。探玄记云。三本有修生。谓如来藏待彼了因。本隐今显故。四修生本有。谓无分别智等内契真如。冥然一相故。此有四义而无四事。犹如金庄严具若但作修生但本有者。何可有三四句耶。但于难者。约义开之计也。非许但修但本义也。
    寻云。今此四句者。同别二教中何耶答。复古云。至相云。依一乘教本有○即同教义等寻云。本有修生·修生本有。二句差别如何答。本有修生约法。修生本有约人释也。此释可勘之。
    一。上二四义思之可见（文）上二四句终教之义同欤答。不异终教也难云。义苑云。三法既融是常。有力无力等故无常。体用交彻故两亦。互隐互夺故双非（文）意云。三世间圆融十身同平等。是即理性德用也。尔者以法性实德古今常然故。云三法既融是常也。然能成者有力。所成者无力等。如是缘起成之义相。岂非无常耶。体用交彻者。常无常交彻应知。指事云。一常恒顺法界无间断故。二无常随世间现故。三俱二义俱现前故。四非俱随取一不得故。又缘起无性故（文）通路记五十一云。第三句者。取常下无常·无常下常。双现前故。第四句者。常即无常故非常。无常即常故非无常。故成非常非无常句（云云）此两记意终教之四句相替如何答。复古云。一乘十佛是常是无常等四句义。则是一乘圆教从共教说意云。凡作常等四句。全应同前终教所明。但就三身佛以谈之。今约十佛故属圆教。而其四句义不可异三乘共教但于难者。伴一义故。非相违。
    寻云。用德二四句全不释之。而属学者令思之。体四句者。自释意如何答。准复古意。上二四句并从共教说。故不异上终教义。仍不释之而令准思也。体中四句是不共义。故若不自释谁知之耶。

五日

    一。以不可说为显故（文）如当段以不可说为显欤答。尔也难云。义苑所牒本云。以不说为显（文）不可说之可字无之。要问正但云不说为说（文）定知。和本误也答。当段但于难者。义意者不可为相违欤。
    寻云。显·说同欤答。一义云。复古云。用不说为说故佛是常（文）此释显是说义也。纂释委细也。可见之。
    一。与阿含相应故是无常（文）圆教意十身具足之教主。可云有为无常身耶答。虽难计可为无常欤难云。十身者。真身寥廊与法界合其体。法界既离去来。真身岂有生灭耶答。当段云。与阿含相应故是无常但于难者。今约与机教相应边。且云无常。非相违。
    犹难云。清凉大师解释中。所知十身皆是毗卢遮那正觉之体（文）十身若有为无常者。毗卢正觉之体尚未离虚妄颠倒之过患欤。就中十身中有智身法身。岂是有为耶。若是有为者。全同始教。尚不及终教之所谈。争为圆教不共义耶答。要问。一乘十佛是常是无常（文）愚推云。十身实常住之佛体也。今与阿含相应故是无常云释。为作四句如此释欤。追而可问明师。纂释两方问难举所答无之一。随缘起际故俱非（文）常无常一缘起。独居自立自性。非常无常欤答。法界体广具万德故双非也难云。折薪记云。随缘起际故者。以法界体·缘起共为一际。既全体起为诸缘故非常。亦由全体起为诸缘故非无常（文）是体相互夺义也。如何答。义苑云。二义无碍故俱有者。因果交彻故随缘起际故俱非者。不限上二故此师意云。果分是常也。因分是无常。此二分交彻是两亦也。凡法界体不属此二分。广具万德故双非也。是遮唯二义为显广具诸德故也。但际者。是性也。故探玄记第二云。如来圆音如缘起性遍一切处是即指一真法界名缘起之性。彼性不局常无常二义。今非之也。但于难者伴一义故。非相违。
    私记云。真如实际言语道断。不可说常无常（云云）是缘起际者。缘起实际真如心得也。

六日

    一。此上三义若体即俱体等（文）上约体相用明常无常等义。圆教不共之所谈欤答。尔也难云。纵虽终教意。何不明体用互摄之义耶答。义苑云。融摄上三成大缘起。举一兼余。重重无尽故也（文）折薪云。三义互摄以彰无碍。若非圆教无是义也。但于难者。体用互摄虽终教意。今体相用故。圆教不共之谈也。非相违。
    寻云。今章用德体三义。约体相用可心得欤答。初二义配相用二大可心得欤。但第三约体者。以不可说果海为体释故。不可属常途三大废立欤。
    寻云。今章用德体三义。约体相用可心得欤答。初二义配相用二大可心得欤。但第三约体者。以不可说果海为体释故。不可属常途三大废立欤。
    一。明相好者（文）明三身相好欤答。唯明外用相好也难云。上明佛果义。通明本有修生等义。专释理智内证之功德。今至佛身相好。何唯释外用相好。不述法身自受用之相好耶答。当段唯明外用之相好。不述内证之相好故释任计也。但于难者。实亦虽可明法身自受用之相好。由次下摄化义唯就他受用变化摄化。明五教分齐故。今明其教主相好亦唯述外用相好也。尤有其理欤。非相违。
    寻云。菩萨相好何三十二不多不少耶答。探玄记十五云。智论第五云。有言。以端正不乱故。若小则不端正。若多身相乱。又观佛三昧经等纂释问答抄。可见之寻云。相好之差别如何答。通路记五十一云。相谓形貌。身上总相。可观严丽。好谓善能相中美妙微细别相。亦名小相。待对三十二大相故。亦名随形好。亦单名随好。亦名种好。此即八十种之好故又云。今且依婆娑百七十七云。问。相是何义。答。标识义是相义。殊胜义是相义祥瑞义是相义（文）又云。大般若经广说相好。相是粗显大形奇丽。好是微细别别可观。虽有粗细。皆是端严可爱可敬可乐形相。如来所感三十二相各以殊胜狞猛思业百福功德为因成辨。以百福德得一相故。如是相皆由百福。其一一好亦由众福。小乘教中萨婆多宗既立诸法实有体义。是故相好皆有实体。若成实宗谈一切法假有义理。是故相好亦是假立。
    通路记五十一引源信僧都要法文。三十二相出业因细释之。可见之。法花摄释第三云。色之相状易可了知。名之为相。令身端严。名之为好。相粗。好细。是差别故○问。随好为在相之处。为不尔耶。设尔何过。二俱有失。若在相处何不相夺。若异处者云何答。且依有婆娑。在诸相间随诸相法。庄严佛身令极好妙。相与随好更相显发如林中花。故不相夺问。何位初得及圆满答。瑜伽论云。诸随好若诸菩萨始入净胜意乐地时。已异熟从此已上展转获殊胜清净。
    问。轮王亦得与菩萨得而有别耶答。菩萨得者望彼四胜（文）。一炽成。二分明。三圆满。四得处。广如大智度论。
    一。若三乘中或亦但说三十二相三十二相可通圆教耶答。不通圆教也难云。孔目章第三云。三十二相通凡夫小乘三乘一乘。但浅深异如何答。当段下云。若依一乘。有十莲花藏世界海微尘数相（文）一乘无尽相云事分明也。但于难者。今章约所局。以三十二相八万四千等配释小始终等。孔目付所通相好亘五教也。非相违。

七日

    一。是化身之相三十二相化相之功德欤答。尔也难云。若化相功德者。何于三十二相各出因耶。既智论·瑜伽论·涅槃经。以持戒施心不动得足下平满说。以出因行。非化相答。当段云。即空是相义金刚般若经云。说三十二相即非三十二相对法论云。为欲化度诸有情故。示现三十二大丈夫相。乃至非彼自体等（文）示现云故空义也。但于难者。小乘三十二相谈实法故。随顺彼且出因欤。故下此约始教引小说也（文）不可有相违。
    一。仍即空是相义回心教意。说三身相好欤答。唯谈化身相好也难云。孔目四云。或说三佛。一法身佛。二报身佛。三化身佛。此之一义当回心教。何以故。由小乘人不立法身。此依摄论（文）如何答。当段前后之释。回心教小乘随顺化相功德说故。不说法报二身之相好也。但于难者。报化身三小通谈。但其义异也。法身者依摄论三十二相即入法身功德义也。故回心教释也。非相违。
    一。或约报身说八万四千相十地能化有十重报身。尔者相好可有多少耶答。相好无多少也难云。国土莲花座有十重宽狭。至相好何无多少耶答。新译心地观经第二云。二者如来他受用身。具足八万四千相好居真净土。说一乘法令诸菩萨受用大乘微妙法乐。一切如来为化二地诸菩萨众。现于十种他受用身（文）此所说意通十种身。皆具八万四千相好故。无多少云事分明也。但于难者。准入大乘论等。身座等量虽有十重异。断八万四千尘劳。修八万四千波罗蜜之义。十地全同故。所感之佛身相好唯具八万四千。不可有增减也。非相违。

八日

    一。圣道断惑非灭报（文）此义限回心教欤答。可通直进教也难云。当段云。答为引二乘。同下而说等依之末师非灭报故义限回心教所谈释答。起信论说翻妄四位中。虽明始自业相乃至起业相渐次断之义。而不出义系苦相。彼疏释云。以果报非可断故不论第六相也起信论所说既以如是。岂不通大乘耶。但于末师释者。此末师意。以上为引二乘同下而说文言。下连心得故致此料简欤。虽然非灭报故义。大乘共许所谈故。更不可限回心教也。无相违。
    一。非灭报故（文）报者。别报业欤答。尔也难云。总报业既灭。别报业何不灭耶答。断总报恶业别报业不亡也。故南山行事钞下三云。业能随遂至圣不免但断总报恶业。别报不亡此释目连为梵志被打。舍利弗常患风病等事。资持记云。断总报业者。以破见思业根永丧。不堕三恶道故。别报即遭打及病故（文）意云。受总报业必藉润生烦恼。别报未必然故。烦恼已断之圣人亦偿先业也。此并依古业（文）但于难者。自元总别二业相替故。非相违。
    一。如大乘方便经说（文）已渡经中如是题名经在之欤答。在之也难云。折薪云。然经藏中无大乘方便经。却有大方便经。具云大方便佛报恩经。彼第七卷中说三十二。各别出因○如上引者。今章中恐人传写多一乘字也。如何答。当段云。既如大乘方便经探玄记第八云。如大乘方便经上卷岂两所同误耶。但于折薪记释者。用否可随宜故。非相违。
    寻云。大乘方便经付出相好因说二义欤答。依折释大方便经各别出相好因计也。不说二义也。二义者。章主解释也。

九日

    一。问何故摄论中说三十二相等（文）三十二相入法身功德摄。有二义欤。有三义欤答。有三义也难云。当段云。答。此亦有二义。一为回二乘○二彼以功德法为法身故（文）何云三义耶答。折薪云。三下此复约一义以释彼论意也。故清凉云摄论中三十二相等皆法身摄。然有三义。一相即如故归理法身。二智所现故属智法身。三当相直是功德故名为法身。释曰。初今终教。后即前科第二义。智所现通二教。如下金光明经以智为法身即终教。有为功德四智摄故属始教也。但于难者。上来二个问答共就始教。委细释成故标二义。自下别约终教重释彼文故有三义也。非相违。
    寻云。章云。问。何故摄论中说等者。蹑上何文此问起耶答。上三十二相出因。是乱报身佛。是故问举答之。以二义释之。化身三十二相等报身不乱事释也。然何故摄。摄论已下问化身相既不乱报佛者。何故摄论等中此化身三十二相等入法身属耶问也。答此问以二释。化身相不乱法身释成也。是故上化身乱报身释。此下化身不乱法身释也（为言）。
    一。答此亦有二义第一释以三十二相即空义为法身欤答。尔也难云。当段云。以此等功德说为法身之解释。取五分功德（见）如何答。第一释。若以真如直名法身者。难信受故。三十二相即空义为法身也。如此说事渐欲令信受大乘真如法身。以三十二相即空义释法身。是回心教意也。但于难者。自元第一第二释各别也。第二释。总以一切功德为法身。故三十二相功德摄法身中置也。非相违。一义云。折薪云。一为回小。未可便说真实法身。且就化相说为法身。彼则易信也。二彼下上出论意。此正释文。以功德法为法身。故得有相也意云。二义中第二义。天释摄论说三十二相名法身之所以也。第一义。释其不直说真实法身。且就化相假说之意。
    寻云。此记释意。今二义中初云此等功德。后云彼以功德法者。为同。为异耶答。一义云。复古云。若依小乘二佛。生身佛。化身佛。今始教于三十二相。寄显法身方便诱引令易信受。又以实报功德为法身摄在相中也此释虽不分明。于三十二相寄显法身等者。释初义也。意云。真如法身无色无形。恐小机难信故。且以此等三十二相之功德说为法身。欲令彼易信故也。但寄显法身者。即此真实法身为诸相本。故于末位立本名。是即寄末显本。故云寄显法身欤。例如释法花云具相三十二用庄严法身之文。云即指法身为诸相本。故云法身具三十二。例准可知。次云又以实报下释后义也。意云。彼小乘以戒定等五分功德法名为法身。然此三十二相之色身。是彼功德法之所依处故。摄能依功德在所依相中。仍三十二相亦入法身功德摄也多论第一云。以色身是法身器故。法身所依故。若害色身则得逆罪（文）。
    一。又三十二等即无性故（文）上即空是相义。又三十二等即无性故。相替欤答。尔也难云。即空即无性故。同更替不见。何替云耶答。上始教义也。则云。此约始教引小说也（文）今此约终教（文）相替云事分明也。但于难者。即空为法身。直以真如不为法身。今三十二相无性义。即是真如法身故直以真如为法身故。非相违。其上上释三十二相·化身释。今三十二相·法身对望义。大不同也。

十日

    一。佛生人间示同人事同人相故（文）同人相者。全同欤答。非全同也难云。当段所引经既同人相故（文）全同云事分明也。如何答。折薪云。俱舍说轮王相云相不正圆明故与佛非等。此明轮王有三十二相有三义。故不及如来。一处不正。二相不圆。三相不明了。今佛端生圆明示同人而胜人也。摄释第三云。望彼四胜（文）又智论第四云。有七事（云云）但于所引经文者。今既生人间故殊显人于同也。相同人而胜人。好同天而胜天也。尔者所引经云。同人相胜诸天者。影略互显欤。非相违。
    犹寻云。孔目第四云。三十二相同人。八十种好同天今何云胜诸天耶答。同章第三（八十种好章）云。人中不具。诸天分有准此。诸天分具好而不同具。故知。两师各述一边。不相违也。何况今亦但云胜不云全无。思之。然义苑云。帝释诸天有相而无好故此胜（文）此亦不同具故云无好也寻云。于轮王与佛相犹有差别欤答。刊定记第六云。且如轮王与佛色相。虽同相之所依各有异。佛相即法身所现。王相依业因而生。凡圣云泥。复何准的（文）。
    一。为诸菩萨说八万四千（文）终教意他受用身具几相好耶答。具八万四千相好也难云。起信论云。复次真如用者○二者依于业识。谓诸菩萨从初发意乃至菩萨究竟地心。所见者名为报身。身有无量色。色有无量相。相有无量好。所住依果亦有无量种种庄严。何八万四千云耶答。当段指八万四千相好。此约直进及终教等说（文）解释分明也。但于难者。八万四千者。终教初门。无量相者。终教终门故。非相违。
    寻云。终教意于法报身有相好可云耶答。法身必定有色相。报身（自受用报身也）有无论义也。长老自义有相好义也犹寻云。自受用色相本来具足耶又新起色生毕常住耶答。本来常住也。从无始已来。如来藏识中妙色常恒有也。清凉释云。自受用色智所现故又密严疏释三身色云。若就法身论相好者。无始已来如来藏中具有相好○更无别相释中应化身相好。法报二身本有所具无量相海。地上菩萨八万四千分齐见。此所见分齐云他受用。地前二乘凡夫等。又先法报身相好内三十二相分齐见。此所见分齐名变化身也。故他受用变化本有色相也。三身一体又以成也。
    一。诸妙相好（文）于三十二相八十种好。可有胜劣欤答。可有胜劣不同也难云。同是佛德也。何可有胜劣耶。就中好依付相。若判胜劣者。可相胜好劣。是以大疏云。好依相有。德劣于相（云云）如何答。既所引经相同人。好胜诸天（云云）相劣好胜但于难者。一义云。若约能依所依相对。则相胜好劣也。若约能具人天。则具好者胜故。云好胜诸天也。非相达。
    寻云。相与好如何不同耶答。法花摄释第三云。色之相状易可了知。名之为相。令身端严。名之为好。相粗。好细。是差别故（文）犹寻云。随好在所如何答。好者。此三十二相中间爱云好也。令身端严故得名好也寻云。中间爱者。一相一相上爱云中间欤。为当一一相外立好欤答。好在所难明。然中间者。一相一相外别好立也。非一相上爱。只别别中间者爱等云好也。摄释云。且依婆娑在诸相间随诸法。庄严佛身令极好妙。相与随好更相显发。如林中花。故不相夺问。何位初得及圆满答。瑜伽论云。诸随好若诸菩萨始入净胜意乐地时。已得异熟。从此已上展转获殊清净问。轮王亦得与菩萨得而有别耶答。菩萨得望彼四胜（文）。一炽盛。二分明。三圆满。四得处。广如大度论（文）。

十一日

    一。八万四千等义当但是略（文）于相好有三重不同中。八万四千等当中欤答。略也难云。三重中略者。三十二相也。八万四千是中也。何云略耶答。当段云。八万四千等义当但是略（文）但于难者。望一乘无尽相好。八万四千相好犹是略故。非相违。
    犹疑云。探玄记十五（末）云。二略说九十四相。三广结十莲花尘数。尔者略中略三十二相。偏略九十四相也。然八万四千中也。何云略耶答。
    一。以杂花即是花严故（文）约譬说时可限莲花欤答。不限也难云。自宗意以因果同体为宗旨故。约譬说尤可限莲花也答。既名杂花。故可通樱梅桃李等诸花。法说经文说五周之因果弥不限莲花也。但于难者。通诸花中。以莲花为本。不背因果同体义故。非相违。

宽永拾三年三月十一日
法印权大僧都实英
五教章下卷不审十四（摄化分齐）



二日

    一。余百亿等（文）小乘教意。以他三千界为佛所化境欤答。尔也难云。余百亿者。以百亿须弥为一三千界量。当章起尽唯一三千界为所化如何答。俱舍论云。唯一世尊普于十方能教化故（文）一佛化用及他三千界云事论文分明也。但于当段释者。余百亿等云余言等言广故。当段之释局一大三千界不见故。非相违。此会通一圆愚推也。思之。
    难云。义苑云。小乘唯娑婆者。谓不信界外别有土。故此犹约化之边量。若克佛之所依。唯处四州之一（文）此先德意。摄化之边量限唯一娑婆百亿（见）答。当段云。唯此娑婆杂秽处。是佛报土（文）于中此阎浮提等者。上总佛出世显限此娑婆。于中以下三千界中。别此世界南州报佛所依土也。余百亿等者。他三千界一佛教化力用及分齐云意欤。依之玄第三（转法轮章）云。六转处者。小乘唯一娑婆百亿鹿苑等处（文）既转处娑婆百亿释间。余百亿化用及分齐欤。通路记第五十二云。报身出世南州以为所都。所化境界自余百亿须弥世界乃至他三千界是也（云云）。
    问答抄义唯一三千界为所化（见）虽然俱舍本义抄意。一佛化用广及十方见故。如此答也。可寻明师。
    寻云。百亿须弥者。是一三千界之量欤答。尔也寻云。百亿者。亿有三种今当何耶答。百亿者。十万为亿。百万为亿。千万为亿。三种亿中。以十万为亿之义数之也。见闻抄义问。三千界者。如何积而成三千数耶答。俱舍云。四大洲日月苏迷虑欲天梵世各一千等问。三千界者。约坚建立之欤。约横建立之欤答。约横建立之。竖以初禅为极顶。二禅已上非三千界摄也。
    问。火灾所坏故。以初禅属三界内者。风灾所坏故。以第三禅如何不属三界内耶答寻云。以何知小千·中千·大千边量耶答。随此三千必三重铁围山在之。以此三重铁围山知此三千之边量也。

娑婆阎浮

    折云。娑婆者。三千大千世界总名也。探玄云堪忍。悲花经云○依此树名赡部州也折云。阎浮树此云胜金。阎浮树下河水底有紫金。光蔽日月。此州在树南。故云南阎浮提。
    一。演义云。俱舍易了。总以喻显一小千界。如一千钱一中千界如一千贯钱○今有千中千。故有百亿也问答抄委悉也。可见之。
    一。法性土及自受用土今此不说今此二土不明欤答。尔也难云。第八第十两门广明三身。具尽佛果内证外用之功德。何今第九章唯明他受用变化之土。不说法身自受用之土耶答。当段但于难势者。一义云。今欲显五教浅深。然小乘教不明法身自受用。又彼内证之理智彼此平等性相幽彻故。大乘诸教同许普周法界故。浅深之相难辨故。今约摄论分齐。探教门施设。以佛土广狭判五教浅深。尤有其谓故。非相违法性土权实二教不同事。纂释可见之。
    一。及自受用土自受用土诸佛通一土欤。为当各别欤答。通一土也难云。行愿记第六云。自受用土镜智后得。他受用土平等后得（文）既一切有情各有八识。何通一土耶答。探玄记第三云。若自受用土佛与诸佛共有一土（文）解释分明也。但于难势。则玄云。犹如法身诸佛共依故。以是同法性故以二由释间无相违。
    犹疑云。抄四上云。起信虽明始本不二三大修同。而是自心各各作证故知。纵虽起信等意。既云而是自心各各修证。何得诸佛共唯一土耶答。抄七上云。实则一义。有其二种等（文）。

三日

    一。其释迦佛随他受用实报净土始教意他受用土限色顶欤。通他处欤答。可限色顶欤难云。法苑第七云。若他受用土或在色顶净居天上。或西方处所不定。法花亦言○我此土安稳○十地所见乃是报土。地前所见乃是化土。随宜而现。何得定方。别指一处欲令众生起胜欣心。别指处所随心净处。即净土处（文）始教意岂无此解释之义耶答。当章色顶纲目云。色顶别立探玄记一云。若依始教在色界顶。为引小乘同界说故处处解释始教顺小乘。故色界顶云事分明也。但于法苑之解释者。始教多分摸传灯之法相。故少分别义存间无相违。
    寻云。始教意可立界外净土耶答。处处解释始教寄界内最胜处疑云。法苑第七又云。化土必随三界处所○古人于此种种分别。三界之外别有处所。以为净土。理必不尔。所化必有异熟浅。在异熟浅必是三界摄。何得出界。土非界系言超三界。非处有别。随所化故（文）。
    一。或有说在摩醯首罗天（文）今此摩醯首罗天者。限一大三千界顶摩醯首罗天欤。通他三千界顶摩醯首罗天欤答。一义云。通他三千界顶摩醯首罗天也难云。如今章现文为。约一大千界建立。实报住摩醯。化身住百亿如何答。当段既以梵网经为所引证。然彼经说千叶台释迦。此一叶上释迦。即是一大千界顶摩醯住如来也。准知千叶上释迦。是千三千大千世界顶摩醯首罗领如来也。然者此经意。不限一大三千界顶摩醯。可通他三千界顶摩醯首罗天也。以引证文为本。上立义交合。摩醯即是千摩醯。百亿是千百亿也。但于章文者。一大三千界云。他三千界云。皆是就摩醯显实报净土。就百亿谈化身所居故。当段就通相不简别。大样释之也。非相违一义云。今章约回心教建立故。色顶净土限一大千界。百亿云一大千界一百亿。但今引梵网为证计也。千色顶·千百亿等。皆取为证非也。若别约直进菩萨明之者。十地能化地地增进。初地百叶等不可遮之也犹疑云。探玄记第三云。寄在色顶唯说一界此释无争约一大千界色究竟明实报所居答。对建立终教已上界外无胜之土。设一大千界建立。若他三千界建立。约须弥就三千建立。皆是界内净土故。寄在色顶唯说一界释也。
    一。化身充满百亿阎浮提是所化分齐（文）始教大乘意。二地能化他受用报身所依之化境者。通皆局一大千界欤。随地有宽狭欤答。随地位渐增可有十重宽狭也难云。当段云。或有说。在摩醯首罗天化身充满。百亿阎浮提是所化分齐。如梵网经及对法论等说。当知此约始教以说（文）准此明知。始教意纵虽对初地乃至十地。化境不可有增减。唯可局一大千界（见）答。十地经初地菩萨得百三昧。得见百佛。二地菩萨得千三昧。得见千佛。三地十万佛。四地百亿佛等。既所化菩萨随地位浅深。有得定见佛等多少。即此所见之佛。一佛一国故。岂非能化教主所依之境有宽狭耶。但于难者。有人云。若约始教中直进菩萨。则随地位渐增可有化境宽狭。若约回心教。唯一大千界也。当段释约回心教心得置时无相违疑云。于一始教中。约回心直进分摄化境不同。当章纲目及探玄记等全所不见也。有何依凭如是简别耶答。此事实难思。然探玄记第三云。六转处者。小乘唯一娑婆。百亿鹿苑等处。三乘或一百亿。或千百亿。或如恒沙为一佛化境此虽三乘中出三种。而不云何教。然被下（世界海章）云。若依始教唯有百亿阎浮○若依终教如智论中等（云云）上文云或一百亿。今指为始教。上云或如恒沙者。是智论五重世界故。今指为终教。于其千百亿之一科者。虽不见别指何教。而纲目云色顶别立彼实报故。如梵网经等说此约初教当章亦以梵网经为始教。故知彼经所说或一百亿或千百亿。总指为始教云事。于中入大乘论色顶别立实报。而但令领一大千界。是当梵网一叶上。即回心教意也寻云。回心教意何可立受用身耶答。如三乘共十地菩萨等。回心二乘全不经之。但为望上不足建立之。色顶报身例之无过也难云。探玄记第三云。若依始教唯有百亿阎浮百亿释迦。为摄化境（文）答。此文但总相云百亿。或一百亿。或千个百亿。可通含义也。

四日

    一。如梵网经（文）色顶报身指台上欤。为当指叶上欤答。指台上欤难云。梵网疏云。莲花台藏世界之中。坐花台上实身成佛名卢舍那。其一花上千释迦。则是千摩醯首罗天上。各一释迦（文）一花上既是摩醯首罗天故。台上非彼天（文）明知。今但指叶上也答。梵网经所说千花台上。或云界外土。或云净居天。虽古来所诤。处处解释以梵网经为色顶实报之证据。岂非指台上舍那耶。梵网经虽无台上即是色顶云文。准诸经论。千叶台第二地能化也。又十地能化皆居色顶故。心得引证云如梵网也。不思议光举色顶（云云）此意也。但于疏释者。且约经说相显著。以所居叶上既当色顶故。能居千释迦尤可为初地已上能化佛。尔者台上即应超过此千十地能化。岂非等觉能化耶。虽然经文不明。故不别指其处。无背文义故云此亦无违也。
    犹疑云。若尔。台上叶上同在一处。如何分别台叶不同耶。明知。台上是界外净土。即当终教意也。今但指叶上。可证始教之义。章云对法等。即广等取唯识等者。此意也答。孔目第四云。上释迦于第四禅说心地法者。即是阎浮化释迦也。又显彼天别有实报卢舍那身彼天者。指上第四禅也。遮那是台上佛。既云彼天别有等。岂非台上当彼第四禅耶。但于难分台叶不同云难者。探玄记第二云。净居之居有四种。一义云。今但为证化身充满百亿之义。引之不取台叶之边也。纂释问答委细也。可见之。
    一。及对法论（文）对法论中报身色顶。化身住百亿说文在之欤答。对法论无此文也难云。当段既及对法论（文）何无此文云耶答。玄记梵网疏中。引入大乘论虽成立此义。更对法论不引也。依之折薪记云。对法论中捡文未见准此思之。今应云及入大乘论也。但于当段释者。传写误欤。
    一。于彼天别立实报始教意十地能化报身共居色顶欤答。十重共色顶难云。准花严经·心地观经·摄论·入大乘论等说相。初地百叶台。二地千叶台。三地万华台。乃至十地十阿僧祇百千三千大千世界微尘数叶也。而一叶则一大三千界也。摩醯已一大千界顶也。然者初地能化既以一百色顶为所化境。知初地已上报身土超过摩醯云事答。当段云。实报净土或有说。在摩醯首罗天入大乘论下云。始从初地乃至十地在净居天成于正觉。自在应化十重共色顶云事明也。但于御难者。虽所化国土十地渐增。所居净土专色顶心得置是无相违。

五日

    一。或有说释迦佛报土在三界外（文）实报土界外欤答。尔也难云。终教意以事理不二为当教实义。何不谈染净镕融身土。界内土外别建立净土耶答。当段但于难势者。终教意即秽土悟净土。秽相是无明边际故。即净土觉义边三界外谈也。然即秽土非不悟净土。故事理不二谈无失也。
    寻云。若即秽土觉净土者。何别指方域分限土耶答。对始教界内净土简别终教故。指方域分限也。虽然实界内外别远非建立净土也寻云。若尔者。如何下同教义不同耶答。终教意即秽土净土谈。不云界内。必界外谈故。下同教即染归净。即秽土观净土。故实实报寂光真土。在三界内不可离三界谈故。二教差异大不同也。今圆教意。法花经不如三界见于三界谈如是也寻云。西方去此三十二三十二恒河沙欤答。尔也难云。复古云。演义抄引涅槃经二十四高贵德王品。西方者四十二恒河沙（文）如何答。当段释分明也。先德注解者。异品不同也犹疑云。复古云三十二者。恐传写之误（文）答。高丽印本抄云三十二。故知。有异品欤。
    一。名无胜（文）涅槃经所说无胜土者。报化二土中何耶答。报土也难云。彼涅槃经。云西方去此三十二恒河沙等（文）若实报净土。更不可指方域分限耶答。当段但于难者。为众生引摄暂指方域也。无相违难云。经中举所例。如安乐世界即探玄记第三云。十住以去不退位三贤菩萨生处名为净土。于中亦有四果二乘等。如阿弥陀土既所例安乐界是凡小共生之土也。能例之无胜土亦以可化土。如何答。演义抄二上引涅槃经即释云。既言为化众生居此阎浮。无胜国土是我严净。明指报身在余净土（文）定判如是。何更疑之耶。但于如安乐世界之经文者。或指严净边欤。或终教意依起信论。许三贤菩萨见报身故可得往生（文）。
    天台章安疏未定报化。宝法师疏云。示胜他处以显报净也（文）。
    一。如大智论中（文）今此五重世界者。为倍倍增欤答。尔也难云。如所引智论文。以一大千界为初重。以一恒沙大千界为第二重。何云倍增耶。后三重亦不一准。未必见倍倍增欤答。义苑云。初据三千等倍增之数以拣权小故折云。倍倍增可知准此等释。倍倍增云事分明也。但于御难者。任先德之注解心得置无相违。

六日

    一。为一世界性第二重名世界性欤答。尔也难云。论文第二重但云世界无性字。何第二重名世界性耶答。当段但于御难者。章主得论意加性字故。无相违。
    寻云。依何道理名性海种等耶答。玄第三全同当章。而释云。何故名性者。有二义。一望前诸界摄诸流类。续结成性。如久习成性等。二望后海等有为因义。故亦得名性性者。积成义也。以先大千界积成故也。若望后世界海义者。所依因义也。是故云性欤。又依彼所依因所成世界深广如海。是故云世界海也。次世界种者。可寻之寻云。五重世界以何土为常途一佛世界土耶答。以第一之一大三千界为一佛土。是常途经论所明通相也。
    一。为一世界种（文）性与种有宽狭欤答。尔也难云。旧经云世界性。亲译云世界种。但是一体也。何分异耶答。章意第二云性。第四云种。尤可有宽狭也。但于难者。性种之义依处可有同异故。非相违。
    一。又唯约须弥山世界说（文）终教意说杂类世界欤答。当章不说也难云。时分义终教不定僧祇。通杂类世界（见）答。当段以局此界（文）但于难者。彼终教终门通同教。今终教当中也。非相违。
    寻云。又唯约须弥等者。具有释欤答。不然。重结上释也。意上五重世界约同类须弥山世界建立世界说佛土。故不望树形等异类世界义结释也。

七日

    一。此释迦佛即具二十一种实报功德佛地经所说二十一种功德者。三身中就何身说之耶答。就化身说之也难云。正见经文。薄伽梵住最胜等（文）然准圆觉疏抄。薄伽梵者。是真身之名也。何云化身耶答。当段云此释迦佛即具等释迦是化身名。故知。明化身具二十一种功德也。但于难势者。说彼经时。地前地上大众所见各别者。论主定判也。然今欲证即化为报义。故殊举地前所见之身。即具地上所见实报之德。以显即权归实之同教义也。
    寻云。引佛地经有说段。何故但释佛身而不释摄化处耶答。树下释迦既报身也菩提树下即报土也。同法花灵山故举佛取土也。义苑云。土既随教殊胜故。身亦称土。希寄即化为报教义（云云）寻云。此约顿教说者。当章前后皆始终顿别列。当段何始终同顿列耶答。约三身之次第如此列也难云。一义云。若约摄化境四句次第。则小始界内。终教界外。同教亦界内亦界外。顿教非界内非界外也。何云三身次第耶答。折云。所以约教不次者。由上置约化显报故。以同教连终教辨。今以即化显法义别。故疏于此以说也意云。约佛三身之次第。小乘教唯化身。始终同三教共是报身。顿教唯法身故（为言）但于难势者。自元二义也。且伴一义也寻云。五教不次第列例有之耶答。上回心章小终始顿等列。可准之也。
    一。二世界海有三类今此三类为处所各别。为当于同处感见不同欤答。此三重付机见分粗细也难云。既云三类。何同处耶。况当段释第二类云。于三界外有十重等。玄记第二云三千界外别有十世界。岂非处所各别耶答。花藏世界是染净镕融之土。具足主伴通因陀罗等。何云处所各别耶。更不可云染净隔境上下分处也。但于当段释者。非如娑婆杂秽故云三界外。非谓三界外实有定别处也。
    寻云。如此三位于一类世界等。约粗细不同论三位云事。当段有起尽欤答。今章释云。仍此三位本末○约粗细有此三故解释诚明也犹寻云。以三生得入之机类。如次可配当三位世界海欤答。诸余杂类世界感见类。是付见闻机论之。十重世界感见。付解行机论之。第一莲花藏庄严世界。付三生果海得入机见论之可心得欤寻云。今世界海三重。约粗细不同论之心得者。抑上国土海离此三位别立不可说土欤答。只上世界海中三位。若证智相应皆是果海不可说土故。是云国土海也。若此证相应土机教相应。于此相应处论世界海三位也。纂释委悉也。可见之。
    一。于三千界外（文）今此十重世界海者。于三千界外建立之欤。于三千界内建立之欤答。实不可离三界内也难云。当段云。于三千界外有十重世界海（文）何云界内耶答。今此三位于一类世界上。约粗细不同论三位云事解释分明故。实不可离界同也。但于当段释者。以离业系义故云三界外也。无相违。
    疑云。晋经五十七云。如此娑婆世界。知十方世界世界性世界海○须弥世界中事亦复如是（文）既云娑婆界外十方世界有此十世界故。今章云三千界外也。云经文云解释。三千界外云事分明也答。孔目章发悟记第六云。今此第二世界相者。纯是解行已上菩萨所游所住。既离系缚无有雍塞故。云三千大千世界也。然有二外。谓事外·法外也。世界广转出界内量。离系净洁无染相故准此可知（纂释义界外云趣也。可见之）。

八日

    一。世界性二世界海等今此十世界者。各别世界欤。为当一世界中所上事物欤答。晋唐两经意少别欤。且就晋经有一义。云是各别世界也难云。探玄记第二十释云。初知此娑婆世界中境。二知十方世界中境等既云知此娑婆世界中境。其境者。众生善恶佛因果等也。第二云知十方世界中境。其十世界岂非世界中所有之境事耶。何是谓各别世界耶答。至相·香象两师意。必定存各别世界也。其故者。今章孔目章中第一·探玄记第三。并既就世界海出三类中。第二于三千界外有十世界。为解行生人所居。又行位章释普庄严童子等行相云。其身在于世界性等以上处既云等以上处。岂非举一处等取余九处耶。若许有十处者。各别世界也云事何疑之耶。但于玄记二知十方世界中境等释者。娑婆是现今所居之世界故。其中境事者。尤可指众生善恶等为化导之境也。十方是业用所及之方域部落。故只总明十方各有十世界之旨。是名为境事。准此上云娑婆世界中境者。是所缘境也。下云十方世界中境者。正是分齐境也。以十方各有十世界为分齐境故。兼亦可有所缘为境之义。以瞿夷所知之境故。委细之问答纂释可见之。
    一。此等当是万子已上今此十重世界者。唯局第十地菩萨之净土欤。广通解行之诸位欤答。可通诸位欤难云。玄第三云。问。涅槃中一切轮王皆定千子不增不减。何故此中乃不同耶答。彼是王四天下之轮王约三乘说。此是王世界性之轮王故。宽大深网于彼如白净宝网等。以恒沙金轮王福所感。此约一乘说不同也准小相品疏抄等。白净宝网是第十地花报也。然此万子轮王释彼一恒沙金轮王福所感。岂通前九地耶答。世界性等十重世界。解行生人所依处故。不可局第十地菩萨之净土也依之回心章云。即是解行身遍于五位法（文）但于难者。正第十地兼通前九地义不遮故。非相违。
    一。此上三位并是卢舍那今此三位俱卢舍那摄化处欤答。尔也难云。同是舍那摄化处者。何烦分三位耶答。玄第三亦有此三类。但杂类世界为第一类。十重世界为第二类。莲花藏界为第三类。如是列释竟。次释能居人云。一乘三中多分论时。初见闻位。次解行位。后果位通即可知。三处佛身同是十佛也但于御难者。且约三生分三位心得置时。无相违。
    寻云。三位同舍那摄化处云委意如何答。如彼三乘教者。地前菩萨在秽土所见之佛是化身也。地上菩萨居净土所见之佛是报身也。又于地上随地位增。有十重舍那不同。然圆教意虽见闻解行等约报明位有三生别。而圆信圆解俱同佛境。以穷尽毗卢法界故。三处佛身同是十佛也。

九日
第十佛身开合

    一。或唯真境为法身（文）佛地论意局理法身欤答。尔也难云。佛地论意以大圆镜智摄自性法身尤可通智法身。何局理法身云耶。折云。如佛地论者。经云。当知有五种法。摄大觉地。何等为五。所谓清净法界·大圆镜智·平等性智·妙观察智·成所作智。论释云。谓摄大觉地。大觉是佛具三种身。一者自性。二者受用。三者变化。谓大觉所依以摄所行境界故○言摄身者。第七论云。又前五法摄三身者。有义前二摄自性身。中间二种摄受用身。成所作智摄变化身。经说真如为法身故○论次云。有义论一摄自性身。四智自性相应共有。及为地上菩萨等所现一分细相化用摄受用身。名为地前菩萨等所现。一分粗相摄变化身。释曰。前义智与自性相应。以同转八识时得故。此义四智皆与自性相应。通四智粗细二分以摄受用变化。正当今章。吾祖判云。清净法界摄法身。四智摄余身也。而论说四智自性相应者。即理智冥合不即不离。由不即故有为无为别也。由不离故相应共有也。而论中前义以镜智摄自受用。平等性智摄他受用。妙观察智通报化。亦有四智摄余身义也。并属始教也答。当段云。唯真境为法身今章就唯真如法身之义释也。全于难者。自元佛智论有二说。当段释清净法界摄法身。四智摄余身云。第二义伴故。非相违。
    一。或唯妙智为法身妙智者。修生智欤。本觉智欤答。修生智也难云。当段云。以本觉智故（文）然兼存约修生智之旨故。云修智同本故（文）尔者双通二智欤。何云修生智耶答。下引为证摄论具文云。由断所断获得无垢无挂智等（文）断除垢染障碍所获之智故名无垢无碍智（为言）岂非修生智耶。但于今章文者。展转释成妙智为法身之义也。非相违。
    寻云。展转释成之形如何答。有难云。修生智同有为。何云无为法身耶。故释云。以此修生智即是本觉智故。复有难云。修智是始有。本觉是本有。始本既别。何云即是本觉耶。故释云。修智同本故。意显始觉还同本觉。始本不殊即是法身也。
    问。此义尚不尔。起信疏释论云所言觉义者。谓心体离念乃至依此法身说名本觉之文中。引此摄论·金光明以证本觉之义。既引为证之论文。指本觉智名无垢无碍智。尔者今妙智为法身之妙智。岂亦非本觉智耶答。彼起信疏云。在缠出障性恒无二故。云法界一相也。欲明觉义。出缠相显故。云即是如来平等法身。既法身之觉理非新成故。云依此法身为本觉。无性摄论云。无挂碍智名为法身。金光明经名圆镜智为法身等。皆此义也此疏意亦为证出缠相显等义故引之。细思可知问。若是修生智者。四智中何智耶。为当通四智欤答。诸记异释。若依义苑。云此教所谈即寂而照。即照而寂故。以本觉智故照也。修智同本故寂也。寂照无碍故以智为法身（已上）通一切修智欤。若依复古。云以妙智合本觉理故。妙观察智即修生智也。大圆镜智即本觉智也。今以修生同本觉故亦摄法身。引摄论为据（已上）准此。今云妙智者。别指妙观察智也。以断惑证理偏是此智德用故云尔欤。起信疏释生灭门。初云。此识有二义之文中云。本觉本不觉在本识中。余二在生起识中等然转本识得圆镜智。故云大圆镜智。即本觉智欤。
    一。金光明经中四智摄三身以镜智摄法身故金光明经四智摄三身义说欤答。尔也难云。金光明经以四智为能摄摄三身文全未见。何引为证耶答。当段但于难者。一义云。了简彼经云。彼经云。一者法身法身。二者应身。三者化身。说毕还第一法身释时。云唯有如如及如如智名为法身。知以智为法身义无遮之。若以智为法身可圆镜智故。镜智摄法身义分明也余三智摄余身事。其文虽不分明。义必摄余身道理必然也。其上诸经论中。余三智摄余二身文理显然也。故章主取意如此释也。一义云。有记云。彼经正文如何答。新经第二卷云。如是三身具足摄受阿耨多罗三藐三菩提今得此文意云四智摄三身也。

十日

    一。此二句如性起品说（文）今此二句者。如次配同别二教欤答。尔也难云。自宗意立六句。第五句是解境。第六句是行境。虽解行异而同就一教中可辨之。今此二句全同彼第五六句之两句。何分配二教耶答。义苑复古共云。初句是同教。以摄前诸教为此经方便故。义苑云。或具合前四句以具德者。谓总收诸说。或境或智。或双存或俱泯。就此门中融成性德。此犹约同教一乘说约同别二教释之也。但于难者。一教中开四句六句。则如所难。而今随教门之浅深分义味于浓淡。其前四句约三乘辨。后二句约一乘辨。就此中第五句。总收全诸教。故是同顿同实义也。第六句别明圆融义迥异前诸句。唯一相一性故。正当别教一乘也。未必全同彼解行之两句欤。非相违。
    一。次别约释迦身明者（文）就释迦身释五教不同欤答。尔也难云。如上既于一个法身论教浅深。今亦于一个报身。论有为无为等之不同。可论本有始有等义也。何约释迦身释耶答。当段但于难势者。于一释迦身或说报。或说化等。举此诸教之施设。彼报应二身义自所显也。非相违。此义纂释不审不审（云云）一义云。是则不必专三身。反破三身之局执也。广通三身十身故。上云俱绝前五者。意显不局境智亦通人法教义等故。如释一大法身具十佛故也。今释非法非报化等也无相违。此会通可然也。纂释可见之。
    一。生身化身此约小乘说（文）小乘教可立法报应三身欤答。可立三身也难云。当段云。生身化身（云云）何立三身云耶答。当章前时分义立法身生生。今立生身化身。前后合论自成三身。以生身是报身故专可立三身也。何况行愿记第二云。一小乘教有三。谓佛法僧。一佛宝自有三。初法身即五分（戒·定·慧·解脱·解脱知见）二报身（即丈六身）三化身（谓随类化身已上）但于难势者。小乘教佛身开合不一准。是毗昙成实之诤论也。
    犹难云。孔目章第四云。若小乘人但立二佛。一生身佛。二化身佛要问答上云。问。诸教立佛相貌如何。答。依小乘教。以人相为佛。一切智等即属于法故知。小乘教意非不立法身。但属法宝摄。不立为佛身。故云不立法身。争云立三身耶答寻云。小乘部计不同也。今章依何宗耶答。时分义中既云依婆娑等。三宝章云。若小乘中毗昙等宗有二佛。一生身。谓父母生相好之形○二法身。以五分功德为法身。此中唯取无漏功德等故彼依毗昙宗欤寻云。小乘教意许智法身欤答。不许也疑云。五分慧·解脱知见俱是智也。何不立智法身耶答。义圣律师私记云。言法身者。戒定慧等五分法身也。不通理法智法身也。言生身者。可通应·化身也（文）此云应身是报身也。化身如文。故知。虽云二身即成三身。今此开合依成实宗欤。

十一日

    一。受用身内分自他二身故（文）佛地论所说之四身义唯局始教欤答。可局始教也难云。终教意分自他受用。何可局始教耶。是以见列祖处处解释。于终教中亦开出二身义（见）答。非谓终教意总不明自受用身。探彼论意。殊不可通终教等故。钞二上先出金光明经化身非应等之四身。次举佛地论今三身意。总结云。故虽有四义。理全异（文）但于难者。会解第四云。以金光明合法报。即是真身实教义也。佛地开四。理智分相。不得相即。始教义也。所以全乖异也（文）先德之指南之趣。理智即不即。二教相替（见）非相违。
    一。或立十佛以显无尽如离世间品说十佛指离世间品所说欤答。尔也难云。圆经中处处说十身。有何所由指离世间品云耶答。当段但于难势者。第八地通行境解境。当段佛身开合者。专就行境佛身论之。故先指离世间品也。既云以显无尽实可通二种十佛也。无相违。

解境行境之十身事

    一。经说佛身种类有二。一融三世间十身。二如来身上十身。言融三世间十身者。一众生身。二国土身。三业报身。四声闻身。五缘觉身。六菩萨身。七如来身。八智身九法身十虚空身也。言如来身上十身者。一菩提身。二愿身。三化身。四力持身。五相好庄严身。六威势身。七意生身。八福德身。九法身。十智身也。二释名者。融三世间十身名者。由善恶业流转六道。感种种报。受众多生。升流不息故名众生。体义·依义·聚义名身。国土身者。是依报处。众生人等是能依体。彼之所居·所依处故名为依报。封疆名国。所依名土。言业报者。业是思数造作为义。成善恶事为当果因。报谓酬感。由因所感苦乐名报。今此身者。唯取业相不取报相。其报相者。众生之身是业所感苦谛果报。此众生身是报体故。国土亦是所感依报。系属正报所摄收故。今业身者。众生所作善恶诸业。取此为身。闻声悟道。名为声闻。无师独悟名为独觉。修十二支由此得道。飞花落叶观此悟道。故名缘觉。具云菩提萨埵。略云菩提。菩提是所求佛果。萨埵是所度众生。所求所度故云菩萨。又求菩提之众生约所能求故。又勇猛精进求菩提故。乘如实道成正觉故名如来。决断明白名此为智。诸法体性轨则任持故云法身。无物无碍名为虚空。言如来身上十身名者。受职灌顶成等正觉仪轨极上名菩提身。乐欲望求决誓名愿。无而忽有名为化身。勇健任持名为力持。形色殊胜细妙庄饰奇丽精美名相好庄严身。神德炽盛在众孤标无物比类。名为威势。随意自在示生。化物自在无壅。名意生身。前五波罗蜜所成果相功德无比名为福德。法体轨持名为法身。决断明白名为智身。是名二种十身名字三出体者。总言之。二种十身觉了明朗。离暗惑。智相应焉。二十身上智为体。本智缘性。后智知相。二种十身各各言之。各有体性。依报非情色法显现为国土体。五蕴四蕴为众生体。如是出体恐繁略之○融三世间者。融会此三总为佛身。国土世间·众生世间·智正觉世间名三世间。国土世间亦名器世间。国土身·虚空身是名器世间。六道众生声闻缘觉菩萨并名众生世间。如来身·智身·法身并名智正觉世间。三乘圣者若对智正觉名众生身。并所被机故。若望众生名智正觉。三乘圣者随分觉故。十地论主以此融三世间十身束为三分。一染分。众生身国土身故。二净分。如来身等故。三非二分。虚空身故。且约当相作此分判。据实言之。国土通净。诸诸净土净分摄故。三乘通染。有智障故。有残障等故。众生等十身名为解境。观解照见所缘境故。如来身上十身名为行境。修行所得所缘境故。此二种十身出第八地三世间自在经文。彼文众生等十身各说十身。而文有同数有成。据实皆十。是故十身通成百身。今行境者。即是如来身上十身。是名十佛。离世间品等列十佛名。皆此如来身上十佛相貌。清凉贞元花严疏检一经文。五处文中具列十身。皆是成正觉等十。如彼疏第一明（云云）已上花严五教贤圣章五十部在之。

春季谈义五教章下卷当年结愿毕
宽永拾四年（丁丑）三月十一日
法印权大僧都实英（岁八十五戒七十六）
