No. 2245 不空罥索毗卢遮那佛大灌顶光明真言句义释



    窃案释家意。如来密语有二意趣。可释义不可释义也。初者应机缘故。于无量甚深义理中略出一分。令人生惠解。后者是如来密语故。非思议境界。唯生仰信可持念之。今就初门出多含一义。聊劝持者信心。愿挑佛惠之光明破无明长夜。于时贞应元年四月十九日。持念沙门高辨集。
    真言曰。
    唵阿谟伽吠嚧左曩摩贺母捺罗摩抳钵纳^8□入缚罗钵罗袜多野吽。
    释罗者一切真言本母也。四字合成。三身具足义等如常说。（阿谟伽）（吠嚧左曩）（摩贺）（母捺罗）者。不空毗卢遮那大印也。是即毗卢遮那如来之不空大印也。即云（摩抳）（钵^8□纳）（入□□）者。（摩抳）者是摩尼珠。即一切如来福德聚门。即下大智大悲所生功德也。（钵纳^8□）者是莲花。即一切如来法身。又是大悲也。者是光明。即一切如来大智惠也。上三种是不空大印体也。又（阿谟伽）（吠卢左曩）者。是法界体性智。毗卢遮那如来以法界体性智为不空德。（摩贺）（母捺罗）者大圆镜智也。能以法界智为所依。印现三十七尊等尘数海会也。次言（摩抳）者是平等性智也。如摩尼珠明净无垢。此智能净俱生我法二执差别垢。证平等性理。是故宝生尊从此智生。次言（钵纳摩）者是莲花妙观察智也。此智深观察诸法自相共相。断诸疑惑开敷心花也。是故五部中以此智寄莲花部也。次言（入□罗）者光明。即成所作智也。大智圆满现无量神通。前四智是体神通是用。以用喻光明也。或神通中光明是其一欤。先举之摄一切神通也。次言（钵罗袜多）者易也转也。谓前诸功德依此真言功力易成就也。又转上功德即充满我身。转灭罪障转得福德也。（摩抳）句除贫业得大富饶。内除悭贪罪成无贪善根。（钵纳^8□）句成敬爱受众人之爱敬。内除嗔恚成慈悲。（入□罗）句具大势力降伏怨敌。内除愚痴得大智惠也。如此除灭世出世障碍。是即转也。成满无量大愿是即易义也。次言者第四转即为声也。谓为此毗卢遮那如来大智大悲不空大印所印故。于此三不善根淤泥中即印现如来无量功德。是故众生才闻名字即得如来加持。乃至咒章木土砂即印现佛德也。广如别说。次者此真言种子也。理趣释名大乐金刚不空三摩耶本誓心真言。即依今真言大意毗卢遮那如来不空大印心真言也。大印者即本誓也。二名相顺也。即理趣释云。字者因义也。因义者谓菩提心为因。即一切如来菩提心。亦是一切如来不共真如妙体。恒沙功德皆从此生。此一字具四字义。且字以为本体。字从字生。由字一切法本不生故。一切法因不可得。其字中有污声。声者一切法损减不可得。其字顶上有圆点半月。即谓^8□。^8□字者一切法我义不可得。我有二种。所谓人我法我。此二种皆是妄情所执。名为增益边。若离损减增益即契中道（已上）今依此真言大意解以（钵纳^8□）大悲（入□罗）大智为因。生毗卢遮那如来不空大印（摩抳）无尽福德聚故云因义也。然入字门此三法皆本不生。谓妄情中依我执受如幻报。此我报居中有十方立。自他彼此差别生增益损减谤。云我有此物彼不有此物。此皆谤法性也。谓四大五蕴中本无主宰。十方为谁立。本性虚空体自明白。内照十方性名大智。外滞众生相名大悲。是故若谓此悲智有自体有方所我知法性愍众生者。万法天然。众生是实众生。贤圣是实贤圣。非修得非业报。然者诸佛非能化。众生非所化。无教化理也。是故诸法离增益有离损减无。虽有无相违离非二戏论。是故本不生之言空增益有离余三谤也。离此四谤四义皆立。是故字因义者。谓心性离此四谤。即一切如来菩提心。又是不共真如妙体也。是故有自性清净心（有义立也）此心性本自不生（无义立也）性相互立（亦有亦无义立也）相望非有无（非有非无义立也）是故有诸佛有众生能化所化断惑证理道本不生。故皆立也。是为字因义。又依一本仪轨说云（吽发^7□）（婆□贺）如次调伏息灾成就句也。谓调伏诸恶成就诸善息灭三杂染灾过也。已上离释也。不空罥索经中有离合两释证文先离释证文者经文处处多云。大如意宝大灌顶秘密曼拏罗印等（云云）即真言中（摩抳）句也。又说持者七大善梦中处处云。一切如来大莲华种族（云云）即真言中句也。又经文处处云。大莲花种族（句也）大金刚种族（大金刚者惠也。即真言中云。者是光明。光明者是智慧也）大摩尼种族（句也）等（云云）次依合释义者。即真言中（摩抳。钵纳^8□）（入缚□）句三句合可云宝莲花光明也。其证据者不空罥索经第二十八清净莲花明王品第六十七云。观世音菩萨眉间白毫出甘露渧如火星流。其色明踰颇胝迦宝。清净鉴彻。从空坠下正住佛前。变成众宝千叶莲花。其花纯以琉璃为茎。有大光明超亿千日初出色光。盘薄高大如菩萨等（乃至）说真言已。莲花即自开敷。台中出现不空罥索心王清净莲花明王等（云云取意）又灌顶真言成就品第六十八说此光明真言已云。尔时十方一切刹土三世一切如来（余经以普贤等名未来如来）毗卢遮那如来说此真言灌明王顶（云云）又云。尔时十方一切刹土三世一切如来毗卢遮那如来一时说斯灌顶真言。而为清净莲花明王各以种种种族一切神通大如意宝大灌顶秘密曼拏罗印三昧耶灌顶。授一切种族大如意宝大灌顶秘密曼拏罗印三昧耶灌顶成就（云云）解曰。华严经中如来前莲花生。一切诸法胜音菩萨。从佛眉间出坐此莲花。宗家释此义。以莲花为所诠义。以菩萨为能诠教。探玄记第三释云。若依一乘者此菩萨即名见教体。人法无碍故显教圆故等（云云）今神变经文大同之。此亦准花严可知。谓观音前莲花是所诠义。明王是能诠教。是故名莲花明王。一切如来说此真言灌明王顶者。是受于心顶。即以法成人也。此依正俱光明真言体也。不空罥索毗卢遮那佛大灌顶光明真言之名义依此立也。此真言本尊手印等非辄可流布故。别记载之。
    光明真言句义释。

　　金刚佛子高辨抄出之
（此中真言文字不堪之人可书傍汉字也。依此梵汉双出云云）
嘉禄三年四月七日赐梅尾御本书写了
宽喜元年六月十七日于法鼓台与三川僧都等御披谈了
_
