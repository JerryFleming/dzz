大正藏 No. 1143 佛说慈氏菩萨誓愿陀罗尼经
　　宋 法贤译


　　1卷


　　佛说慈氏菩萨誓愿陀罗尼经

　　　　西天译经三藏朝散大夫试光禄卿明教大师臣法贤奉　诏译
　　尔时佛告慈氏菩萨言。汝当谛听有陀罗尼具大威神最上功德。能令众生解脱恶趣。转身当得受胜妙乐。时慈氏菩萨白言世尊愿为宣说。尔时世尊即说陀罗尼曰。
　　那谟(引)婆誐嚩帝(引一)舍(引)吉也(二合)母那曳(引二)怛他(引)誐多(引)野(三)阿啰曷(二合)帝(引)三藐讫三(二合)没驮(引)野(四)怛[寧*也]他(引五)阿[口*爾]帝(引六)阿[口*爾]当惹曳(引七)婆啰婆啰(八)味怛啰(二合)嚩路吉帝(引九)哥啰哥啰(十)摩贺三摩野悉帝(引十一)婆啰婆啰(十二)冒地曼拏微[口*爾](引十三)三摩(二合)啰三摩(二合)啰(十四)阿娑摩(二合引)刚三摩炀(十五)冒地冒地(十六)摩贺(引)冒地娑嚩(二合引)贺(引十七)
　　尔时慈氏菩萨。闻佛世尊说陀罗尼已。白言世尊。是陀罗尼有大利益。能令众生解脱恶趣。时慈氏菩萨复发愿言。若有众生于未来世末法之时。能读诵受持者。设以宿业堕阿鼻狱者。我成佛时当以佛力救拔出之。复与授于阿耨多罗三藐三菩提记。时慈氏菩萨说是语已。礼佛双足欢喜而退。

　　佛说慈氏菩萨誓愿陀罗尼经


