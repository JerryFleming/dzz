No. 2456 宝镜钞

　            　沙门宥快记
          　
　　　　　　



    真言密教。大日觉王所说。八祖相承秘法也。号无上最上佛乘。称诸宗超绝境界。诚灭极重之罪业。度难化之众生。顿证佛智独在此宗。因兹上古贤哲。入唐求法传受真言及八家（矣）东寺在五家。弘法大师。宗睿僧正。惠运僧都。圆行和尚。常晓和尚是也。他门有三传。传教大师。慈觉大师。智证大师是也。他宗未闻如此事。密藏殊胜以之可察。就中以弘法大师御相承为嫡流。其故者始从高祖法身大日如来。迄于大唐青龙寺惠果和尚。嫡嫡传来。更不能述之。惠果和尚付法虽多之。唐土义明供奉。日本弘法大师外无两部相承之人。自余弟子。才受一界无两部贯通之仪。非嫡弟委附之仁事明也。后入唐之诸师。皆对一界相承人传之。不可云惠果正嫡。传教大师。对善无畏三藏御弟子顺晓阇梨习学真言。是又非善无畏嫡弟。加之传教大师者。大唐受学不委悉故。于吾朝对弘法大师于神护寺（高雄）受灌顶。然间弘法大师与义明供奉。二人许受学两部。此中义明供奉虽受两部不云泻瓶。又无附法之人。只弘法大师一人惠果和尚正嫡也。御请来录云。和尚乍见含笑喜欢告曰。我先知汝来。相待久今日相见太好。报命欲竭无人付法（乃至）今则授法有在（文）既云无人付法。义明非泻瓶。又云授法有在。大师独委附仁也。大师御弟子入坛授法之人颇多。于中十大弟子其栋梁也。其中实惠真雅是上首也。此两传于今相承传来。但以真雅御传为本。真雅付法源仁（号南池院）源仁下有益信圣宝两僧正。益信广泽根本也。益信僧正宽平法皇宽空僧正宽朝僧正（广泽名字自此时始）。
    已上广泽流有九流。若加金玉方宝寿院者有十流。此外有成就院流（实瑜僧正下）。
    真乘院流等（又有严觉相承广泽流）。
    小野流（圣宝僧正醍醐寺本愿也。号尊师）圣宝僧正。
    观贤僧正（号般若寺僧正亲奉拜大师人也）淳祐内供（石山）。
    亢杲僧都。仁海僧正（小野名字从此时始有之。号雨僧正）。
    观贤付法。
    已上六流之外又有三流。合之总有九流。别立西大寺流有十流。离分之有数流也。
    问。真言教诸宗最顶成佛直路事诚尔也。但至末代者邪正混乱。若入邪路违成佛正道。如谓东为西。见解颠倒岂遂自身成佛之先途乎。尤欲蒙指南也。答。玉石难辨。鼠璞易迷邪正分别难辄知。但一说云。醍醐三宝院权僧正弟子（僧正舍弟）有仁宽阿阇梨（后莲念）云人。依有罪过子细被流伊豆国。于彼国为渡世具妻俗人肉食污秽人等。授真言为弟子。爰武藏国立川云所有阴阳师。对仁宽习真言。引入本所学阴阳法。邪正混乱。内外交杂。称立川流。构真言一流。是邪法滥觞。其具书等名字。粗载丰原寺誓愿房记二卷书。所要之人可寻见。其宗义者。以男女阴阳之道。为即身成佛之秘术。成佛得道之法无此外。作妄计也。如来兼说之为魔说。为无间业。愚人不知之。执甚深秘法。争可云正见真实之智乎。大佛顶首楞严经云。潜行贪欲。口中好言眼耳鼻舌皆为净土。男女二根即是菩提涅槃真处。彼无智者信是秽言。此名蛊毒魇胜恶鬼。年老成魔恼乱是人○迷惑不知堕无间业（文）岂无间业人名真言行者乎。大日经疏云。何有无间业人。而能自利利他。俱成妙果耶。是故行此法者。务求明师。一一咨受微旨晓了明白（文）彼立川流后流布越中国。觉明觉印师资二代参笼高野山。其时彼邪流印信书籍多流布。号教相大事口传多之。至于今从来愚人习之为至极之思。实非事相。非教相。只如裹石执玉。能能遇明师分别。可纠何流口传谁人所记。或又借小野广泽之明德之名书事有之欤（真伪可寻）又明澄贤誓等名字。血脉相承之中多有邪法。非是人之推度。丹生大明神之御诧宣也。习彼法人多无冥加。大略人法共当山断绝毕。少少相残欤。不知之。
    堀出法。飞行自在法。渡天大事。手足不二大事。三世常恒法。御人定何重大事。如此大事等多之。不能具载。以一察万。又关东方号御流三宝院。书籍口决多之。野泽余插理趣经切出师资并座等。不遑毛举。或又虽非立川流血脉。为名利借大师贞观寺胜觉已下知法之名。愚人所造书籍多之。高祖大师法醍醐三尊帐大事随心金刚法等。其部类数百卷有之。又圆满钞。阿字观三十重口决。心王心数灌顶。十八会灌顶。我友之六月钞等非一也。又经轨中。即身成佛经。菩提心经。文殊经。虚空藏经。法出经。真言出现本地偈。秘肝钞（秘肝有真伪可寻之）又付瑜只经理趣经菩提心论。邪见印信书籍多。号柿袋载二经（瑜只理趣）一论大事口决有之。成尊授范俊口传（云云）凡如实注其名字书籍。有谬舍之。有实者取之。无相违事也。借佛菩萨三藏之名号。注愚人之书事。兼妄语邪见。大有恐事也。问。有弘真僧正（文观房之事也）云人。其所记书籍多之。流布世间其真伪如何。答。彼相承流所记钞物。尤可知之。正流之人皆知之虽不许容。不知案内之人者信受之。或起高慢之心。或发邪见。其故者借佛菩萨祖师大师之名作书籍故。传之者习余人所不见之大事。我流我身之外者。不知大事秘事也（云云）纵虽真实之秘事。我强起胜他慢心者。非正见之人。况执瓦砾为金宝。起胜他之心。岂有冥加乎。然间彼门流。醍醐本所无之。又习之者多无冥加。大底有名无实也。又以凡智情识。恣谈法身内证。依之学之者起邪见。能能可知之。凡弘真僧正事。委可知之。是醍醐报恩院宪深僧正之末流也。所谓宪深僧正。实深僧正。觉雅法印。宪淳道顺。道顺下有隆誉僧正弘真僧正。隆誉道顺僧正付法也。于大和国南法华寺逝去。弘真非道顺泻瓶。疏弟子也。受法不委细。然而后醍醐天皇御谋叛之企御坐之时分。为御祈祷。弘真御信仰之间有威势。本虽为律僧成僧正。披见处处圣教。作书籍千余卷。重重大事。印信三十余通。付醍醐流造之。其中多借名事在之。无智者见之谓密宗最极。更非实说。又行吒□尼法。以咒术立效验。写集大师^8□笔文字作印信作口决。其类多之欤。依后醍醐天皇御权威。成东寺寺务行后七日法之时。京都诸门迹。恐权威闭口于时高野众徒。经奏闻弘真放东寺门徒。彼状云。金刚峰寺众徒等。诚惶诚恐谨言。请被特蒙天裁停止。东寺敕进圣文观法师。猥补长者。恣掌宗务状。右谨考旧贯。巨唐长安城之左卫有伽蓝。隋文帝敕愿。号之大兴善寺（矣）本朝平安城之东京有精舍。桓武圣主睿愿。名之教王护国寺焉。彼不空三藏翻经之梵阁也。忝授五智灌顶于三朝。此弘法大师传灯之道场也。亲致三密加持。于百王镇国安民之秘术者。诚虽一致。令法久住之胜计者。卓砾异朝者哉。是以弘仁十四年十二月二日官府云。东寺迁都之始。为镇护国家。柏原先朝所建也。我朝以此寺为最顶（云云）大师曰。东寺是密教相应胜地。马台镇护眼目。归而敬者。王化照明花夷太平。怠不崇者。朝有妖害国有灾乱（云云）料知。吾朝安危者。专依此等兴废者也。伏惟我君仁。均上官之宪政。德超太宗之鸿业。逆浪翻而四海清。潜乱拨而一天静。五几七道。悉夸周武一统之太平。百寮兆民。皆歌汉高三章之制法。然间元弘元年幸当寺。拜鹅王护国之尊容。建武又幸此砌。遂雁塔供养之敕愿。睿信超他寺。朝赏胜余宗。自门光花煽于此时也。爰有相似苾刍。其名云文观。本是西大寺末寺。播磨国北条寺之律僧也。兼学算道好卜筮。专习咒术立修验。贪欲心切。憍慢思甚。入洛阳伺朝庭。掠赐证道上人之职。遂为东寺大劝进之圣。茍以阴遁黑衣之身。谬烈纲维崇斑之席。外号智识圣人。内称醍醐座主偏被系名利之欲。曾无惭愧之心未改蝙蝠似鸟之质。忽成鹰鸠变眼之思。剩补一长者。恣掌正法务。末曾有之珍事。不可说之次第也。虽然惮皇宪道俗侧目。恐朝威贵贱闭口。彼野干对乔尸迦也。坐天衣而说法（焉）此文观之祭荼吉尼也。近龙颜而奏事（矣）纵虽好乐世间之小术。争令修习无上大法乎。为法轻忽也。为宗瑕瑾也。尤摈出宜停废。自元非大师之门徒。盖是小乘律师也。抑亦习咒术讹文。岂非边裔之殊俗哉。重捡旧记。弘仁皇帝给以东寺。不胜欢喜。成秘密道场。努力勿令他人杂住。非此狭心。护真谋也。虽圆妙法非五千分。虽广东寺非异类地。以何言之。去弘仁十四年正月十九日。以东寺永给预小僧。敕使藤原良房公卿也。敕书在别。即为真言密教庭既了。师师相传为道场者也。岂可非门徒者猥杂哉。为我弟子者。末世后世之内。成立僧纲者。非求上下□次。以最初成出可为东寺长者（云云）承和官府云。道是密教。莫令他宗僧杂住（云云）凡于东寺一阿阇梨耶。自实惠僧都迄益守僧正。九十余代之长者。皆是密家栋梁。自门宗匠也。从承和明时。暨建武圣朝。五百余岁之宗务。未杂劝进圣异门僧。嗟呼撰器用者。贤王之善政也。谁违先王之德行哉。制异类者。吾师之雅言也。争背大师遗诚乎。倩见文观形仪。颇非直也事。在律家破戒无惭也。入真言犯三昧耶。非正道非遁世。既是二途不摄之族也。好武勇好兵具。争升一阿阇梨位乎。不知天魔变而灭佛法欤。不审鬼神化恼僧众欤。为世为法可恐可慎。昔南天有凶婆。而破密花园。降彼修奥砂子平之法。今东寺有异类而黩宗务职。伏此依金刚峰寺之奏。口开灾祸入云。虽惮先言。以理纠非据。盖诫后昆。仍捧高祖之遣记。欲达未资之愁訢。望请天裁被早停止文观东寺之一长者。并当山座主职者。佛家繁荣。远添龙花树春色。王化照明。遥续星宿劫之晓光（矣）不^8□恳□之至。众徒等诚惶诚恐谨言。
    建武二年五月日金刚峰寺众徒等（上）。
    文观房弘真事。以之可察。如此书注之事。更非为谤彼人。只后学为令不入邪路也。弘真流书籍处处流布。多有大和国越中国。一一不能述之。近比（后西堂）周辅藏主持下镰仓边有之。彼弘真自笔圣教。于嵯峨边烧失（云云）立川流者是又处处遍满。本处武藏。次越中大和国多之。书籍不知其数。如是邪流。杂入正流之中多之。有其惮故。一一不书之。就明师可闻之。京都高野邪正杂乱事多之欤。或多不知之。皆习传。或虽粗知之。以情执称其门流其末弟传之。外道邪见人皆尔也。抑一生无程。正法难遇。徒费纸墨空经年月投财宝。致苦劳书之受之。现世无冥加。后生入无间事。叹中叹悲中悲也。能能安住正理。寻正见之人。传正流可修二利之行。为宿善纯熟人。呈破邪见正之旨而已。
    又大和国三轮宝箧上人（莲道房）书籍等邪见法门多之。一滴钞等立川法门也。此类钞物口决。通可思伪书。总彼门流中有邪义。何流哉可寻之。首楞严经云。则有空魔入其心腑。乃谤持戒名为小乘。菩萨悟空有何持犯。其人常于信心之坛越饮酒啖肉。广行淫秽。因魔力故。摄其前人不生疑谤。鬼心久入。或食屎尿与酒肉等。一种俱空。破佛律仪。误入罪失于正受。当从伦坠（文）又云。若不断淫修禅定者。如蒸沙石欲其成饭。经百千劫只名热沙。何以故。此非饭本沙石成故。汝以淫身求佛妙果。纵得妙悟皆是淫根。根本成淫。轮转三途。必不能出。如来涅槃。何路修证。必使淫机身心俱断。断性亦无于佛菩提。斯可希冀。如我此说名为佛说。不如此说。即破旬说。又云。尔时天魔获得其便。飞精附人口说经法。其人先不知魔着。亦言自得无上涅槃来。彼求无。善男子处敷坐说法身。有威神摧伏求者。令其座下虽未闻法自然心伏。是诸人等。将佛涅槃菩提法身。即是现前我肉身上。父父子子递代相生。即是法身常住不绝。都指现在即为佛国。无别净居及金色相。其人信受忘失先心身。命归依得未曾有。是等愚迷惑为菩提。推究其心。破佛律仪潜行贪欲。口中好言眼耳鼻舌皆为净王。男女二根即是菩提涅槃真处。彼无知者。信此秽言。是名蛊毒魇胜恶鬼。年老成魔恼乱是人。厌足心生去彼人体。弟子与师俱陷王难。汝当先觉不入轮回。迷惑不知堕无间狱（文）问。烦恼即菩提义。大乘之妙旨也。爰以无行经云。淫欲即是道。恚痴亦复然。如是三事中。有无量佛道（文）天台宗释云。鸯掘摩罗弥杀弥慈。只陀未利唯酒唯戒。和修密多淫而梵行。提婆达多邪见即正（文取意）华严真该妄未妄彻真源（文）或释遇三毒而三德圆（云云）真言释若能明察密号名字深开庄严秘藏则地狱天堂。佛性阐提烦恼菩提生死涅槃○皆是自心佛之名字焉舍焉取（文）尔者何以烦恼即菩提之义可云邪见之类乎。
    答。依谛理谈烦恼即菩提。大乘实教之宗义也。不知实义。只认妄情以烦恼执菩提沉沦三途。是云邪见也。所谓天台依三谛即是阴入皆如之道理。云烦恼即菩提。乃至真言依大大无碍阿字本不生之道理。三道流转运诸法本源谈也。又至心明道之位。达密号名字。开焉舍焉取之悟。何只不知其因由任妄情云烦恼即菩提乎。只父母是理智。所生子理智不二之佛云。有名字无实义。若三毒即佛。一切迷倒即佛。不假方便自然之佛也。显密教起有何诠乎。
    问。知烦恼即菩提是即知其所由也。不知烦恼即菩提。起烦恼造业感果。则是凡夫也。何可云无凡圣起尽无设教诠乎。
    答。虽耳闻烦恼即菩提。口说烦恼即菩提。心不知其旨。认元凡情执菩提。弥行烦恼者。可增长轮回。争可证得如来一切智智乎。欲遂即身成佛之先途者。依三摩地教观心月轮。思惟^h□字^5□字^b□字等。可期才见常见卷舒自在之一切智智。颠倒正理不可入邪路。大日经疏云。三者以此吉祥草表惠性也。此草两边多有利刺。若坐卧执持无方便者。反为所伤。若顺手将护之。则不能为害。一切诸法亦如是。若顺谛理观之。一切尘劳皆有性净之用。若失方便。则能损坏智身故。以为法门表像也（文）

法印权大僧都宥快记之
于时明应八（巳未）年卯月二十六日
明历二年（丙申）五月吉辰
_
