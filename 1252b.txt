大正藏 No. 1252B 佛说大吉祥天女十二名号经
　　唐 不空译


　　1卷


　　　　佛说大吉祥天女十二名号经

　　　　唐三藏沙门大广智不空译
　　如是我闻。一时薄伽梵。住极乐世界。与无量大菩萨众。前后围绕而为说法。尔时观自在菩萨摩诃萨。大吉祥天女菩萨摩诃萨等。皆从座起诣世尊所。头面礼足各坐一面。尔时世尊为欲利益薄福贫穷诸有情故。告观自在菩萨言。善男子若有苾刍苾刍尼近事男近事女诸有情类。知此大吉祥天女十二名号。能受持读诵修习供养为他宣说。能除一切贫穷业障。获大富贵丰饶财宝。尔时会中天龙八部。异口同音咸作是言。如世尊说真实不虚。我等愿闻十二名号。惟愿世尊大悲演说。佛言汝当善听今为汝说所谓吉庆　吉祥莲华严饰　具财　白色　大名称　莲华眼大光曜　施食者　施饮者　宝光　大吉祥　是为十二名号。汝当受持。我今复说大吉祥陀罗尼曰。
　　怛你也(二合)他(去声引一)室哩(二合)抳室哩(二合)抳(二)萨嚩迦(引)哩野(二合)娑(去声引)驮[寧*頁](三)悉[寧*頁]悉[寧*頁](四)[寧*頁][寧*頁][寧*頁][寧*頁](五)阿(上声)洛乞史茗(三合)曩(引)舍野娑嚩(二合引)贺(引六)
　　尔时世尊说是陀罗尼已。告观自在菩萨言。此大吉祥陀罗尼及十二名号。能除贫穷一切不祥。所有愿求皆得圆满。若能昼夜三时读诵此经每时三遍。或常受持不间。作饶益心随力虔诚供养大吉祥天女菩萨。速获一切财宝丰饶吉祥安乐。时观自在菩萨摩诃萨。及诸大众天龙八部。从佛闻说十二名号及陀罗尼。叹末曾有。皆大欢喜信受奉行。

　　　　佛说大吉祥天女十二名号经
&SD-A557;&SD-A7EF;&SD-A564;&SD-AB60;&SD-A54D;&SD-D957;&SD-A67A;&SD-B7A3;&SD-A441;&SD-B769;&SD-A67B;&SD-A57B;&SD-A5AB;&SD-A67C;&SD-A5AB;&SD-D957;&SD-A5AB;&SD-A5AB;&SD-A5AB;&SD-A5AB;&SD-CFC5;&SD-A64A;&SD-B2EA;&SD-A5AA;&SD-A662;&SD-A5F1;&SD-B065;&SD-A6A9;

