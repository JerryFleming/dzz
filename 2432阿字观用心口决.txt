No. 2432 阿字观用心口决

　　  　          　　桧尾记
      　  　　
　　　　　　　



    先欲观此字者。天井四方强不迫处。不暗不明坐。暗妄念起。明心散乱。夜灯风挑。火向后座蒲团敷。结跏趺坐或半跏坐。法界定印结。眼不开不闭。开散动闭眠沈。唯细见不瞬。而两方瞳可守鼻柱。舌付齶息自静也。腰不反不伏。直坐助脉道。血脉道差病起。又心狂乱。如此用心。先金刚合掌。五大愿唱后胎五字明百遍诵。其后观。先能诠字观。次所诠理思。能诠字者。自身胸中有月轮。如秋夜月晴。其中有^h□字。^h□字月轮种子。月轮^h□字光。月轮与阿字全一也。胸中观之。自身成阿字。阿字即自心也。如是心境不二。而缘虑亡绝。月轮自性清净故。能离贪欲垢。月轮清凉故。去嗔恚热。月轮光明故。照愚痴闇。如此三毒自然清净离散。湛然自苦事无之。入此观者。得安乐离世间苦恼。是名解脱。何况观达。于生死可自在。是为即身成佛。始一肘量月轮分齐观。后渐渐舒遍三千世界乃至法界宫。次所诠理者。此阿字有空有不生三义。空者森罗万法皆无自性。是全空也。然依因缘假谛现。万法历然有之。譬如意珠湛七珍万宝。而如随缘降宝。破玉见中一物无之。虽然随缘生宝非无是以知。空有全一体也。是云常住。常住则不生不灭也。是名阿字大空当体极理。然我等胸中此字观。自然具足此三义。具此三义者。即大日法身也。入此观门行者。虽初心生死轮回永绝。行住坐卧无离皆是阿字观也。易行易修。而速疾顿悟也。若既坐达。必非半跏法界定印。行住坐卧。悉阿字事思。我等声生起事。开口最初。胸中从阿生而当喉齶舌齿唇。出此五处。金界五部诸佛说法声。喉舌唇云时。胎藏三部也。如此知。徒事无之。恶口两舌妄语绮语。皆经五处三内出音。即大日如来海印三昧王真言也。此理不知。皆成恶业堕恶趣受诸苦。知与不知差别也。莲华三昧经云。胸中两部曼荼罗坐烈。各下转神变。其中西方无量寿如来。守说法谈义德。常恒说法。其音自我口出。成声尘解脱利益也。然凡夫不知之我语思。被封我物执情。恒沙万德无量密号。名字功德法门气声。只徒成恶趣业因事诚可悲。是则自然道理陀罗尼性海果分法门本不生极理也。如海摄百川。一切善根收此一字故。云海印三昧真言也。依之一度观此字。八万佛教同时胜读诵功德。
    广略秘观御口云。真言观门虽多途。取要不过广略二观。先略观者。大日经第一云。秘密主云何菩提。谓如实知自心。此文对大日。金刚萨埵问。大日知自心答给也。疏七云。若见本不生际者。即是如实知自心。如实知自心。即是一切智智。故经所说如实知自心者。见本不生际也。见本不生际。为一切智智。一切智智者。即大日也。故真言教即身成佛者。见本不生也。本不生际者。一切诸法从本以来。不生不灭本有常住也。烦恼本不生烦恼。菩提本不生菩提也。如此知名一切智智。然我等生灭去来。当眼易知。不生不灭所不知也。如此诸法本来不生不灭义。显教盛谈之故。此不生不灭名言。不密教不共谈。然今密教规模者。所不及凡夫见闻觉知。不生不灭体。真显种子三摩耶形令见知之令修之。是显教都所不知也。所言本不生体者。种子阿字三摩耶形八叶莲华。此八叶莲华者。大日经所说^h□^b□心也。^h□^b□心者。即是众生八分肉团也。同疏五云。内心妙白莲者。此是众生本心妙法芬陀利华秘密□帜。华台八叶圆满均等。如正开敷之形。此莲华台。是实相自然智慧。莲华叶者。是大悲方便也。正以此藏为大悲胎藏曼荼罗之体。其余三重。是从此自证功德流出诸善知识入法界门耳。此曼茶罗极少之量。齐十六指。大则无限也。今此文内心妙白莲者。此是众生本心妙法芬陀利华之^h□^b□心也。此心莲可观也。其观想样。心中可观有八叶莲华。莲华形世间如莲华形。唯此莲华计可观也。八叶莲华者。^h□^b□心是也。^h□^b□心住此莲华。此二心暂时不离故。莲华上可观月轮。月轮者^h□^b□心也。^h□^b□心形。实如月轮形也。月轮形圆形事。如水精珠等。又莲华种子阿字也。故月轮中可观阿字。阿字形如常书形。回四方可有也。常书是一方计也。上下无其形。一切梵字形四方事。以阿字可准知之。今此阿字莲华月轮之中。若莲华计观。若莲华月轮观。若莲华阿字可观。可住行者意也。月轮势一肘也。不可减此量。又付此略观有二样。一先一肘观八叶莲华。如此彼此相对。历然观之。其后前一肘所观莲华。可召入自身中。是如常入我我入观也。一先前一肘观莲华。观念无退转。经年月勤修之所观莲华等。闭目见程。观后自身可召入之。问。此阿字莲华者。本不生际实体显事也。作此观时。此种子三形义理观之乎。口云。观法时别不思惟义理。唯其形色。如法历然观之计也。又云。此阿字世间多书置之故。人轻之常事样思。是大僻按也。此阿字即净菩提心实体。即身成佛肝心者也。以上略观毕。
    次广观者。义释云。若行者见一切从缘起法。皆是毗卢遮那法界身。尔时十方通同为一佛国。是名究竟净菩提心（文０今此释意。对一切缘起诸法。皆照毗卢遮那法身。其故一切诸法不出色心二法。色心二法。即是六大也。六大即是毗卢遮那法界身也。尔时十方通同为一佛国者。既押一切缘起诸法。直照毗卢遮那法身故。十方净土六道秽所无有差别。同一法界宫也。静时住略观。散乱时可住广观。
    此二观门是极秘也。行住坐卧无懈。精进修行。速可开显净菩提心者也。已上秘观也。

阿字观用心口决

