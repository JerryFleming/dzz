No.2228
金刚峰楼阁一切瑜伽只经修行法第一

　　          真如金刚述
    　　  

    此瑜伽中有十二品。有十四法。是金刚界苏悉地法。譬如胎藏苏悉地经十八曼荼罗法。彼教自有三部法王。佛部普贤即大日尊。莲华部观世音即阿弥陀。金刚部金刚手即释迦文（出大日经义释）亦有三部苏悉地法王。经云。若持余部真言不成就者当加此经根本真言持诵。决定成就。一字佛顶瑜伽说。若持余尊真言不成就者当加此真言持诵。必得成就。佛部轮王佛顶。莲华部不空罥索（彼经有悉地王真言）金刚部出现智（胎藏瑜伽云。出现智是苏悉地羯啰菩萨）。
    有三部母为扇底迦法。佛部佛母佛眼。观音母半拏罗□悉你。金刚部母忙莽鸡。
    有三部明王为补瑟征迦法。佛部最胜佛顶轮王。莲花部诃耶讫哩婆。金刚部苏皤你。
    有三部忿怒为阿毗遮噜迦法。佛部阿钵罗尔亸。莲花部施婆□诃。金刚部金刚军荼利。（出九出经）
    有三部主。佛部轮王佛顶。莲花部马头。金刚部降三世。
    有三部明妃。佛部无能胜。莲花部多罗。金刚部金刚钩。
    有三部忿怒使者（经云三部辨事）佛部不动尊。莲华部莲华军荼利。金刚部甘露军荼利（此九出供养法）有三部尊主。佛部佛顶尊。莲花部莲花尊。金刚部金刚尊。
    有三部真言主。佛部随乐本尊。莲花部随乐本尊。金刚部随乐本尊。（此二出经）
    有三部三昧耶尊。佛部三昧耶。莲华部三昧耶。金刚部三昧耶。（此一出经）
    有三部种族。佛部眷属。莲花部眷属。金刚部眷属。
    有三部曼荼罗。亦有三部都会曼荼罗。佛部曼荼罗。莲花部曼荼罗。金刚部曼荼罗。
    有三部成就曼荼罗印。佛部法轮印。莲花部莲花印。金刚部金刚印。
    有三部真言为三种悉地。三种悉地各有三种悉地合有九种悉地。佛部扇底迦真言。莲花部补瑟征迦真言。金刚部阿毗遮噜迦真言。
    统其大梗三部各别作三成就。佛部作息灾法。莲花部作增益法。金刚部作降伏法。若都会坛总作三法。（云云）
    若本教大日经供养法有四种法。寂灾增益摄召降伏（云云）苏摩呼经及以四成就法亦同此四（云云）。
    今此瑜伽有十六法。各有五部通成就法。各有四种五种六种所成就法。若染爱王心品说四种法如云。

    若息灾增益  敬爱与降伏
    随其所爱者  彼即当获得

    若爱染王品说五种法。如云扇底迦。布瑟置迦。缚始迦罗拏（摄召）迦多耶（敬爱）阿毗左噜迦法等（云云）。
    若大金刚焰口品亦说五种如云。

    汝等善谛听  底迦等五事
    秘句说真言  圆寂大悲常
    是名寂灾句  归依及莲花
    是名增益句  忿怒破坏称
    是名降伏句  敬爱伽跢耶
    金刚钩钩召  是名五种密

    若内作业灌顶悉地品说六种法如云。

    种智发光焰  焚烧一切罪
    五佛波罗蜜  名为息灾事
    三世天人等  并为护摩木
    掷诸忿怒天  以为降伏业
    日月游空天  名为增益事
    那罗延自在  俱摩罗释王
    金刚尾近那  名为逐他用
    水族诸天王  金翅难陀龙
    名为吉祥业  火天焰魔王
    七母八执曜  名为胜他作

    若本教金刚顶有四种法。息灾·增益·降伏·阿毗遮卢迦（云云）。一字佛顶亦有四种。息灾·增益·降伏·相增。谓外道天魔破佛法者。故金刚顶义决云随乐四威仪。除·增·降·坏法。释云。第一除灾法（向北）第二增益法（向东）第三降伏法（向西）第四破坏法（向南）。  
    金刚顶瑜伽护摩仪轨有五种法。息灾（大日向北）增益（宝生向东）降伏（三世向南）钩召（阿□诸方）敬爱（弥陀向西）亦为六种。增益坛中更加延命。（云云）。
    今此瑜伽内护摩品。五佛四密萨王爱喜为息灾法。宝光幢笑为增益法。法利因语为降伏法。业护牙拳为敬爱法。四摄为钩召法。八供通一切法（云云）
    若内作业灌顶悉地品。佛部为息灾。金刚部为降伏。摩尼部为增益。莲花部为敬爱。羯磨部为钩召（云云）。
    若摄真实经护摩品。大日白色为寂静法。阿□青色为调伏法。宝生金色为求财法。弥陀红色为敬爱法。不空五色为增益法（云云）
    议曰。三十七尊各别虽有所成悉地。而亦通皆成一切悉地。故诸瑜伽通别互说。例如胎藏苏悉地法。三部各别虽成三法。而三部一一亦成三法。都有九种悉地。今别分别且以内作业品及真实经而为梗概。不空三藏所持金刚顶瑜伽经说。五方如来各现二种身。一正法轮身。二教令轮身。东方阿□金刚手降三世。南方宝生虚空藏军荼利（仁王经云金刚宝）西方阿弥陀文殊师利六足尊（仁王云金刚利）北方不空成就摧伏一切魔净身金刚（仁王云金刚药叉）中央大日转法轮不动尊（仁王云。金刚波罗蜜。云云）
    有五部法王。佛部大日。金刚部阿□。摩尼部宝生。莲花部阿弥陀。羯磨部不空成就。
    有五部苏悉地法王。佛部普贤。金刚部金刚手。摩尼部虚空藏。莲花部观世音。羯磨部金刚业。
    有五部母。佛部一切佛母一切佛眼通生五部四部四波罗蜜。菩提心论云。是一切佛生成养育之母。
    有五部明王。五方五大金刚是也。
    有五部忿怒。理趣释云。金刚部中降三世调伏他化自在天魔。宝部中宝金刚忿怒调伏魔醯首罗。莲花部中马头忿怒调伏梵天。羯磨部中羯磨忿怒调伏那罗延。慈氏菩萨威猛矜愍难调伏诸天。
    有五部主。五方五大明王是也。
    有五部明妃。佛部内四供养天女。四部外四供养天女。
    有五部护者明妃。佛部四摄大护金刚执事者。四部八方护法天世天二十天等也。
    有五部忿怒使者（摄一切佛顶轮王经八明王中除三明王。不动·三世·六足）佛部转法轮菩萨现金刚轮。金刚部虚空库菩萨现无能胜。摩尼部虚空藏现大笑金刚。莲华部观世音现马头金刚。羯磨部摧一切魔现步掷金刚。
    有五部尊主。五部苏悉地法王是也。
    有五部真言主。十八会中诸一印曼荼罗以随乐尊安中十二供养安外。合十三尊。
    有五部三昧耶尊。金刚顶义决说。随乐为部尊主三昧耶印于心顶。然后念诵本部真言。经中唯有莲花部三昧耶明印。余四所无者。略故不列。若欲解者。唯改钵头摩句安金刚句·宝句·羯磨句·法界句即是。余句皆同（云云）。
    有五部种族。佛部大日四蜜。金刚部阿□四亲近。摩尼部宝生四亲近。莲花部弥陀四亲近。羯磨部不空四亲近。内四供养从大日出。外四供养四摄菩萨从四佛出。
    有五部曼荼罗。十八会中金刚界轮大日尊佛部曼荼罗。降三世教令轮降三世金刚部曼荼罗。遍调伏法轮观世音莲花部曼荼罗。一切义成就轮虚空藏摩尼部曼荼罗。上四品中各有六种曼荼罗。一大曼荼罗。二三昧耶曼荼罗。三法曼荼罗。四羯磨曼荼罗。五四印曼荼罗。六一印曼荼罗。故羯磨部亦在此中（云云）。
    有五部成就曼荼罗印王。佛部窣睹波印。金刚部金刚印。摩尼部摩尼印。莲华部莲华印。羯磨部羯磨印。
    有五部真言。若三昧耶真言如前五部三昧耶句（云云）若五佛真言。金刚顶云。鍐吽多罗纥哩恶。摄真实云。唵吽惹（大声三）翳佐守护经云。唵吽惹护佐。此瑜伽云。四方如来说四种一字心吽。金刚界如来普贤一字心鍐。此瑜伽中有十四法。或本尊虽复五部四部三部二部一部。而通成就诸部悉地。
    十四法者。一序品说。金刚界遍照如来。以五智所成四种法身。于本有金刚界自在大三昧耶自觉圣智本初大菩提心普贤满月不坏金刚光明心殿中。与自性所成眷属十六大菩萨四摄八供养金刚天女使（是大）各以三昧耶金刚掷于虚空。寂然一体还住手中（是三）各说三昧耶心一字真言（是法）金刚界如来言。若持此瑜伽者。应用金刚界中三十七羯磨印。此名普贤金刚萨埵三昧耶三十七智深密相应。大阿阇梨应作此法。若诸阿阇梨曾入金刚界大灌顶。及受金刚界阿阇梨位。应修此法。常以一字齐运三业。当得大普贤萨埵之身。偈云。

    持明阿阇梨  思惟十六义
    诵一字心密  三十七圆满
    坚固染爱品  结大羯磨印
    以一字心明  三十七圆满
    若作曼荼罗  及画瑜伽像
    结窣堵波印  诵明加四处

    偈初有十六句。即十六尊句义。四四十六。横行读之。萨王爱喜乃至业护牙拳。若竖读之。萨宝法业乃至喜笑语拳。横竖思惟无碍自在。界会无碍法界体性。故知此经是大阿阇梨位人所修行之法。非是未得阿阇梨者之所堪也。其窣堵波法界普贤一字心。是大日尊真言。亦名普贤一字心也。百八名赞初列名。此品云缚日罗萨怛缚。则是佛部普贤金刚萨埵。以下诸品云金刚萨埵。并普贤尊。故摄真实云金刚萨埵即是毗卢遮那化身。故此法中以大日尊为本尊主。持大普贤一字心明。先入法界定观金刚界三十七尊。次五相成身。五种严身。次观普贤现智见智。次观曼荼罗安立三十七尊羯磨三昧耶印。次作供养。次思惟十六尊义圆满三十七尊悉地。当用金刚顶瑜伽略出念诵法。则住本有金刚界普贤满月光明心殿行之。其处遍一切处。法界道场自心处是也。不可更用三轮世界苏迷七山等处（云云）其行愿分。三昧耶分。成身分。曼荼罗分。供养分。作业分。三摩波多分。后当出之。
    二一切如来金刚最胜王义利坚固染爱王心品说。尔时世尊复入马隐藏三摩地。告金刚手言。有真言名一切如来金刚最胜王义利坚固染爱王心真言。于一切瑜伽中最尊最胜。速获悉地。能令一切见者皆生父母妻子之想。所作之业皆得成。所持诸余真言。若佛顶部及诸如来部。莲花部。金刚部。阿阇梨位品。羯磨部等。皆能持诵彼等真言令速成就。若持三十万遍。一切真言主及金刚界大曼荼罗王皆悉集会。一时与成就。速得大金刚位乃至普贤菩萨位。持此真言印如金刚顶身。（寂增爱降随乐即得。云云）此法以佛顶部及四部法而为诸余。故知此真言是金刚部中金刚爱密号。故真言云摩诃罗哦（此云大爱）此经百八名赞叹德名中及金刚顶羯磨会中金刚爱真言并云罗哦。唯百八赞初列名中。此品云啰惹。是下爱染王。此名金刚王故云啰惹。实是爱金刚。非金刚王也。又此法印。外缚忍愿针交。金刚顶三昧耶会金刚爱印。外缚进力针交。并是染义。后爱染王品即是此品作业分。以五股印为一字心根本印。此名金刚王。顶中最胜。名金刚萨埵妻。一切诸佛母者。是普贤之妻五佛之母明妃之王。此法既诵阿阇梨位品真言令速成就。故知亦是阿阇梨位人所修之法。亦大日尊为本尊。乃至变身成金刚爱染王。持金刚爱真言。通能成就五部三十七成就。其之行法准前序品云。

    坚固染爱王  结大羯磨印
    以一字心明  三十七圆满

    准后爱染王品云。金刚手白佛言。世尊。我今更说爱染王一切如来共所成就杂法悉地及画像法扇底迦。布瑟置迦。缚始迦罗拏。伽多耶。阿毗左噜迦法等。偈云。

    造像安于西  行人面西对
    结大羯磨印  及诵根本明
    兼示三昧耶  一字心密语
    又结金刚界  三十七羯磨
    及以事业明  速成百千事

    故知此染爱王心品说心真言印。后爱染王品说一字心印及作业分。次四摄行品说染爱法中四摄行。又大胜心瑜伽品说爱染王一字心治自性障。并是同法。说非毗次。为禁慢法。故须随乐或为一法行之。或为二法行之并得。亦准序品七分行。唯改成身及真言主。
    三摄一切如来大阿阇梨位行品说。尔时如来复入一切如来眼色妙明照三摩地复说摄一切阿阇梨行位真言。若持此明。经一月所。是一切阿阇梨所修行法事。速当获得。一切如来金刚萨埵常为善亲友。常住行人心中所忆便至。更不劳请召及以印契真言等。若常持此真言。一切诸明悉皆成就。诸持明仙常为小使。焰魔王水火风天主藏天大自在天那罗延天帝释天等常为使者。不久当得大金刚阿阇梨位法性大日之身（云云）真言云。素乞洒此云亲护。是大日金刚护密号。又百八赞初列名中云素乞史。则是尊也。此法是大日尊摄一切大阿阇梨行法。成就此大日阿阇梨位。乃至次当变成金刚萨埵阿阇梨作诸事业。即次金刚萨埵冒地心品是也。故或经本。摄一切阿阇梨品题下注云萨埵冒地心品也。成就金刚萨埵阿阇梨位作此成就。次当成一切佛母佛眼菩萨阿阇梨位作诸成就。即下金刚吉祥大成就品是也。故彼品说。尔时金刚萨埵。又说一切佛母大金刚吉祥一切佛母心忽然现作一切佛母身。说根本明王。乃至云。若欲为大阿阇梨教授密印等。当须先诵此明一千遍。然此摄一切阿阇梨位行法文云。日日持诵经一月所。一切如来金刚萨埵常住行人心中。所忆便至。更不劳请召及以印契真言等。或坐或立皆成就。故知此法以大日尊亦为本尊。变身成金刚护。唯持此金刚护一真言密印。五部三十七三部十三大会一切印明所成悉地成就。更不可用三十七印明十三大会印明。所言摄一切阿阇梨位行者。广摄金刚胎藏大阿阇梨位行。当准次冒地心品知之。若欲广持。当准序品七分行之。唯改成身及真言主。又此三品当须随乐或为一法行之或为三法行之。并用广略行法俱得。
    四金刚萨埵冒地心品说。尔时世尊复说一切有情金刚光明遍照清净不染。本来寂静常恒三世无有休息。金刚坚固萨埵真实大觉本来寂然炽盛。观一切有情金刚平等性则说金刚萨埵菩提心明。若持此真言者。亲近诸佛即为长子。于普贤中亦为上首。若日日持七遍。即当现世替诸佛现生救度有情。名大金刚萨埵。亦名大觉本有金刚。若有侧近置金刚界场及大悲胎藏并诸部道场者。若诵此真言。彼诸曼荼罗王悉皆亲近尊敬行者。真言云。缚日罗俱舍（此云藏）即是金刚手密号。又百八赞初列名云句舍即是尊也。故知此法以大日尊亦为本尊。乃至变成金刚萨埵。唯持此金刚手印明。金刚胎藏五部三部一切悉地皆得成就。更不可用金刚界三十七印明胎藏界十三大会印明。故知此法是两部摄一切大阿阇梨者之行法也。若欲广持当准序品七分行之。唯改成身及真言主。
    五爱染品说。尔时金刚手白佛言。世尊。我今更说爱染王一切如来共所成就杂法悉地及画像法。扇底迦。布瑟置迦。缚始迦罗荼。伽多耶。阿毗左噜迦法等。偈云。

    造像安于西  行人面西对
    结大羯磨印  及诵根本明
    兼示三昧耶  一字心密语
    又结金刚界  三十七羯磨
    及以本业明  速成百千事
    复说爱染王  一字心明曰
    复说根本印  竖合如五峰
　　是名羯磨印　亦名三昧耶
    此名金刚王  顶中最胜名
    金刚萨埵妻  一切诸佛母
    复说扇底迦  五种相应印

    金刚顶金刚爱印羯磨会云。由金刚可爱契故。设是金刚妻亦能染着。三昧耶云。由金刚爱染契故能乐一切法（云云）故知前品大日世尊已说染爱王心真言印。此品金刚萨埵更说爱染王画像及一字心印真言并五种成就印契。并以大日尊亦为本尊。乃至变身成金刚爱染王。修前染爱王品真言。即诵阿阇梨位品真言悉令成就。故此爱染王品真言亦是大阿阇梨位者之行法也。金刚爱真言五部通成就法。亦准前序品行之。唯改成身及真言主。
    六一切佛顶最上遍照王胜义难摧摧邪一切处瑜伽四行摄法品说。尔时金刚手复说一切处无不相应真言（云云）白佛言。世尊。此四行摄法于一切处一切事世间染爱及世间一切法。皆生四摄行想。起慈钩悲引喜缚舍住等。于二乘中常起四摄行。诵四摄真言结四种钩印。所谓四种钩以眼起慈悲喜舍于一切。常于一切时起坏二乘心。诵此坏二乘心真言（云云）初真言云。萨怛缚（二合。此云有情。即金刚萨埵）此是钩引缚等。于此金刚萨埵心中故。以惹吽鍐斛为真言体。即是钩索锁铃四金刚真言。后真言云。摩贺那曩（此云大乘亦云大坏）萨缚达摩尼秫弟（此云一切法清净）大乘者教王经百八名中。文殊名大乘。略出经云摩诃衍那。故教王经云。金刚利大乘。金刚钩大器。妙吉金刚深。金刚慧我体。略出经云。金刚利摩诃衍那金刚藏摩诃器伏。文殊师利金刚甚深。金刚觉我礼坏者亦是文殊剑密号。故理趣品云。文殊以自剑挥斫一切如来。不空释云。智增菩萨用四种文殊般若剑断四种成佛智能取障碍。故文殊现挥斫四佛臂也（云云）又金刚顶云。文殊以自剑挥斫一切如来右臂。疏云。文殊以智慧剑挥斫一切在缠如来厌离菩提心之右臂也（云云）即与此经以四行摄坏二乘心其义同也。一切法清净者是观音密号。故理趣品云。得自性清净法性如来者。是观自在如来异名。此佛名无量寿。若于妙国土现成佛身。五浊世界为观自在菩萨。复说。世间一切欲嗔清净者此金刚法。一切垢罪清净者此金刚利。一切法有情清净者此金刚因。一切智智般若清净者此金刚语（云云）。
    又大日经五种三昧道中第四菩萨三昧道说。度第七地性空彼岸。世称观自在者。则是三乘共行十地中第七地是二乘地。菩萨至此多堕沈空。为济沈空出假利生。世人称观自在。是诸出假菩萨通名。此亦与此观法清净坏二乘心其义大同（云云）又妙法莲花三昧门。以萨字为种子。是亦观自在之种子。天亲论说。莲花有二义。一出水义。谓出二乘泥浊水故。二开敷义。谓坐如来大众中处莲花台同舍那。故彼中开三显一之义。亦与此中坏二乘心亦大同也。此法以一切佛顶最上遍照王为本尊。持一切处无不相应真言。例如胎藏以大日为本尊持无所不至真言。彼经文云。复白佛言。此四行摄法。于一切处一切事世间染爱及世间一切法皆生四摄行想。故知此法是前染爱王等诸法中金刚萨埵四无量心观真言印。犹如金刚顶千手法中四无量观。故随所乐或为一法。以大日尊亦为本尊。乃至变身成金刚萨埵行之。或加染爱王等诸法行之。前染爱王品既是大阿阇梨位行法故。此四摄行法亦是大阿阇梨位者之行法也。若别行者当准序品七分行之。唯改成身及真言主（其印经文不说今准可用四摄四印）。
    七一切如来大胜金刚心瑜伽成就品说。尔时金刚手复说成就金刚萨埵一字心大胜心相应。真言（云云）若常诵持。一切天人爱敬降伏。能成就一切心愿。速得成就金刚萨埵身悉（是一法也）时会中忽有一障者。不从空生。亦不从他方而来。亦不从地出。忽然而现。诸菩萨各醉人不知所从来处（云云）时金刚手白佛言。我今欲说此自性障金刚顶法。颂云。

    若诸真言师  持诵真言法
    于一散乱心  此障即为便
    能夺真言师  所修功德业
    若持爱染王  根本一字心
    此障速除灭  不得少亲近
    常于自心中  观一吽字声

    （是一法也）真言云。吽悉弟（此云成就）其吽字则金刚萨埵一字心。或为爱染王一字心。以此一字心明成就一切瑜伽悉地。故云悉弟。故品题云瑜伽成就。譬如苏悉地经苏悉地法王真言。彼有三部。此有五部。如上已出。今此法中金刚萨埵一字心。是如来部苏悉地一字心。若准此者。应有五部。当准次品大胜金刚顶最胜。真实大三昧耶真言中五部句。吽怛^8□纥哩恶吽。一一作之。以其次品是五部总法。此品是如来一部别法（云云）言障者者。则经文云。从一切众生本有障无始无觉中来。本有俱生障。自我所生障。无始无初际本有俱本轮（云云）故知一切众生。共所迷惑无始无明住地名俱本轮。本有思惑名俱生障。本有见惑名自我障。地持经云。等觉菩萨为无我轮之所转者。则此自我之见惑也。一法界理自性具足此三惑障。从理起业。从惑生业。一切众生差别而起。然其本性一法界障。一切众生同体而有。若断同体自性之惑共成同体自性之佛。此自性障义。诸教所不说。今真言者一散乱时。一切众生共所迷惑自性障幻作身分。如金刚萨埵形。顶足两手上各现一轮。身放光明迷惑等觉以还菩萨及以一切凡夫行人。故爱染王法中。常于自心。观吽字声。为出入息。身同金刚。如秋八月雾。微细清净光。是名微细定。亦持爱染王。真言印治之。如彼胎藏苏悉地法。亦以金刚部一字心吽字为根本心。念诵结护法中。先结三部三昧耶被甲印明已。次于心中观一吽字。次观阿字。则其明文。今此经中亦同彼义。以金刚萨埵一字心吽字。常于心中观之。持前金刚萨埵印。诵此金刚萨埵一字心大胜心相应真言能遍成就五部悉地。
    又胎藏中以不动三世为除障法。苏悉地中以军荼利为结护法。今此法中以爱染王一字心为除障法。若于悉地成就之时大小诸障内外竞起。若治根本枝叶自去。故以爱染王一字心真言印降伏本有自性障者。然此障者当以权实二义释之。此法通用经中一切法中。其大胜金刚心相应法以大日尊亦为本尊。乃至变成金刚萨埵。持此真言及金刚萨埵印。此爱染王一字心法亦是大阿阇梨位者之行法也。当准序品七分行之。此除障法当用大力明王之法乃至念诵常不离心。若欲别行此除障法者。当如大日经息障品义而五部法中一一别行之。亦准序品七分行之。唯改成身及真言主。（开七为八）
    八一切如来大胜金刚顶最胜真实大三昧耶品说。尔时遍照薄伽梵复现种种光明。于顶上放金刚威怒光明照诸菩萨。复现身手具十二臂。持智拳印。复持五峰金刚。莲华。摩尼。羯磨。钩。索。锁。铃。智剑。法轮。十二大印。身住千叶大白莲花。即说大胜金刚顶最胜真实大三昧耶真言（云云）颂云。

    此大转轮王  能摧诸佛顶
    能摄诸等觉  亲近为拳属
    我今更说印  最胜转轮印
    若常结此印  金刚萨埵尊
    莲花摩尼主  毗首羯磨尊
    一切诸圣尊  咸来增覆护
    此人如金刚  此身如光聚
    此身如羯磨  身如遍照尊
    身如妙吉祥  身如金刚轮
    如依触净处  但结最胜印
    及诵根本心  一切无不为
    成就最胜尊  金刚顶明曰
    成就金刚手  最胜摩尾曰
    成就金刚手  莲华最胜心
    成就金刚手  巧业最胜心
    成就金刚钩  成就金刚索
    成就金刚锁  成就金刚铃
    由持八大明  能成百千事
    印如金刚界  一切难胜者
    应用此印明  复次金刚剑
    印同妙吉祥  复次金刚轮
    若真言行者  不作曼荼罗
    但持此印明  则同大安立
    复次四摄明（有四真言）才诵此密言
    十六大菩萨  从法界出生
    各持本标帜  次诵八供养
    及以四摄明  则成大圆坛
    次诵本尊句  八供及四摄
    密言次当说（有一真言八供四摄）
    更说秘密法  佛名五瑜伽
    当观遍照主  自身悉同等
    复当于目前  观胜金刚宝
    次右复当观  金刚莲花钩
    次左复当知  金刚宝大库
    次当复于后  金刚大染莲
    诵前八大明  及以密印力
    不假请召印  及诵香花明
    得最上成就  现世速获之

    此法是总摄五部苏悉地法。十二臂十二大天印中。二手持智拳印。是大日尊名大转轮王。能摧诸佛顶。上序品中。普贤如来法用大羯磨印是印也。是佛部中苏悉地法王印也。亦名金刚萨埵。名金刚手。其真言云。瑟抳沙（此云顶是大金刚顶）吽怛^8□纥哩恶吽（是五佛种子。合为一字真言）金刚最胜心印是大日尊三昧耶印。本尊十手持八大菩萨二大菩萨三昧耶形。初四印是四部苏悉地法王印。即金刚手·虚空藏·观世音·金刚业。亦名金刚萨埵·摩尼萨埵·莲花萨埵·羯磨萨埵。四大羯磨印亦是三昧耶印。例如爱染王法五峰羯磨印。亦名三昧耶印。其四明题并云成就金刚手者。此四菩萨同成就金刚手也。亦名金刚手也。如下文云。观胜金刚宝。金刚莲花钩。金刚宝大库。金刚大染莲。并是金刚变作（云云）其四真言并云句舍（此云藏）亦是四部金刚手密号也。（云云）
    次四印是钩索锁铃大羯磨印。亦名三昧耶印。其真言有四部号者。亦是成就四部金刚手钩索锁铃真言也（云云）通能成就五部悉地（云云）此八大明王准初遍照尊印可用金刚界三昧耶会八印。次智剑印是文殊印。其真言云。底乞瑟拏（二合。此云剑）其印文云印同妙吉祥羯磨三昧耶者。义准可云尊手持羯磨印行者用三昧耶印。金刚界轨羯磨印云。左心想持花。右手如把剑（今尊把剑）三昧耶印云。由是缚竖忍愿屈上节如剑（云云）。
    次法轮印。是金刚持轮菩萨羯磨印。其真言云。斫羯磨（二合此云轮）手印如文。是金刚界轮坛印。是三昧耶印与金刚因羯磨三昧耶印并异。亦非大轮金刚菩萨印也。此三菩萨印。同一菩萨皆是轮坛印。而随用处有此三异（云云）此二印者。剑印能破无智城能生诸佛慧。轮印一切身分成诸佛聚。以十二尊为内身曼荼罗。犹如醍醐众味具足。故云无比不思议更过上味。大日经以大日尊五轮成身名为无比味无过上味。疏云。醍醐妙果故。以无比无过上味为醍醐味。
    已上是下五瑜伽中中台遍照主十二臂印明也。
    次于目前。观金刚宝。住于炽盛日。执大宝幢。右观金刚莲华钩。住黄色轮。执钩微笑。左观金刚宝大库。住绿色轮。持大圆镜复观金刚大染莲。住红色轮。持大红莲。诵前八大明。及以密印力。不假请召印。及诵香花明。得最上悉地。现世速获之（云云）前八大明即四部主及四部主四摄印明。故对上五尊直持此印明一切成就。不用余明。
    次四摄明并云萨缚怛他檗耽（此云一切如来。是召引缚住真言）才诵此密语。十六大菩萨。从法界出生。各持本□帜（云云）。
    是十六大菩萨出生印明可用四摄印三昧耶。次诵八供养及以四摄明（云云）是十二供养出生印明可用三昧耶十二印。其真言云。萨缚布荠（此云一切供养）惹吽鍐斛（是四摄也）是以八供四摄为一真言。次诵本尊句者则前大胜金刚顶最胜真实大三昧耶真言印是也。此法亦以大日而为本尊。乃至变成大胜金刚。自身为曼荼罗发生三十七尊供养持诵。通能成就五部悉地。此大胜金刚智拳印亦是大阿阇梨位者之行法也。复当准前序品七分行之。唯改成身及真言主并十二供法。

金刚峰楼阁一切瑜伽瑜只经修行法第一

    建久四年四月十三日。于神护寺七曲房。以随明房阿阇梨御房本书了。二交点了。
_
金刚峰楼阁一切瑜伽瑜只经修行法第二

          真如金刚述
      

    九金刚吉祥大成就品说。尔时金刚萨埵复于一切如来前。又说一切佛眼大金刚吉祥一切佛母心（是佛眼法。其一）出生一切法（是成就大悲胎藏八字法。其二）成就一切明（是金刚吉祥成就一切明法。则金刚吉祥七曜吉祥明及佛母成就一切明是）能满一切愿（是五大虚空藏法。其三）除一切不吉祥（是妙吉祥破诸宿曜明法是）生一切福灭一切罪。令一切有情见者皆欢喜。能解一切众生语言。速成诸部顶轮。最胜无比奇特难胜。超过十地摄一切诸佛菩萨金刚诸大天王。能成辨一切难解之事速疾无过。五部深密皆悉能成一时齐证（是佛眼法中功能）此中有三法。
    一。佛眼佛母菩萨法。是佛部佛母。通能成就五部法也。故云五部深密一时齐证。若别成就四法者。则有四波罗蜜菩萨别法。如菩提心论及出生义说。四波罗蜜是一切诸佛生成养育之母。则从印成法界体性流出四佛。四佛各摄大四大菩萨（云云）。此佛母法加用三明。一金刚吉祥七曜吉祥明。如一切佛眼大金刚吉祥一切佛母心法中云。七曜二十八宿不能破坏。又云。八叶前画一切佛顶轮王。次右施布七曜使者。则由于此故。于此像前诵七曜明。是佛母尊破七曜明（云云）金刚吉祥。大吉祥。日。月。火。水。木。金。土吉祥。大平等吉祥。当检宿曜经孔雀经等以知七曜二十八宿梵唐两语。亦有师授别行文（云云）。
    二妙吉祥菩萨破诸宿曜明。如印中云。此印名破七曜一切不祥印。当观妙吉祥而作降伏事。又佛眼法文云。第二花院。前画金刚萨埵。次右旋画八大菩萨。注云。法将云。八大菩萨如理趣经。其八大菩萨中文殊师利即妙吉祥。五佛顶经说。文殊是般若佛母。故于佛眼佛母法中亦作吉祥破七曜法。故对像前先诵破诸宿曜明。是妙吉祥破七曜明。明云。一切三平等吉祥。曳字是归命词（云云）。
    三佛眼佛母成就一切破二十八宿明。如上佛母文云。能成诸部顶轮。摄一切诸佛菩萨金刚诸大天王。能成辨一切难解之事。此明文云。此真言能成就一切明。能摄伏一切天。能成辨一切事。若欲知未萌之事。即于梦中现一切吉凶事。乃至亦云。此吉祥明能成就百千事。意之所起皆得遂情。亦欲往诸方所。想前宿形在足下按之。观自身如本尊。则得一切方处无障无碍。所作皆得成就。所言摄一切诸佛菩萨金刚诸大天王者。即如画曼拏罗法之。应画三层八叶莲花。中画我身。前一叶画一切佛顶轮王。此一切佛顶轮王名一切诸佛。故品初云。时金刚萨埵对一切如来前。忽然现作一切佛母身住大白莲。从一切支分出生十凝哦沙俱胝佛。一一佛皆作礼敬本所出生。于刹那间一时化作一字顶轮王。现大神通。还来礼敬本所出生一切佛母言。我所说一切顶轮真言。唯愿尊者作大吉祥令其成就。尔时本所出生一切佛母金刚吉祥。顾视一切方。说根本明王（云云）次曼荼罗文云。于次右旋布七曜使者。次第二花院当顶轮王前画金刚萨埵。次右旋画八大菩萨。次第三花院右旋各画八大金刚明王。又于花院外四方面画八大供养及四摄等使者（法将阿阇梨云。八大菩萨如理趣经。八大金刚如摄一切佛顶轮王经。又八供及四摄等如金刚界。七曜形别授）此中八大菩萨十二供养菩萨名摄菩萨。八大金刚名摄金刚。七曜使者名摄诸大天王。以此三层二十四尊及外四面十二供尊为曼荼罗。广能摄召法界所有诸佛菩萨金刚天等。于此像前诵前一切佛母金刚吉祥成就明。是佛眼尊成就一切事明（云云）法将所指摄一切佛顶轮王经未度此国。其八大金刚具如佛眼佛母念诵集列金轮七曜八大菩萨八大金刚真言。其供养法指金刚界羯磨会也。我国所有诸佛顶经。众本众译未见此中八大金刚。故知应有别部摄一切佛顶轮王经。焉此中所谓成就一切明者。如苏悉地经说。若有真言通成就诸真言者。三部真言各能成就当部余法。非谓余部。又云。有明王名特胜奇加。不受余尊真言奉请。当用其明王真言而奉请之。又云。若有诵余尊真言不成就者。当用此经根本真言。加彼真言而持诵之决定成就（云云）而下经中不出根本真言。别有毗卢舍那别行经。出苏悉地真言及功课真言并三种悉地法（云云）若五佛顶经一字顶轮王法中说。若持余尊真言不成就者当于尊像前加此真言而持诵之必得成就（云云）此经亦云。尔时佛母告诸如来言。若有金刚生金刚子等。常持此明者身如金刚山。如金刚杵。如金刚顶峰。如金刚界如来。如彼萨埵金刚。如彼莲花手。如彼虚空宝。如彼毗首羯磨。如彼四波罗蜜。十六大菩萨。四摄。八供养。如一切佛心。如一切佛化身。如百千俱胝不可说不可说佛设利罗。如佛真身。如佛举念。所作事业皆同一切佛。所出言语便成真言。举动支节成大印契。目所视处便成大金刚界。身所触处便成大印。若常持者常得如是金刚之用。若欲为大阿阇梨教授密法印等。须先诵此明一千遍。一切诸佛菩萨金刚萨埵等皆悉欢喜。一切有情见者如父母想。犹如轮王七宝具足。寿命长久百千俱胝。若常持此明。金刚萨埵及诸菩萨常随卫护。得大神通所作事业皆悉成辨。急难之中如日升空。一切宿业重障。七曜二十八宿不能破坏。得大安乐。若持百万遍得大涅槃处。乃至亦云。尔时佛母金刚吉祥复说成就大悲胎藏八字真言。若诵持一千万遍。获得大悲胎藏中一切法一时顿证（云云）故知此佛母法成就一切明。通能成就大悲胎藏三部秘法大金刚界五部秘法。非如苏悉地教三部真言各别成就不通诸部。彼经亦有三部别坛作成就法三部同坛作成就法。其同坛中安三部尊成就三部。此似前品五瑜伽五部一坛成就五部。今此中一部佛母一坛通成就五部则以为异（云云）此三真言并吉祥明。皆同助成佛眼佛母。此中次第先须自成大日具三十七尊印明。变成金刚萨埵（印明如上）萨埵变成佛眼佛母。如经当观自身如我形相住大白莲。渐渐舒展遍大空界。或结根本印加持自身。住法界定。速当获得一切智智。先住定印当观。如经金刚萨埵对一切如来前。忽然现一切佛母身。住大白莲。身作白月晖。两目微笑二手住脐。如入奢摩他。从一切支分出生十凝哦沙俱胝佛。一一佛皆作礼敬本所出生。于刹那间一时化作一字顶轮王。皆执轮印。顶放光明倨傲目视。现大神通。还来礼敬本所出生一切佛母言。我所说一切顶轮真言。唯尊者。作大吉祥令其成就。尔时本所出生一切佛母金刚吉祥。顾视一切方所。说根本明王（云云）根本印明在经。尔时一切佛顶轮王各以金刚轮置于本所出生一切佛母足下。合成二轮。一承其足一覆顶上。时一切佛顶轮王悉供养围绕。诵妙伽陀一百八名大金刚吉祥无上胜赞（云云）先住轮印观了即诵。诵了印足及顶。尔时佛母金刚吉祥复说金刚吉祥成就一切明。（云云。印相在文。诸顶轮王初劝请之。我所说一切顶轮真言。唯愿尊者。作大吉祥令其成就。故今应请即说成就一切明也。其所成就者。如经速成诸部顶轮。五顶轮中一字佛顶能成一切五部诸法。故此中法是总成就）次佛眼佛母金刚吉祥复说般若佛母妙吉祥尊破诸宿曜明（印相在文）此文云破诸宿曜。故或曼荼罗外院亦加二十八宿。尔时本所出生一切佛母。复于顶上放百千道杂色光明。于一一光中出生无量金刚杵。勇健炽盛。于足下亦然。即说成就一切明真言。印即在文。佛眼明云。婆哦缚帝（义云世尊。正云能破。亦云有声。亦有六义。具如常明）邬瑟抳洒（此云。顶髻）唵（字有三字。是三身义）噜噜（是种子）娑普噜（此云普遍）入缚罗（此云光炎）底瑟□（此云安住）悉驮（此云成就）路左宁（此云眼）萨缚罗他娑驮□（此云一切义利）娑缚贺（此云圆寂等。亦有十二义。具如常明）常持此明身如金刚山（金刚顶经卢舍那一百八尊法身契印中云。金刚山唵跋日罗惹檗曳莎诃。义决云。想等三字。放杂宝色光成妙显山。旧云妙高名坚胜法界座种子也。今人共号须弥座者。从此立名。非是须弥卢山四宝所成者。此妙座高显犹如彼山。故以喻之）如金刚杵（理趣释云。金刚加持者。表如来十真如十法界十如来地。以成上下十峰金刚大空智处云云。即是五股金刚杵金刚界三摩耶身也）如金刚顶峰（一百八尊法身契印云。金刚顶南莫三曼多勃陀南唵跋折罗萨埵缚摩诃三昧耶莎诃是大日尊也。金刚峰唵缚日罗阿罗怛那三婆颇莎诃是宝生佛也。今此合此二经题云金刚顶峰楼阁。则是经中本有金刚界自在大三昧耶自觉本初大菩提心普贤圆月不坏金刚光明心殿。唯此佛刹尽以金刚自性清净所成密严花藏是也。理趣释云。从毗卢舍那佛祚德资粮出生大妙金刚五宝所成金刚峰宝楼阁。义决云。又想等五字。放光和合共成四方大殿。于大殿中随于字位结成五峰楼阁。名为五峰大殿也。云云）如金刚界如来（此序品云金刚界遍照如来。亦云金刚界如来。亦云金刚界普贤如来。即大日尊是也）如彼萨埵金刚。如彼莲花手。如彼虚空宝。如彼毗首羯磨（四部三昧耶名以四部苏悉地法王号说。是同部故）如彼四波罗蜜。十六大菩萨。四摄八大供养（已上三十七尊也）如一切佛心（上文云一切佛母心即是佛眼佛母是也）如一切佛化身（上文云。从一切支分出生十凝哦沙俱胝佛）如百千俱胝不可说不可说佛设利罗（菩萨处胎经云。金刚轮有佛舍利山。高二十由旬。释迦已尔。诸佛亦尔）如佛真身（金光明经云。佛真法身犹如虚空）如佛举念。所作事业皆同一切佛（意密）所出言便成真言（口密）举动支节成大印契。目所视处便成大金刚界。身所触处便成大印（身密）。
    百八名赞第一萨怛缚（上第一序品普贤名金刚萨埵）第二啰惹（上第二染爱王品真言云啰哦。第五爱染王品云。此名金刚王是也）第三素乞史（二合。上第三大阿阇梨位品真言云素乞洒二合是）第四演曩（此第六四行摄品坏二乘心真言云摩诃野曩是）第五句舍（上第四冒地心品真言云缚日罗句舍是）第六止多（上第七大胜金刚心真言云悉弟是）次五佛（上第八真实三昧耶品真言云吽怛路纥哩恶吽即五佛真言）次四蜜十六菩萨八供四摄羯磨会号（上下十二品中皆有三十七尊）前六各别大名赞之成十二号。次五佛五号次三十二尊各加男声女声赞之成六十四号。前后合有八十一名。最后更有金刚吉祥之句（是佛眼佛母名）都合八十二名赞。而缺十六名名百八赞者。此经十二品各有木尊。此尊各有一百八名。一百八名如金刚顶大教王经百八名赞。于十六大菩萨中。或六号。或七号或八号。都有百八名德名百八名赞。四卷本六卷本并出一百八唐名。念诵法中具出十六菩萨百八名赞梵语（都有四本百八名赞）此经亦尔。实此十二品尊皆有百八名德。然且出上七品本尊及三十七尊并佛母尊。此等诸尊皆有百八名德。又有无畏一行金刚顶经毗卢舍那一百八尊法身契印一卷。具出百八尊名及真言并布字法。都有三种百八名赞。昔者劫初一切法上皆有万名。众生渐钝减有千名。众生弥昧减有百名。众生更惑现有十名。天竺俗法今有十名。释迦应之故有十号。天上根利尚行百名。大日应之故有百名。而有十二号百八名。者皆有所表（云云）
    此佛母法是大阿阇梨法。明自在文。唯改成身及真言须准序品七分行之。此品三法中第二成就大悲胎藏八字法如经云。尔时佛母金刚吉祥复说成就大悲胎藏八字真言曰。若诵满一千万遍获得大悲胎藏中一切法一时顿证。（有印）
    此则大日经阿阇梨真实智品以八字布八处。升大阿阇梨位之法。此经金刚萨埵冒地心品云。若有侧近置金刚界场及大悲胎藏并诸部道场者。若诵此真言彼诸曼拏罗悉皆亲近尊敬持明行者（云云）今佛母尊亦说成就大悲胎藏八字真言印契。故知此金刚顶正说成就大悲胎藏一切阿阇梨行法。无畏三藏大日经义释释诸执金刚中云。心王毗卢舍那成等正觉。时一切心数无不入彼金刚界中而成法门眷属。又释信解行地中。引花严十地功德云。有浅略深秘二释。若了金刚顶十六大菩萨义则此中意可了（云云）又守护经大悲胎藏品说三句法门同大日经。彼经是金刚界五佛三十七尊八方天行法。而说三句为胎藏法。故知若非金刚顶深秘旨者大悲胎藏不可究（云云）言八字者。彼真实智品中以（纯白）布心中（是如来部）以布胸下（是莲花部）以布眉间（是金刚部）以布腰以下（是地轮。第一命）以布脐（是水轮）布心（是火轮）以布额（是风轮。名忿怒）以布顶（是空轮。同虚空）次布字品以三十二字布身三十二处（云云）为布此一切处先以五字布身五处（云云）上三部五轮布字中各有印契形色。其行法者。先以净法界种子字字烧自身字字。从顶流注菩提心水字令灰坚固。（二字五轮）次以十二真言王字布身三处。布身上分。顶·二耳·项。布身中分。二肩·心·喉。布身下分。脐·腰·髀·脚。令身坚固。次以五轮种子字。布身五处。腰·脐·心·额·顶。五字色黄·白·赤·黑·碧。变成五轮（地水火风空方圆角月团。各有印明。并是大悲坛秘密坛三部通用。若秘密坛亦有入秘密位品说同体五轮。亦有秘密法品说大真言王。三部五事各别四轮如次修因证果起用行法）变成法界体性率都波形（佛部以为种子成率都波。莲花部以为种子成八叶莲花。故转字品云。胸表离杂字。若秘密法品以为莲花部种子。金刚部以为种子成五股金刚）变成大日尊（佛部正用入三摩地形。或随事用喜怒显形色操持与愿等。若莲花部成观世音。若金刚部成金刚手）佛部心中观字（佛部观字或字。莲花部观字或字。金刚部观字或字。莲金二部先以等虚空字安顶。然后观本种子）首中百光王（字三部各用。是证菩提之义）眼界无垢字（字开无垢眼）无相观心处（字结跏入定。少许低头不开合眼。以无相观。观心字。三部通用。是证无相法身之义）次率都波印明（佛部率都波印出摄大轨。莲花部率都波印出观音轨。金刚部率都波印出此序品也）。
    已上三部各别成身。
    次以字净三种地建立五轮器界。（三部同用）
    已上三部各别成器界。
    次于三部成身各具严身印明。（佛部严身三十印出大日经。莲花部严身印出最胜心明王经。不空罥索经。集经等也。金刚部严身印出集经等也。又苏悉地具有三部严身印明。应用彼文。亦出大日经疏也）
    已上三部各别严身。
    次于三部器界各观当部坛场庄严。各于意处莲台观之回外入内。次于三部坛场各观当部摩诃曼荼罗位。三部各有字印尊形三种曼荼罗。佛部四重。二部三重。具如秘密法品。一一别作。或说此中唯用观行。或说此中具用印明。
    已上三部坛场。
    次修三部劝请结界供养念诵。各有行法。上来三部别行阿阇梨大悲坛行法。又于三部各别成身（如前）改率都波。先用字轮品三部各别四处轮布字法（三部各别行如经以布自身。弟子。坛场各生十二转字。以为印契曼荼罗种子也）次观五种三昧道真言名言成立相及三十四字门字义（三部通用）次具十号伽陀。次满足一切智智金刚种子。（三部通用）
    已上三部各别成身。
    次先诸佛发生伽陀有情器界次第成立。次真言者圆坛先置于自体。（观身为五轮坛。坛上布四处轮。三部通用）次念持地图众形像。（用秘密品三部别坛尊位）
    已上三部各别道场。
    次修三部劝请结界供养念诵（如前）上来三部别行阿阇梨秘密坛行四处字轮法。次于三部各别成身。（先以字烧字。流字了。以十二句成三部身。佛部。莲花部。金刚部。并成地水火罗之身）次于心中观三部。次首中观三部百光王。次安无垢眼。次开无相眼。（并诵三部）次改率堵波印用大真言王（佛部以大日尊坐菩提座观十二句。三处流出降伏四魔。得无边智自在说法。莲花部以莲花尊如上修之。金刚部以金刚身如上修之。如用师身弟子亦尔）次于三部各别成器之身。（以前三部各用四字成四轮器。各坛上亦布三部各十二句）次念持地图众形像（同前行法）次修三部劝请结界供养念诵（如前）上来三部别行阿阇梨秘密坛十二真言行法。
    又于三部各住定中观诸佛国（用入秘密位品）次于内心身地以法界自性加持（字及印）次净心地尘垢成立五轮（五轮一一与身量同。上三并通三部）次内现意生八叶观曼荼罗（佛部如入位品二部准知）次供意生五供。以字授弟子顶。传花令散自身。为说内所见行人宗处。（佛部以顶为中胎。以心为三部。脐上为摩诃萨。脐下为普世天。二部准知之）次用三部大印（佛部九印。二部七印）次作四种念诵（字布支分是佛部。字布支分是莲花部。字布支分是金刚部）上来三部别行阿阇梨秘密坛自灌顶行法。三月修法五字。六月修法亦属此中。又以前自灌顶行法作三部百光王百字持诵法。以安顶作四重布字。（字及等二十字三十二相等五字八十种好。念诵是佛部。以安顶。是莲花部。以安顶。是金刚部也）上来三部别行阿阇梨秘密坛百字持诵行法。持明禁戒六月修法亦属此中。瞿醯经有佛部得阿阇梨位者于三部得自在。莲花部得阿阇梨位者于二部得自在。于金刚部得阿阇梨位于一部及般支迦部得自在。亦有三部都法阿阇梨。（云云）
    其都法者。于上大悲坛秘密坛三部各别诸法一一通达。名为都法。其行法者如真实智品说。于上一一行法之中成身之后。皆加此品三部五轮布字品三十二布字。持执金刚印。布在诸字轮。知是一切法。行者成正觉。一切智资财常在于其心。世号一切智。是谓萨婆若。诸佛不出世。此人即名佛（此有阿阇梨位品印七印。密而不说也）彼大日经真实智品虽有三部五轮布字。而若不知此经成就大悲胎藏八字印明何由得了胎藏都法阿阇梨位印明。若虽不作胎藏成身行法而直持此经八字印明一千万遍则应获得胎藏中一切法一时顿证。故此印明名为大悲胎藏一切阿阇梨行位印明（云云）然彼经云。今此经云。彼经字轮品。与灌顶时。心中安字（是本不生义）胸前表字。（是净法界种子。是无垢义）并是佛部。彼品字（是无染着义）彼界字（是种种色心义）并莲花部。彼品字（是无言说义）字（是净除义）并金刚部。又尊胜法。（化身真言。下品悉地名入悉地）（报身真言是。是中品悉地名住悉地）（法身真言。是上品悉地名证悉地）又（如次五大五智五佛五部）故知此八字明胎藏金刚三悉三位三身三部五大五智五佛五部具足圆满。通能成就胎藏金刚三部五密秘法（云云）彼大悲胎藏亦有世天七曜二十八宿。故亦须加此品破七曜等三真言印。或须具准此经序品七分行法修之。彼中秘法自然可证。此品三法中三成就富贵五大虚空藏五字真言法如经。尔时复说成就富贵金刚虚空藏钩召明王曰。行者应画五大虚空藏。于一圆明中等自身量画之（言圆明者。是明星□帜故可作星色也。如经观世音是日天子。大势至是月天子。虚空藏明星天子。法花三光天子即是也。虚空藏经说。西方虚空藏菩萨来时。以三昧力令诸国土皆如虚空。菩萨额上有一宝珠。行者明星出时观彼明星云云。又有虚空藏经说。南方虚空藏菩萨来时。及观行法亦似前经云云。二经唯说西南二方。今准此经即有五方五大虚空藏菩萨）于一圆中更分为五（五方五智五佛五部各入虚空藏三摩地。故作五方色形。持五部三摩耶现五部身。皆持宝成就富贵。行者亦用五部三昧耶印入证五部虚空藏身。例如大乐金刚五秘密法。五方五佛各与四大菩萨一一皆入大乐五尊三摩地。然金刚顶十八会第一教王会有四大轮。一金刚界轮。三十七尊皆持金刚界印。二降三世教令轮。三十七尊皆持降三世印。三遍调伏法轮。三十七尊皆持观世音印四一切义成就轮。三十七尊皆持虚空藏印云云。今此五大虚空藏尊即一切义成就轮苏悉地法。通能成就一切义成就轮五部求富贵法）于中圆画白色虚空藏。左手执钩右手执宝。前圆中画黄色虚空藏。左手执钩右执宝金刚。右圆中画青色虚空藏。左手执钩右手三瓣宝放大光明。后圆中画赤色虚空藏。左持钩右持大红莲花。左圆中画黑紫色虚空藏。左手钩右持宝羯磨。若于青色或金色绢上画之。次说印相。毗首羯磨三昧耶忍愿相合峰如针。是名法界虚空藏三昧密印。应当知。次改进力如三钴。是名金刚虚空藏。复改进力如宝形。是为宝光虚空藏。又屈进力如莲叶。即名莲花虚空藏。戒方进力互相叉。是名业用虚空藏（云云）摄真实经中东南西北佛白青金红五色。是表寂调财爱增法。又守护经亦同此也。若仁王经东南西北中方菩萨各放青白金流五色光明。表降魔修龙叉众德。今此经中东南西北方虚空藏色白黄青红黑紫。是表五佛共入虚空藏三昧耶。故以五佛三昧耶色为其色像。亦持五佛三昧耶印为其印相。中方钩形印。白色独股是钩形之□帜也。东方三股印。金色三股是金刚之□帜也。南方宝形印。青色如宝。是宝珠之□帜也。西方莲花印。红。色如莲是莲花之□帜也。北方羯磨印。黑紫相叉。是羯磨之□帜也。然金刚界五佛三昧耶印与此少异。而作□帜亦无大异。毗首羯磨三昧耶印。是十字羯磨印。则不空成就佛印。亦即羯磨萨埵印。非金刚业菩萨三昧耶印。若用此印则此经中五印难成有别本经。法界印注云萨埵印。金刚印注云准护身印。业用印注云准不空成就佛印。今谓。当准金刚界五佛三昧耶印。唯中三印用进力也。今此五大虚空藏菩萨亦是明星天子本身。故处明星圆明之中。亦以七曜九执二十八宿而为眷属。故此法亦用金刚吉祥破七曜等三真言印。此五大虚空藏大日三昧耶印亦是大阿阇梨位者之行事。须具准序品七分修之。五相成身之处当随所乐。或五或一以成自。以五佛身成五菩萨。亦随一印十三。四印十七。五印三十七行之。即五佛种子。故须先成五佛。次转五佛成五菩萨。转法界之圆明成明星之圆明。从明星之圆明会法界之圆明。自余观法具如虚空藏经。此品三法开九为十二也。
    十一切如来内护摩金刚仪轨品说。复次金刚手。我说内护摩。谓净除因业。令获菩提心。（此品具说。于三十七月轮各观三十七尊种子。变成三十七尊形像。各作三十七尊羯磨印契。亦用三十七尊护摩真言。即三十七尊羯磨会号各加火。及三十七尊种子。先于身坛上观三十七尊种子。次以自身成三十七尊。月轮圆明以为火焰。以自身口为炉。遍虚空界为量。即此光明中掷诸不祥者。出生三十七尊三昧耶形成一切愿。名为内护摩。内护摩者。或人云烧尽义也。大日经云灭除于业生。是从所烧为名。若摄真实经五方诸佛菩萨入我身中名内护摩。是从能烧为名。今经能烧三十七智火。所烧等觉以还。合为内护摩也。本体只是。支那云灶。加三昧点故云。梵名君荼。此云炉也。梵云诺贺。此云烧也。用此二事名为。大日经云。降三世种子字是净除相。今随字门为净除义。此有二种。一内二外。或直用内能得成就。若直用外不得成就。故作外法必用内法）端座成月轮（观成月轮。自身处中）观水字光焰。（字本是水轮种子。今为金刚界大日种子。以字为种子。有引生摄持二义故以观身中）生身如佛形（变种子成率都波。亦变成金刚界大日尊）智拳住悲愍（大日羯磨印息灾住慈悲观。诵法界句火天真言作扇底迦。名如来内加护护摩）复次触地仪（阿□羯磨印也）因字金刚句（是因字。加二摩多。摩多此云外母。以十二转是外母故。此中自身以字为种子成金刚形。亦变成阿□佛。用触地印住猛利观。诵金刚句火天真言作扇底迦。烧除众不祥法。名金刚持地护摩。是金刚部金刚持地菩萨作业速悟无等觉者。大圆镜智是入佛地之初智故也）复镒施愿形（宝生佛羯磨印）如字摩尼句（字是如如字。加无垢字及涅槃点。此中自身以字为种子成摩尼形。亦变成宝生佛。持施愿印住饶益观。诵摩尼句火天真言作扇底迦。净三业坏诸业法。名宝光净业护摩）胜三摩地印（阿弥陀佛羯磨印）清净无尘句（字是清净字。此中自身字为种子成莲花形。不变成阿弥陀佛。持入定印住无染垢观。诵莲花火天真言作扇底迦。作染欲。诸垢结清净法。名莲花清净护摩）业生拔诸有（不空成就佛羯磨印）寂静无著言（字是涅槃寂静字。无著言者是羯磨句。此中自身以字为种子。成十字形。亦变成不空成就佛。住作业观。诵无著言火天真言作扇底迦所作无碍法。名羯磨巧用护摩）此名五种智。如来寂灾密（五种句真言如经）大悲波罗蜜。起四无量心。印明同四佛。亦名佛息灾（同前四佛以下十六大菩萨八供四摄并羯磨印。或用三昧耶印亦得）萨因字字。王钩字。字。染悦字字。称赞字字。上四寂灾火。宝如如字。光炽然字。幢生字字。笑喜字字。上四增长火莲清净字。刀剑字字。轮轮字字。语密字字。上四破尽火。羯轮字字。护护字字。怖牙字字。持持字字。上四敬爱火。上序品云。手五峰金刚王钩摩尼。染白莲莲花。称箜篌羯磨。空宝瓶金刚藏。光日轮金刚光。旗幢金刚旗。笑幡金刚幡。观镜金刚智。妙钵惹夹摩尼行。转轮莲花字。言螺羯磨。业绿宝瑜伽。护伞盖瑜伽。尽摩羯首瑜伽。持月轮瑜伽。四佛四种一字心密。四密四种一字心方便瑜伽。内供四种一字心。外供四种一字心。四摄四种一字心。金刚界如来率睹波法界普贤一字心。此品五佛十六种子同金刚法界。故教王经云。金刚·钩·箭·喜·宝·日·幢幡笑·莲·剑·妙轮·语·羯磨·甲·怖·持。萨（五股）王（钩）爱（箭）喜（欢喜）宝（宝）光（日轮）幢（幢）笑（笑）法（莲花）慧（□）场（法轮）语（念诵）毗首（灌顶）慈发（甲胄）暴怒（牙器）拳（金刚缚）。
    以上十六大日所变。
    金（金刚）宝（宝）法（莲花）羯（羯磨）。
    以上四密四佛所变。
    嬉（嬉）鬘（鬘）歌（歌）舞（舞）。
    已上四供大日所变。
    烧（烧香）华（花）灯（光明）涂（涂香）。
    已上四供四佛所变。
    钩（钩）索（索）锁（锁）铃（铃）。
    已上四摄大日所变。
    此品亦有八供四摄火天真言种子。亦同彼经。经云。三界天人见。悉皆云是我。生身化诸有。遥礼无敢近。准大焰口品文云。三界中天人。俱依此观住。彼见如仁者。作礼献所能。故言是我及仁者。是佛于自我佛所说。又云。焚诸等觉众。能息一切厄（寂灾）诸大有情众。能成长一切（增益）诸执金刚手。摧伏一切怨（降伏）一切明妃众。能敬爱一切（敬爱）钩索锁铃四。尽成钩召事（钩事）乃至八供养。还结彼业印。及诵焰光明。能成自他愿。一切无不成（一切事愿）我此内护摩。往昔宝生佛。于金刚界中。度无量有情（一切真言印法及一一法。皆有本所诵达诸佛菩萨。具如不动立印轨云。灯焰如来礼佛之法。佛心经有灭恶趣王如来灭恶趣真言。即金刚界摧罪真言是也。今宝生佛本是大日法身。亦是南方宝庄严世界他受用身。若本所通达如是。观佛三昧经。四比丘一檀越今成五佛。此中南方成佛之比丘也。本于金刚界法得通达门。故金光明经中亦作加护）经云。金刚阿阇梨。应作如是法。故知此品内护摩法亦是大阇梨位者之行法也。须准序品七分行之。安立三十七羯磨三昧耶印竟。
    次用金刚顶护摩仪轨。其护摩处当用此品三十七尊智火。于五法中或一或五随要行之。从初水字生（大日）至二十四尊（四佛。四密。十六菩萨）皆以本种智。发生成彼身。威仪悉同等。圆明为火焰。自身口为炉（谓净除因业令获菩提心。端坐成月轮。月轮放光明。为智火圆明。炉有四五六种。如金刚顶仪轨。口炉坛炉形色一相）遍至虚空界。即此光明中。掷诸不祥者。恶人恶天众。上至等觉尊。违自本誓者。掷于炉内焚。疾得本成就。四摄八供养。能成自他愿。一切无不成（云云。身处月内而作观念。以三妄执百六十心名因。五障为业。以此因业为柴。三十七智为火。大菩提心月轮圆明为焰。口炉坛炉法界为量。以真言声而为燃以印契形而为焰形。遍虚空界。以等觉等掷口炉中。作诸成就。若加外法当准诸部所相应物作炉烧之。略如下金刚手内作业灌顶悉地品）
    若摄真实经护摩品说。为修一切瑜伽行者演说真实内护摩法。永为调伏灭烦恼贼及一切鬼神故作是护摩。增长三昧各观本尊并本方色。若作佛部成就护摩瑜伽行者谛观毗卢遮那如来。想我即是金刚萨埵。从其身中流出白光。如净琉璃内外明彻。于月轮中结跏趺坐。从我身中光焰涌出。即成圆光庄严自身。最胜第一。一切众生悉皆喜见。想十方诸佛皆悉白色。犹如三千大千世界微尘数量。入我身中。是名寂静护摩之法（引导菩提第一智印唵字白色。普贤金刚萨埵变作大日白色。月轮跏趺。诸佛白色入身）若作调伏护摩之法。当观东方阿□如来。从其身中流出青光。众德圆满。坐于东方月轮之中结跏趺坐。圆光巍巍庄严自身最胜第一。想十方世界一切菩萨作金刚怒。入我身中摧灭烦恼诸恶鬼神故（破魔印字青色。金刚萨埵变作阿□。月轮跏趺。诸佛菩萨忿怒。青色入身）若作求财护摩之法。当观南方宝生如来。想一切菩萨皆悉欢喜入我身中。从自身中流出金色光。莹净圆满。坐于南方月轮之中结跏趺坐。庄严其身。众生喜见令一切烦恼不能乱心一切恶鬼不敢亲近（施诸愿印惹字黄金色。摩尼萨埵变作宝生。月轮跏趺。菩萨欢喜入身）若作敬爱护摩。行者当观西方无量寿佛。从其身中流出红光。莹净圆满。坐于西方月轮之中结跏趺坐。众生喜见。自作此想十方世界一切菩萨如三千界微尘等数。百亿宝。无数璎珞。无量天衣。种种宝物庄严其身。犹如无比天女形状。悉入我身。能令国王大臣一切众生见者欢喜（除散乱印翳字红色。莲花萨埵变作弥陀。菩萨天女入身）若作增益护摩法者。当观北方不空成就如来。从其身中流出五色光。莹净圆满。坐于北方月轮之中结跏趺坐。庄严其身。众生喜见。想十方世界诸佛菩萨如三千大千世界微尘等数。放五色光入我身中。能令一切事业无不通达（无怖畏印佐字五色。羯磨萨埵变作不空。诸佛菩萨无怖畏入身）彼经为作外护摩故说此五部内护摩法。十方法界五色五形诸佛菩萨入自身中者。是五智火入自身柴烧尽自身烦恼业障。能成身外五种悉地。或直用内能得成就。若作外法非内不成。此经三十七智火以别相说。彼经五色智火以总相说。总别相会用之亦得。彼经五相成身第五相云。三世诸佛及其眷属微尘菩萨无数天龙及天音乐从十方界入出我身。如五色。第一白色。第二青色。第三金色。第四红色。第五杂色（下品亦云。有五种相。一寂静相。二嗔怒相。三欢喜相。四清凉相。五种种相。五方如来其色各异。第一白色。第二青色。第三金色。第四红色。第五杂色）是五方佛入我身中具三真实三身妙果我身圆满（经有三身真言及印）行者入毗卢舍那三昧。结跏趺坐。舌拄齶上系心鼻端。想顶有五宝冠。冠中有五佛。即结引导菩提第一智印。亦名能灭无明黑闇印。持真言曰。唵吽惹翳佐一一观察五字色相。
    第一结菩提印入毗卢舍那如来三昧。当观俺字色及我身十方世界悉皆白色。修此观时。自身及与一切众生所有无明烦恼恶业自然消灭。行者及一切众生速得成佛故。
    第二结破魔印。入东方不动如来三昧。当观吽字色及我身。尽东方界。及以九言无量世界诸佛菩萨。一切众生。山川草木。咸皆青色。以右手掌面用按地。此印能令诸魔鬼神一切烦恼悉皆不动。是名能灭毗那夜伽及诸恶魔鬼神印。
    第三结施诸愿印。入宝生如来三昧。当观^7□字色及我身。尽南方界。及以九方无量世界诸佛菩萨。一切众生。草木山川。皆黄金色。即作是想。从五指间雨如意珠。此如意珠雨天衣服。天妙甘露。天妙音乐。天宝宫殿。乃至众生一切所乐皆令圆满。是印名为能令圆满一切众生所爱乐印。能满众生一切愿故。
    第四结除散乱心印。入西方无量寿如来三昧。当观翳字色及我身。尽西方界。并与九方无量世界诸佛菩萨。一切众生。山川草木。悉作红莲色。能令行者及诸众生除散乱心入三昧乐故。
    第五结无怖畏印。入北方不空成就如来三昧。当观佐字色及我身。尽北方界。并与九方无量世界诸佛菩萨。一切众生。山川大地。草木丛林悉皆五色。以何因缘名无怖畏。谓备四义称无怖畏。一者中方毗卢舍那如来能灭无明黑闇。出生般若波罗蜜等尽虚空界洞达光明。二者东方不动如来能摧一切频那夜迦恶魔鬼等。悉令不动。三者南方宝生如来能除贫乏。施天宫殿天饮食天衣服天音乐。悉皆圆满。四者西方无量寿如来能与行者三昧大乐。譬如十方虚空无量无尽。亦如众生无量无尽。亦如烦恼无量无尽。如是行者三昧大乐亦复无量无尽。如是四义具足圆满。是故北方不空成就如来告行者言。善男子善女人汝勿怖畏。由是义故名无怖畏印。（云云）。
    守护经说五佛真言。唵吽惹斛佐。其五佛印亦同摄真经。是金刚界羯磨会印。花严经说。十方法界主伴具足。三种世间圆融成佛。即是此经十方法界三种世间（智正觉世间。众生世间。国土世间）五色五形入出自身。成三身佛具三秘密。即以此法亦名护摩。三种世间皆圆融故。变作悉地自在无碍。内法外法同用此观。

金刚峰楼阁一切瑜伽瑜只经修行法第二

    建久四年五月十四日于神护寺七枉房画了。二交点了。
_
金刚峰楼阁一切瑜伽瑜只经修行法第三

            真如金刚述
        

    十一金刚萨埵菩提心内作业灌顶悉地品说。此品都有八法。一金刚萨埵一字心具十五尊内作业灌顶法。二金刚手内火法具三十七尊一切天五种护摩。三逊婆明王五部吽迦罗具三十七尊内外火法护摩。四金刚手外火法具三尊一切天九种护摩。五金刚手外火法具三十七尊授本三昧耶护摩。六金刚手外火法五部曼荼罗圣众授五种灌顶法义准吽迦罗法亦具前四六八护摩五部三昧耶灌顶等法。七五种神线五种事业法。八五轮茅环五种事业法。虽有八法唯二尊法。一金刚手内作灌顶。三昧耶护摩。灌顶。护摩事业护摩神线茅环。二吽迦罗同金刚手六法。内灌顶法文云。金刚阿阇梨。教授诸弟子。文句交杂为禁慢法。内火法云。名称阿阇梨。及觉成就近。得如是光泽。方可作此法。而乃传与人。勿妄作诸过。故知此法是大阿阇位者及以觉知近佛深行阿阇梨之行法也。
    一金刚萨埵内作业灌顶法。尔时世尊告金刚手言。我今更为汝说成就金刚萨埵一字心极秘无上染勇智光密言。（上第七瑜伽成就品。金刚手复说成就金刚萨埵一字心大胜心相应。真言。一切法平等金刚心竟。故大日尊今更为说成就金刚萨埵一字心极秘无上深勇智光密言以十五尊为一佛身。然后变作金刚萨埵。以十五尊种子布十五处支分。令诸弟子散花支分。随花随处。教本印明。内作业灌顶法。故云令更。例如大日经胎藏大悲坛传法灌顶之后。更作秘密坛传法灌顶之法。各有三法。一事业灌顶。二手印灌顶。三以心灌顶。其手印灌顶中亦有自灌顶法。以字烧身除过患已。以五字轮加持自身。轮轮同体遍满一身心中建立中台。八叶鬓蕊以为佛菩萨母波罗蜜等。鬓为持明忿怒金刚部众。茎为持金刚秘密主。立无尽大海中。海岸各观普世天等。为传三昧耶故奉意生香花等。次令弟子散花身上。随花堕处。教彼本尊明。咽以上为中台。心以上为三部。脐以上为摩诃萨。脐已下为普世天。虽是度无势力弟子方便。而若自念诵及作坛时。先往坛所作此自灌顶法云云。今此内法其义亦同。先以空智净身内已为法界体。法界体外更无外器。观自身分为曼荼罗。投花示尊。以印灌顶。唯十五尊以为五部。此摄三十七尊。例如大胜真实三昧耶尊以十二尊为一尊身。遍摄三十七尊。彼尊成就金刚手四部心金刚手四摄心以为一身。即是摄五部尊。次以文殊智剑摄一切智断。次以大金刚轮摄一切坛场。次以一切如来四摄印明摄四方四摄瑜伽尊及十六大菩萨。次以一明摄八供四摄尊。今此尊者例亦如是）持真言行者（先以空智净自身已。为法界体名菩提处。下云。金刚萨埵心菩提密言曰）观身如佛形（当随五部灌顶五佛中为一佛形。故下文云即此身五佛。明云。）根本命金刚（五部金刚萨埵名根本也。故下文云。极秘密中秘。此名五部源。命者名也。言命世金刚萨埵五萨埵中随为其一。明云。）释轮以为座（天帝释。一名因陀罗。此云帝。亦云主。居妙高顶善法堂中。中有常住金刚界大曼荼罗三十七尊。八方天出守护经。此曼荼罗名为释轮。轮者方坛。名为大因陀罗。是地轮名。行者当住坚胜法界座妙显山王顶大因陀罗轮坛之上。明曰。）多罗为二目。毗俱胝为身（此二尊是观音眷属。而下文云多罗毗俱胝并是羯磨部。此摄羯磨四菩萨。此金刚界在西向东。故以西方二尊为自身。能以此身作事业。故属羯磨部。明云。）吉祥为口舌（此文殊。亦莲华部利菩萨行者在西向东故。以西尊亦为口舌。此文殊是般若藏。故为行者口舌作转法轮。此摄贤劫十六菩萨等。明云。）嬉戏为鼻端（是金刚嬉戏菩萨。以摄八供养菩萨等。故下文云嬉戏名供养。明云。）金刚观自在。以成两手臂。（此二菩萨摄金刚莲华二部八菩萨。故下文云右臂观音部。左臂金刚业。右慧故为莲华开觉。左定故为金刚降伏。明云。）三世不动尊。以为两膝脚（此二明王摄四摄菩萨。故下文云三世不动尊即名四摄智。右劝不动左三世。即菩提心调伏降魔之四摄也。此使者众摄五大尊及塔下方诸执金刚神等。明云。）心为遍照尊（五部佛中随作何佛必以大日为。五佛心。明云。）脐成虚空眼（此佛眼佛母菩萨能摄破七曜二十八宿一切天。此摄二十天四十天等。故下文云虚空眼外持。佛母能孕诸佛故为行者之脐。明云。）虚空宝为冠（此虚空藏菩萨摄宝部四菩萨。故下文云顶上摩尼属。五轮持身顶为空轮。故偈云虚空藏为冠。大日经诸菩萨欠字安顶上此义也。明云。）相好金刚日（此宝部金刚光菩萨是一切如来自性光明。故为行者相好。下文云金刚光彼岸。此摄四波罗蜜菩萨。是大日如来四定相好能摄遍法界之相好。明云。）
    以佛十五尊。共为一佛身。如世月圆满。佛性亦如月。下文亦云。极秘密中秘。此名五部源。金刚即宝光。莲花即羯磨。如如同一体。即此身五佛。乃至亦云。即名三十七。最上极深密。法佛秘成就（故十五尊能摄五部三十七尊也。互为同体更无二味。通能成就五部五法也）
    观十五尊。次作十五尊羯磨会印。一一诵此十五句明。作五佛身随作一佛。然后变作五部金刚萨埵。随作一部。用一字明五部业印。次以十五句明十五尊各种子布十五处。次修内灌顶法（云云）教诸弟子。绯缯掩面。与作加持。教萨埵誓。置花印中。令散支分。随花堕处。尊奉教印。皆如金刚界灌顶法。于五种灌顶中。随与一切种灌顶（一光明。以二水。三手印。四布字。五句义。出金刚顶义决）若有欲修以心灌顶法者。以心作身坛了。然后以心作弟子灌顶。检大日义释行之。前手印灌顶是度无势力弟子之方便也。此以心灌顶是度已成就弟子之方便也。常又当用事业灌顶法也。亦准序品七分行之。
    二金刚手内火法。具三十七尊一切天五种护摩。更说内火法（上内护摩品行广说三十七尊内火法。此品更说五部悉地王内火法。若作外火法亦由此内火法。然后即成。内心观智为火。不假外法而作）息灾月为炉（上内护摩品爱染王品及大焰口品等说五种成就。息灾·增益·调伏·敬爱·钩召。又金刚顶护摩仪轨有延命法。其五种炉。方·圆·角·莲·钩。延命甲胄。故云息灾月为炉。即满月形也。大日经说息灾方增益圆。如上内护摩品。先以十五尊。作自身坛已）次入五萨埵仪。圆明为火争。自身口为炉。遍法界光明中掷。等觉以还众。各如本尊貌。种智发光焰。焚烧一切罪。五佛波罗蜜。名为息灾事（以金刚萨埵口先诵一字心。及业印加持口炉。各诵三十七尊明及业印。以种智观发生火焰作五种法。如上内护摩品。五佛四密作息灾火。东四息灾。南四增益。西四降伏。北四敬爱。四摄钩召。八供一切。上品广说。故此品中略示一端。故唯点示息灾炉而已）三世天人等。并为护摩木（上内护摩品云。恶人恶天众。上至等觉尊。违自本誓者。掷于炉内焚诸等觉众。能息一切厄。诸大有情众。能成长一切。诸执金刚手。摧伏一切怨。一切明妃众。能敬爱一切。四摄尽成钩召事。八供一切成）次降伏天法中更有五种护摩（如护摩妙。息灾增益降伏各更有三。合为九种。故五种中各更有五合十五种。上内火品。西方四火掷诸天等作降伏法。故今文云掷诸忿怒天以为降伏业等者。是说西方四火作五种业。吉祥息灾。增益降伏增益降伏。胜他敬爱。逐他钩召。逐者随也。如西方者五方亦尔。皆用金刚手一字心加持口炉。用钩召印诵诸天明。诸天明者准诸教说用之。摄诸天等引至空中。掷口火中而作成就。亦准序品七分行之）
    三逊婆明王五部吽迦罗。具三十七尊内外火法。次说逊婆明王根本真言曰。（金刚顶十八会初教王会四大品中。第二降三世会有六曼荼罗。所谓大三法羯各具三十七。皆持三世印。一印十三。四印十七。今文四印加持东方四尊入吽迦罗。是四印曼荼罗十七尊法。先以东方入名为最初吽迦罗者。可作五部吽迦罗法。东方是最初故。吽者是种子字。即降伏义。迦罗此云黑闇。如仁王云摩诃迦罗大黑天神。故以迦罗翻云黑闇。大日经疏摩诃迦罗天云大暗夜天。又翻迦罗云时也。此吽迦罗名胜三世。亦名月黡尊也。金刚顶经呼降三世名大黑也。黑是降伏色。随色为名。苏悉地经。金刚部明王是苏皤你亦为金刚部主。金刚界亦以此尊为金刚部明王忿怒部主。极深密轨。普贤金刚手变现吽迦罗降三世金刚。大日经疏。不动尊令发菩提心。胜三世降伏三世三有三毒。此胜三世名月黡尊。而胎藏曼荼罗胜三世外更置吽迦罗及逊波菩萨。非也。逊婆末见对译。根本真言在经。是黑暗义。是降三世义。三字。苏悉地云。若真言中三吽字者。能成辨一切事。亦有金刚顶降三世真言。亦有八大明王中心真言。并云。是降三世名。亦有大日经胜三世真言。及种子心真言云。是三世胜名也）
    经逊婆法先以十五尊成金刚萨埵（五中随一）次成吽迦罗之身。即是金刚部金刚萨埵忿怒三昧。以入三十七尊之业皆修降三世法。其三十七尊皆以金刚萨埵三昧耶印为根本印。各入降三世印。故金刚顶降三世教中观自在法。以金刚萨埵三昧耶印为观自在根本印。次用观音三昧印为业印。三十七准之。先住菩提大印已（上文金刚萨埵心菩提密言印及金刚萨埵业印真言）羯磨四印作加持（东方四菩萨业印真言。自身四方观此四尊）以成三世大誓身。（先变萨埵成降三世。八大明王中有两臂降三世。非金刚顶四面八臂。极深密门金刚萨埵名真实王。呼降三世名大誓世尊也）然后入忿怒王业。乃至善哉亦如是。
    次四尊作降三世事业。初金刚萨埵用逊婆明降三世印。次用铃杵。上序品云。金刚手以右手五峰金刚掷于空中。寂然一体还住手中。今降三世观羽抽掷五股。于空中却下承住手中。手中是萨埵身。五股是大誓身。故云承萨埵也。止羽用铃。然后三处作舞。次王爱喜降三世业亦同前仪。是名最初。次作宝部莲花部业部佛部。次如上金刚手作业。此中亦诵心密（有一字心短吽是也）作内护摩准上。亦有五部三十七尊五种业。或加此内火法作外火法。须准下金刚手六种外火法行之。故云。所用护摩物其体同。此明皆从心流出。各随其本色（云云）亦准序品七分行之。
    四金刚手外火法。三尊一切天二十九种护摩。经召三尊。一（乌牛粪。文殊。般若）二（黑沉香。普贤。一切明法）三（黑花。杂事业。虚空库）略出三尊以表三部。谓金莲羯佛等。三十七尊皆有相应法。须于诸教兼行用之。九种者。一黑盐（召一切天满所愿）二黑土（地居天）三白色花（吉祥天。金宝藏）四白树汁（母天。仙药。寿命）五檀香（上界天）六苏合香（住空天）七麝香（游空天）八牛黄（地居天）九安悉香（地底天）以上三尊九天。十二种外火法。须准上说金刚手六种内火法及前内护摩品五种相应内火。此金刚手内火加彼尊火掷诸尊及天等。以此香等和合烧之。金刚顶十八会降三世品说五类天。一上界天。二空居天。三游空天。四地居天。五地下天。此五类天引入曼荼罗。授与三昧耶成教令轮（云云）故此外火亦当加前降三世内火法用之。亦准序品七分行之。
    五金刚手外火法。三十七尊授三昧耶护摩。有四种护摩物。一常用沉香（十六大菩萨授与本法大三昧耶）二常用龙脑。（八供）三常用黄檀（五部。四摄。使者。能辨）四常用郁金（五方如来常来加持）此三十七尊授三昧耶者。以此四物加上三十七内火用之。各为授本誓加持。随所相应物成五种业。降三世品亦有三昧耶曼荼罗具三十七尊。故此外火亦当加彼内火用之。亦准序品七分行之。
    六金刚手外火法。五部授与灌顶护摩。有四种护摩物。一丁香（莲华部）二菩提叶（金刚部）三白莲华（宝部）四青莲华（如来部五部）凡此相应物是古佛所用。皆随所修喜怒等观用其强软相应种类。降三世品亦有灌顶具五部法。故此外火亦当加彼内火用之。
    七五种神线（入三昧耶时所用。当用此字加持合线）有五种叶。一莲华智字（清净自在）虚空智（如字。合线离过）羯磨智。金刚因字（乐身。此二寂灾）金刚部四尊种智字（降伏。因。钩。悦。赞）摩尼部四圣密智字（增益。如如。炽然。生。喜）莲花部四圣种子空（敬爱。清净自在。剑。轮。密）羯磨部四尊密智字。（钩召。轮。甲。牙。持）此名内护摩。依前火中作。乃至三十七并依此法教。金刚萨埵心。及以炉光焰（此文可在外火之后。而在不次为禁慢法有神线故。准用之）降三世品亦有此法。故准用之。
    八五种茅环（作成就法时所用。当钏索此指入室作法）作一旋茅环钏于进力指（息灾）忍愿（降伏）禅智（增益）戒方（敬爱）檀慧（钩召）凡此神线。茅环。数珠。金刚供具。坐法苏悉地中具明三部。此中可有五部所须。故准诸教用之。降三世品亦有此法。故准用之。此品虽有八法束为二法。故足前十三为十五也。
    十二大金刚焰口降伏一切魔怨品说。有佛名金刚。大药叉吞啖（乃至）金刚尽明曰。此名金刚食。主宰诸能摧。菩萨化身天。及正业受果。
    教王经偈云。大根本大黑。大染欲大乐。大方便大胜。疏云。如次五大明王及无能胜。故大方便是金刚药叉。百八名中。教王经云。金刚尽方便。金刚牙大怖。摧魔金刚峻。金刚忿（六名）略出经云。金刚夜叉。摩诃方便。金刚牙。甚可怖畏。摧伏魔金刚上。金刚暴恶（六名）故金刚食即尽同名（云云）此大明王。前引牟利经云。转九识为五智。五智现三密。五如来。五菩萨。五明王。如次以为五智三密（云云）大般若云。若有菩萨近不退转。五族执金刚神常所守护（云云）仁王经云。若有国王护持三宝。五方菩萨来护其国（新旧二本五方名少异）仁王仪轨云。以为五大明王。如彼文云。第一东方金刚手菩萨。经云。东方金刚手菩萨摩诃萨手持金刚杵放青色光。与四俱胝菩萨往护其国（旧译本云。一金刚吼菩萨手持千宝相轮。往护彼国）解曰金刚手者。依三藏所持梵本金刚顶瑜伽经云。坚固利用具二义也。依彼经者。是五菩萨依二种轮现身有异。一者正法轮现真实身。所修行愿报得身故。二者教令轮示威怒身。由起大悲现威猛故。此金刚手即普贤菩萨也。手持金刚杵者表起正智犹如金刚能断我法微细障。故依教令轮现作威怒降三世金刚。四头八臂。摧伏一切魔醯首罗大自在天诸魔军众侵害正法损恼众生者令调伏故。放青色光者显能除遣魔等众也。与彼东方持国天王及将无量乾闼婆众毗舍阇众而为眷属。与四俱胝菩萨。往护其国。第二南方金刚宝菩萨。经云。南方金刚宝菩萨摩诃萨手持金刚摩尼放白色光。与四俱胝菩萨往护其国（旧本云。二龙王吼菩萨手持金轮灯。往护其国）解曰。金刚宝者。如彼经云。虚空藏菩萨也。依前法轮现胜妙身。修施等行三轮清净。手持金刚摩尼者梵云摩尼。此翻云宝。体净坚密犹如金刚。即是金刚如意宝也。随诸有情所求皆得。依教令轮现作威怒甘露军荼利金刚。示现八臂。摧伏一切阿修罗众眷属诸恶鬼神恼害有情行疾疫者令调伏故。放白色光者显能遣修罗等也。与彼南方增长天王及将无量恭畔荼众薜荔多众而为眷属。四俱胝者。且俱胝者如华严经云。百落叉为一俱胝。即当此方百亿数矣。余三俱胝准此应悉。与如是众往护其国。第三西方金刚利菩萨。经云。西方金刚利菩萨摩诃萨手持金刚剑放金色光。与四俱胝菩萨。往护其国（旧本云。三无畏十力吼菩萨手持金刚杵。往护彼国）解曰。金刚利者如彼经云。文殊师利菩萨也。依前法轮现胜妙身。正智圆满得自在故。手持金刚剑者示其所作。能断自他俱生障故。依教令轮现作威怒六足尊金刚。手。臂。头。各六坐水牛上。摧伏一切诸恶毒龙兴。恶风雨损害有情者令调伏故。放金色光者显能除遣恶龙等也。与彼西方广目天王及将无量诸龙富单那众而为眷属。与四俱胝菩萨。往护其国。第四北方金刚药叉菩萨。经云。北方金刚夜叉菩萨摩诃萨手持金刚铃放琉璃光。与四俱胝夜叉往护其国（旧本云。四雷电吼菩萨手持千宝罗网。往护彼国）解曰。梵云夜叉。此云威德。又翻为尽。能尽诸怨故。如彼经云。摧一切魔怨菩萨也。依前法轮现胜妙身。事智圆满得自在故。手持金刚铃者铃音震击觉悟有情。表以般若惊群迷故。依教令轮现作威怒净身金刚。示现四臂。摧伏一切可畏药叉常于昼夜伺求方便夺人精进害有情者令调伏故。放琉璃色光者显能除遣药叉等也。与彼北方多闻天王及将无量夜叉众罗刹娑众而为眷属。与四俱胝菩萨往护其国。第五中方金刚波罗蜜多菩萨。经云。中方金刚波罗蜜多菩萨摩诃萨手持金刚轮放五色光。与四俱胝菩萨往护其国（旧本云。五无量力吼菩萨手执五千剑轮。往护彼国。是五大士五千大鬼神王于汝国中大作利养。当立形像而供养之）解曰。金刚波罗蜜多者。此云到彼岸也。如彼经云。转法轮菩萨也。依前法轮现胜妙身。行愿圆满住等觉位也。手持金刚轮者。毗卢舍那初成正觉请转法轮。以表示故。又以法轮化导有情令至彼岸故。依教令轮现作威怒不动金刚。摧伏一切鬼魅惑乱诸障恼者。令调伏故。放五色光者显具众德破前诸闇也也。与天帝释及将无量诸天而为眷属。与四俱胝菩萨往护其国（云云）若作从本垂迹。劝不动为初。药叉为后。当于召请用之。若作修因向果。观三世为始。不动为终。当于成身用之。
    第一降三世。大日经云。怛□路迦（世）尾惹耶（胜）翻云胜三世。亦云圣三世。义释云。能降三世三界三毒故云降三世。不动尊令菩提心不动。降三世令诸烦恼降伏。故用二尊（云云）念诵法云逊婆□逊波（未见敌翻）此经云吽（降伏义）迦罗（黑暗）教王经云大黑（疏是降三世也）寿命经云。毗卢舍那从胸臆间现出五峰金刚大菩提心四面八臂奇特难睹降三世菩萨身。极深密门云。余皆同诸教。降三世瑜伽二羽印当心。慧手持五股。怒臂如下拟。次箭剑直执。定上五股钩。次弓次执索。皆直引臂持。四面正青色。右黄左绿色。后红咸忿怒。自在天王妃。为座如前说。吽迦罗金刚。作如是相好（云云）文殊八字法云。降三世金刚。青色八臂。当前二手结印。檀慧反相钩。余拳竖进力。左手执弓右把箭架。左一手执杵一手执索。右一手执戟一手把棒。三面口角现牙。坐火焰中。（云云）
    第二军荼利。集经云。闇密哩帝（甘露）金刚军荼利（瓶）慈氏轨云甘露瓶菩萨。集经云（具有造像法当引用之）
    第三焰曼德迦。华严本教云威德。念诵法云。六足六首六臂。所以净六趣满六度成六通。文殊八字法云。阎曼德迦金刚。青黑色六头六臂六足。各执器伏。左上手执戟。次下手执弓。次下手执索。右上手执剑。次手执箭。次下手执棒。乘青水牛为座。
    第四金刚夜叉。念诵法云□日罗药乞叉。教王经云金刚尽（是金刚牙菩萨名也）此经云金刚大焰口。亦名金刚大药叉吞啖。亦名金刚尽。亦名金刚食（此忿怒王名也）若作曼荼罗及画或观成。当观吽一字成大羯磨轮。连续十字成大圆轮。放光焰金色。复于脐轮中。当股于五分。观五大月轮。一轮安五尊。共为二十五。用金刚界字羯磨印安布（用金刚界羯磨会五佛四波罗蜜十六菩萨种子成之。即用其印真言立之）次于轮四隅放种种色光。一隅四忿怒。四隅十六护。各持五峰杵。作金刚掷步。皆从吽字生。身作四方色（文殊八字法云。第三院十六大天外护。南焰魔后。次西罗刹主。次角罗刹后。次北水天。次北龙天台。次北风天王。次东风天台。次东毗沙门天王。尊。次东毗沙门台。次东伊舍那天王。次南伊舍那后。次南帝释天王。次南释台。次南火天神。次西火天台。次西焰魔天。此经四隅各四大护。当分四方之后。加于四维以为四隅各四大护。准五大虚空藏五方色。中白。东黄。南青。西赤。北绿。次五。若大胜品。东白。南黄。西红。北绿。以五大品为定作十六色）最中圆佛处。（下文亦云。行人自为佛。处于轮脐中。即以自身先成大日。次变大日成大焰口金刚夜叉）四隅内供养（四月轮间）次四方面前。左右安二尊所谓钩等四。及香华等四（四轮前后左右。左摄右供）次后相对处。安妙吉祥幢。种种诸宝网。缯衣珠鬘花。轮铃拂商佉。天女作众乐。如是等安布。皆从吽字生。用前成就明。安毕诵一遍。即能成真实。坚固如金刚。行人自为佛。处于轮脐中。（本尊真言先持诵成就者名前成就明。或用淹字明等为前成就明）我今更说秘金刚。夜叉形。六臂持众器。弓箭剑轮印。及萨埵羯磨（杵。铃。）五眼布忿怒。三首马王髻。珠宝遍严饰。其余诸圣尊。画如金刚界（先用金刚界三十七尊印明十六外护印明安立已了。次变大日为大焰口。犹如大日从胸现降三世。次以四蜜成大焰口。次东南西北五尊次第变成大焰口尊。例如吽迦罗法以五部尊次第成吽迦罗。云云当例此中五月轮坛并作五大明王轮坛。各以五大明王转变各作五五二十五尊云云）若欲以五大尊同安一坛者。当准仁王仪轨修之。如彼文云。于坛中心画十二幅轮。东边画五股金刚杵。南边画金刚宝。西边画金刚剑。北边画金刚牙。此上五事即是五方菩萨手中所执秘密之契。东南隅画三股金刚杵。西南隅画宝冠。西北隅画箜篌。东北隅画羯磨金刚杵。当四角上置四贤瓶。金银铜瓷新瓦亦得。可受一斗。已下瓶满盛水插枝条花。用四色缯各长四尺青黄赤绿如上次第系四瓶项。次第三重东门画金刚钩。南门画金刚索。西门画金刚锁。北门画金刚铃。东南角画香炉。西南角画荷叶。于中画杂华。西北角画灯。东北角画涂香器。所画杵等皆有光焰。三重坛外一重界道。

金刚峰楼阁一切瑜伽瑜只经修行法第三

　　建久四年四月十八日于神护守寺垂智房画了。二交了。
