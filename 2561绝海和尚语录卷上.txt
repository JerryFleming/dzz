No. 2561 绝海和尚语录卷上

　　　　日本国绝海津禅师语录序
        　　　

    予早年闻明眼士论提唱宗乘。谓海外诸国之师。大率滞玄解。不能去合头语。于临济德山云门赵州开口动舌便能剿断学者命根处。恍然有所未知。所以不及华夏。予恐此言不公。藏诸胸中而未敢轻泄于外。共余不足论也。后独与日本禅者游。观其气质多不凡。茍能尽心力于吾宗之妙。皆可隮圣阶而扬神化。第惜其务外学尚吟哦。于别传直指之说。若不经意。故其返父母之邦。得座披衣当机对境儱侗瞒盱。而抽钉拔楔解粘去缚之谈。蔑闻于中国。以此知明眼所见为不谬。且叹其国崇信吾教特隆于他邦。而大贤亚圣之资不世挺生其间。维持黼黻之也。永乐元年冬。沙门等闻偕天龙住山密坚中者。奉使来皇朝。还国过门。展礼以其师绝海禅师四会语录求序。予以不文辞不获。乃披读数过掩卷而作曰。不意大法垂秋之际。正音寂寥之余。海东有此伟人。也其??词也。义路全超。玄门顿廓。其应机也。电掣雷鍧。闻者不及掩耳。赌者不及瞬目。绰有抽钉拔楔解粘去缚之作。其不能穿过临济德山云门赵州鼻孔。能如是乎。是知无里以前破沙盆金馨玉振于此土。无里以后惊天动地于彼方而能东抛西掷和声槭碎者。其在吾绝海矣。绝海无里五世的骨孙也。尝入中国历参季潭清远恕中穆庵等诸大老。于内外学俱有发明。以提唱高古圆润不枯。回出流辈。如前所称。况具大福德。为王臣所重。所谓其国崇信吾教。特隆于他邦者。又岂非绝海有以维持黼黻之者乎。览是录者。当以吾言为信。
　　大明永乐元年岁次癸未冬十有二月既望
　　武林净慈禅寺住山四明释道联撰

绝海和尚初住甲州府乾德山惠林禅寺语录

　　　    小师俊承等编

    师于康历二年庚申九月初三日。就龟山云居庵受请。十月八日入寺。指山门云。入门不动扉。入林不动草。等闲透过玄路鸟道。
    佛殿。世尊三昧迦叶不知。迦叶三昧阿难不知。山僧三昧诸人不知。九九八十一。凤林吒枝。
    祠堂。聪明由你聪明。正直由你正直。要见新惠林。三生六十劫。
    祖堂。鼻孔相□西天东土。甜瓜彻蔕甜。苦瓠连根苦。
    据室。张漫天网打凤罗龙。临济德山虾跳不出斗。
    拈公帖。灵山密旨台阁文章。政化以之宣布。宗风以之举扬。倘未信者谛听谛听。
    拈江湖疏。腾波涛于口海。焕云章于义天。此中无限意。白鸟下苍烟。
    拈衣。这一片牛皮。得之者披毛戴角拖犁拽杷。无有休歇期。津上座既入异类中。只得欢喜忍受之。是所谓祖祢不了殃及儿孙。殃及儿孙。寸丝何止重千钧。
    拈香云。虔爇宝香。端为祝延今上皇帝圣躬。万岁万岁万万岁。升下恭愿。仁如天智如神。率土咸归圣化。山为砺河为带。万年永固皇图。次拈香云。此香爇向炉中。奉为秋官相公洎阖府尊官资陪禄算。伏愿乃武乃文。长居皇家之藩屏。维精维一。永作宗门之金汤。次拈香云。此香阖国咸知来由。今日不必重说。一炉爇却。奉为先天龙开山五朝帝王之师梦窗正觉心宗普济玄猷国师大和尚以伸供养。
    惠林第二世满翁和尚入祖堂。德以称位。位以称德。铁牛擎出黄金角。禅外无教。教外无禅。正宗灭向瞎驴边。八十九年驴拣湿处。百千万劫牛恋旧栏。惠林无限春消息。李白桃红共一天。共惟前住当山第二世满翁禅师。龙跃禅河鹏腾教海。叩玉云筹室。登正觉妙场。前后遇一国之师。规模为百世之法。阐化本土。大扇列祖之风。补席当山。亲佩真子之印。可谓回澜砥柱苦海慈舟者也。今月初六日。藏拙徒弟比丘某。设供本寺安位祖堂。特命山僧赞扬佛事。唯禅师高风盛德在人耳目。小北安敢措一辞于其间哉。虽然恁^8□。牌子已归山僧手里。未免符到奉行去也。密付堂中依位住。西天东土妙难传。传不传少室真风正凛然
    为贤首座火。贤圣位中不留踪迹。生死海里何涉春秋。传肘后之灵方开豁人天正眼。挂眉间之宝剑结尽衲僧冤仇。虽然与^8□。火把子未饶他在。何故坐脱立亡非无首座。且如何会先师意。劫火烧海底。遍地冷啾啾。
    为真空院主法都文火。法法圆成尘尘解脱。搣碎漏灯盏子。光明照破十方刹。裂破如来禁网。脚头趯落真空月。干城影里八十二年。生本非生。灭亦非灭。栏内走却三脚驴。千里万里阿刺刺。诸人还知法都文下落处^8□。举火把云。胜热婆罗门为你饶舌。

惠林禅寺语录（终）

绝海和尚住山城州万年山相国承天禅寺语录

        小师惠^8□等编

    师于明德三年壬申八月晦日。就北山等持院受请。十月初三日入寺。指山门云。广大门风威德自在。一路通霄十方无碍。喝一喝。
    佛殿。一佛二菩萨六耳不同谋。一等敬礼以恩报仇。便礼拜。
    土地堂。你捧铜綮。我执牛耳。敢忘宗盟。灵山在彼。
    祖师堂。东西密付胡汉风殊。各自鼻孔各自头颅。一一按过。黔之驴黔之驴。
    据室拈竹篦云。妙密钳锤炼佛祖。还他烹金炉。我这里即不然。佛来祖来也未饶渠。何故重赏之下必有勇夫。以竹篦打卓云。参。
    拈公帖。这个是大人相公把尽乾坤大地。一印印定底无上大陀罗尼印。今日因甚^8□付在津上座手里。获赤水珠者夫惟罔象乎。
    拈山门疏。法无定相。随处作主。从前过量孟八。今日歇后郑五。
    拈诸山疏。千金择友。百万买邻。以磨以琢。光辉日新。
    拈道旧疏。睦州撺掇临济。云峰激发老南。寥寥千岁下。道谊固难担。
    拈江湖疏（东西山二疏）龟峤水净。鸭川绿肥。交流天一碧。白鸟共忘机。
    拈同门疏。同条一句回隔天涯。莫举鳌山旧话。雪后不柰杨花。
    拈衣。吾家烂牛皮。年久成^8□讹。拈来鞔露柱。露柱笑呵呵。且道。笑这甚^8□。笑新相国羊质虎皮。
    指法座云。才作高广想。此座不能升。衲僧家没规绳。只要当头坐断举扬宗乘。便升座拈香云。此一辨香爇向炉中。端为祝延今上皇帝圣躬万岁万岁万万岁。升下恭愿。圣图广大救浮幢王刹而无穷。皇祚绵延阅恒河沙劫而逾久。次拈香云。此香大椿八千岁春秋以比寿考。扶乘六十州疆土以连根株。爇向宝炉。奉为本寺大檀越准三宫从一位征夷大将军资陪禄算。伏愿辅文教昭武德。九锡册桓文之功。熙庶绩新旧邦。二南歌周邵之化。又拈香云。此香一炉爇却。以奉供养本寺第一鼻祖帝王五代门师天龙开山梦窗正觉心宗普济玄猷国师。用酬法乳之恩。敛衣就座。南禅和尚白椎云。法莚龙象众。当观第一义师垂语云。第一义如何观。佛祖无门窥觑。释梵无分赞叹。虽然恁^8□。观水有术。必观其澜。顶门具眼底。相共激扬看。问答罢乃云。中原一宝耀古腾今。恢恢乎弥纶十虚。而体不可见。荡荡乎廓通三际。而德不可名。多子塔前放开线路。曹溪门下漏泄真风。圣人得之君临四海。贤相得之子育万邦。便见国泰民丰。风调雨顺。一一无非皆承他恩力。津上座幸对龙象筵。不敢囊藏被盖。拈来撒向诸人面前了也。拈□杖卓一下云。诸人还识中原一宝^8□。若能识得。依旧十月孟冬。其或未然。重为指出。又卓一下云。长安是日边。
    复举。僧问虎丘和尚云。为国开堂一句作^8□生道。丘云。一愿皇帝万岁。二愿重臣千秋。师云。一言分宾主。一句定乾坤。则非无虎丘祖师。其柰一字入公门九牛车不出。今日有僧问山僧为国开堂一句作^8□生。便对他云。千峰朝华岳。万派肃沧溟。
    当晚小参。垂语云。德山小参不要答话。尽法无民。赵州小参要答话。倚势欺人。若是真狮子子。不妨出众嚬呻。问答罢乃云。道无向背理绝言诠。迥出三乘高超十地。一机一境不拘方隅。一色一香解知见缚。有时孤峰顶上坐断闹市红尘。有时十字街头眼挂断崖碧嶂。尘尘解脱法法圆融。是故昨日北山山下一向放倒。松窗云白竹笕水清。今宵万年峰前十分观光。金殿烛明玉楼钟动。地灵人杰士腴泉香。人人握沧海珠。步步踏雪山草。初无静闹之想。初无去来之心。蓦拈□杖云。傍有□杖子出来云。休休。才恁^8□便不恁^8□。以言遣言。何时得了。以心用心。岂不大错。且道。□杖子有甚伎俩便恁^8□道。卓一下云。龙得水时添意气。虎逢山色长威狞。
    复举。僧问曹山云。佛未出世时如何。山云。曹山不如。僧云。出世后如何。山云。不如曹山。此一则公案。诸人作^8□生商量。山僧为诸人不惜口业。下这注脚。曹山不如佛。佛不如曹山。一举四十九。空里走磨盘。
    达磨忌拈香。破南天六宗之邪。当门无齿。观东土大乘之器。眼里无筋。九年面壁计较不到。一身皮髓强为人分。未上留下一双履。赤脚踏开葱岭云。到今无人识踪迹。后代鬼孙徒纷纷。随例年年吃锤子。一瓯春茗一罏薰。
    冬节上堂。欲识佛性义。当观时节因缘。前释迦不前。后弥勒不后。时节既至。其理自彰。寒时寒杀阇梨。敢问诸人。时节因缘作^8□生观。彰底是什^8□理。三世诸佛愆时失候。历代祖师迷己逐物。万年今日亦是随例颠倒脱壳。龟背刮毛束作一管太史笔。登观台书云物去。以拂子指云。万国山河一皇化。九重阊阖五云深。
    腊八上堂。透得金轮天子位。入山容易。出山难。明星横晓人皆见。只有瞿昙被眼瞒。
    云顶院药师如来安座并开光明指佛云。他是琉璃世界尊。端严妙相耀人天。度生悲愿何时了。又向阎浮坐宝莲。共惟东方净琉璃世界教主。药师琉璃光如来。开十二愿门。利济广被。游恒沙国土。应用无边。其德备哉。统群生之大本。其道至矣。尽万法之大全。故夫称扬赞叹者众善来集。恭敬供养者诸恶忽蠲。寒者得衣。饥者得食。贫化人得宝。病人得痊。因中本愿如是故。果上化他亦复然。力救六趣之沉溺。普解三涂之倒悬。宜哉日光月光护持宝藏而照临昼夜。大将夜叉饶益有情而围绕后先。头上宝冠显顶王之三昧。掌中药壶洒甘露于八埏。虽然如此。若约衲僧下顶门正眼。犹隔天渊。且道。衲僧家有甚^8□威权。以笔点眼云。等闲拈起须弥笔。点出光明照大千。上堂。祖师心印状似铁牛之机。去则印住。住则印破。戢玄机于未垂。藏冥运于即化。堪笑黄面老汉。一生走上走下。多子塔前一着。至今调高和寡。堪笑碧眼胡僧。少林九年冷坐。强言分皮得髓。却被露柱觑破。相国全无伎俩。何会是个非个。寻常困眠饥□。随时经行坐卧。若是真正举扬。未开口先话堕。还有为人处^8□。叉手云。谨白参玄人。光阴莫虚过。
    除夕小参。举东山偈和云。新岁旧年今夜分。半千禅侣一堂群。建溪春茗煮和雪。香积明玑蒸作云。穷岂负人。何用送。痴如可卖。肯论斤。东山梦右高风邈。一曲希声万古闻。
    岁旦上堂。垂语云。三阳交泰万象皆春。已能应时纳祐。何妨温故知新。问答罢乃云。天得一以清。地得一以宁。帝王得一以民物化生。如天普盖。似地普擎。江海依之流注。草木依之布荣。衲僧门下得一以堪为什^8□。拈□杖云。惯从五凤楼前过。手握金鞭贺太平。卓□杖一下。
    上堂。三界无法何处求心。膏雨苏草木。芳春遍园林。一道清虚理。无古亦无今。以拂子击禅林云。幽禽啼破晓窗梦。珍重家家观世音。
    佛涅槃上堂。今日有兮明日无。临行卖弄紫金躯。未能敛化即归灭。更自摩胸徒露趺。二月春光犹惨澹。双林树色半荣枯。人天百万齐号绝。独许波旬是丈夫。
    慈氏义堂和尚掩土。这里是慈氏宫殿。这里是大寂定门。能蟠虎踞拓至人之玄境。瑞草异花开自己之田园。恭惟某福慧兼备。德望共尊。景星凤凰惟师雅表也。玉佩璚琚惟师美言也。揭开释天日月。独步佛国乾坤。三千刹界空华结果。六十四年叶落归根。无量劫来成就逝多国土。今日因甚向钁头边垛跟。师兄师兄。联芳续焰须付后昆。双履空棺莫诳儿孙。
    为殊侍者火。凡圣虽殊号。死生理即齐。临行那一着。只要辨端倪。蚤岁亲投国师室。扬扬意气吐虹霓。讨竺坟子究鲁诰。鱼忘筌兮兔忘蹄。万年山下侍我侧。南阳旧话几品题。有时拈砖作玉。有时指东作西。破扇子拈来掷去。折脚铛左挈右提。将谓^2□家无处避。如何对面隔云泥。不堕玄妙窠窟。不涉佛祖阶梯。末后一句如何提撕。掷下火把云。大洋海底泥牛吼。烈焰堆中木马嘶。
    端午上堂。善财才采一枝草。尽大地人诸病除。ＡＭ耐文殊论杀活。使人六日捕蟾蜍。
    云顶太清和尚安座。六坐名蓝宠命新。金襕日色照枫宸。巨鳌夜负神山去。遍界难藏尊特身。某气吞佛祖。道契王臣。分杉谷一枝清荫。增玉山万古之精神。激奔曹源一滴。便见滔天沃日。唱起云门古曲。争听白雪阳春炉鞁处。以天地为橐籥。钳锤下驱造化入陶钧猊弦弹兮众音息。天瓢□兮一雨均。是故游夫壳中者。悉是九苞瑞凤。无非五色祥麟。千百万众度人已毕。七十一年瘗履时臻。咸谓此界戢化仪。孰知他方转法轮。大寂定门尘尘入正受。法界海会物物显全真。正与^8□时。真慈不起寂灭场。坐断报化佛头底句。且如何指陈。灵踪元在白云顶。问讯山中旧主人。遂问讯烧香。
    解夏上堂。山僧九十日已前。与汝诸人同一安居。九十日已后。与汝诸人同一自恣。行住坐卧语默动静。与诸人初无丝毫间隔。若是宗乘边事。未尝蹉口道者。何者相国不曾引入落草。
    重阳上堂。老来久废登高。兴病起仍惊。重九辰发短。懒随吹帽客。形枯恰似解空人。篱边黄菊金苞蕊。杯里紫萸茶泛春。从此山中添气象ＡＶ鸣鲸吼一时新（时法鼓新鞔。洪钟自南京而至）西山三秀院佛照慈明禅师塔挂额。三秀灵芝产绀园。郁葱佳气溢乾坤。紫泥新照黄金牓。仰视祥鸾瑞凤骞。共惟吾法兄禅师不迁大和尚。传正觉心宗之道。德望重于法社。颁佛照慈明之谥。欢呼动乎天门。辉一天之星斗。而未足比其光彩。倾九霄之雨露。而未足较其殊恩。善哉佛身无为照体独立。慈以愍物。明以破昏。四德兼备而知周万物。群机普应而理归一元。如木之有本。如水之有源。正眼·流通。则前者作后者述。教化弘被。则鄙夫宽薄夫敦。瞻彼率睹像设有俨。郁然乔木遗爱未谖。对拈华岭也。微笑玄旨爰显。临绝唱溪也。广长舌相尚存。莫言室内无传受。留得金襕付子孙。
    退院上堂。千钧大法任非轻。弛担今朝惬野情。一统乾坤大无外。云山随处乐升平。

相国禅寺语录终

绝海和尚再住万年山相国承天禅寺语录

        门人慧瓘等编

    师于应永四年丁丑二月十六日。就崇寿院。受请。二十八日入寺。
    山门。九重春色一门光华。以手指云。看看妙庄严域。锦上铺花。
    佛殿。人间天上谁不归仰。已说今说当说。还我广长舌相。
    祠堂。阴阳不测之谓神。妙于万物以为言。勘破了也。以香叩炉云。浣盆浣盆。
    祖堂。西天东土递相涂糊。将谓胡须赤。更有赤须胡。
    据室。拈竹篦云。青蛇在握。意气太粗。举竹篦云。欲勇者贾予余。喝一喝。
    拈公帖。宗门轻重全系斯文。维那对众宣读。令未闻者闻。
    拈山门疏。俪六骈四琅琅德音。物有天幸。亨帚千金。
    拈诸山疏。蓬生麻中不扶自直。敢惰修容。珠玉在侧。
    拈衣。寸丝不挂犹涉廉纤。此是衲僧家常所谈。津上座即不然。一丝才挂体。万德自庄严。
    指法座云。诸法空为座。大千一禅床。坐断毗卢顶□。珍重须弥灯王。便升座。拈香云。此香爇向宝炉。端为祝延今上皇帝圣躬万岁万岁万万岁。升下恭愿。龙图巩固八荒归仁。凤历延洪四民歌化。次拈香云。此香奉为本寺大檀越准三宫资陪录算。恭愿经文纬武壮帝网百二山河。安国利民。阅蟠桃三千岁月。遂就座垂语云。灵光不昧万古徽猷。一语一默有放有收。定光金地招手。智者江陵点头。众中若有出格上流。向未招手先点头。有^8□。问答毕乃云。至圣命脉列祖大机。如天普临。似地普载。放行把住全在临时。动静去来不借他力。有时拈一茎草作丈金身。有时用丈六金身作一茎草。不是神通妙用。亦非法尔如然。是名无尽藏陀罗尼门。亦名如来藏自性差别。是故金轮御而万邦咸宁。玉烛调而四时式序。拈□杖云。正与^8□时。建法幢。兮立宗旨。兴法社兮振玄纲。直得万泒朝宗千车合辙。一毫端现宝王刹。微尘里转大法轮。堪报不报之恩。共助无为之化。卓□杖云。凤凰不是凡间物。为瑞为祥自有时。复举。大觉世尊灵山会上。以佛法付属国王大臣有力檀那。山僧有一偈举似诸人。拨转如来正法轮。全凭圣帝与贤臣。韪哉一道金轮敕。万古丛林雨露春。
    当晚小参。垂语云。发一问决众疑。投其机乘其时。若其夙有灵骨底。未举先知。其或未然。花须连夜发。莫待晓风吹。问答罢。师乃云。法无定相。遇缘即宗。有时闹市  门头簸土扬尘。有时孤峰顶上骂风呵雨。是故大觉圆照之盛德。简在帝心。法昌神鼎之高风。足励后进。是皆传宗为先。任大法千钧之重寄。度生为急。际圣朝一代之昌期。各各灵光随处发现。洎乎法道下衰。人心澹薄。或侥幸名位以逞志。或隐伏空闲以为高。能望法道之振法席之隆。其岂可得乎。山僧恁^8□告报。大似普州人送贼。未免兼身在里阿呵呵堪笑。白云无定度。被风吹去又吹来。
    复举。黄龙和尚偈云。去日一溪流水送。归来满谷白云迎。一身去住非去住。二物无情似有情。后来佛性禅师拈云。但行平等事。何用问前程。山僧又有一偈。人来人去物无情。溪水自流云自行。赖有旧时堂上燕。又来大厦贺新成。若有人道但行平等事。何用问前程。只对他道。谢仁者证明。
    三月旦谢都寺首座维那上堂。睦州唆临济三问佛法大意。应变能出奇。杨岐嫌九峰元来不是同参。到今使人疑。万年今日一段奇事。也要诸人共知。拈□杖云。洞里桃花发。人间无此枝。卓□杖一下。
    谢头首秉拂上堂。多子塔前兜率天宫。一句两句·遍界·遍空。直得龙吟金鼎之月。虎啸丹田之风。此是大人境界。小根劣器敛衽鞠躬。何故由基面前不敢弯弓。
    端午上堂。鸣鼓升堂礼数新。随家丰俭赏佳辰。今朝不作独醒客。半琖粗茶直醉人。
    半夏上堂。四海高宾聚首居。衣单下事果何如。现成公案猛提起。旷劫无明顿铲除。句里呈机须荐取。竿头进步莫踌躇。此中别有门庭崄。三世如来点额鱼。
    谢新旧两班并前真如镜湖西堂上堂。礼非玉帛而不表。乐非钟鼓而不传。大厦非众木而不成。珍裘非群狐而不全。善哉万年门下。一进一退如龙得水。一去一来如凤冲天。直得地灵而人杰。事备而理圆。正与^8□时。同德同证同气同声。不涉异缘一句。如何道。自他不隔真如境。若木枝头红日悬。
    中秋上堂。中秋明月今宵好。忽看冰轮转碧空。举世尽随光影去。无人敢到广寒宫。
    上堂垂语云。锁断六门无位真人。赤骨立地放过一着。狸奴白牯万里神光。若能放收并行。不妨宾主抑扬。问答毕乃云。也太奇也太奇。无情说法不思议。若将耳听终难会。眼处闻声方得知。暗度金针密通玉线底。非无洞山。其如黄阁帘垂紫罗帐合密室不通风。相国有一偈。聊效颦去。无情说法许谁知。跋难陀龙侧耳时。十圣三贤明不得。一狐疑了一狐疑。
    重阳上堂。今日正当重九节。篱边黄菊自婵娟。茶杯拈茱萸酒。醉倒文殊与普贤。
    为忍副寺火。念念证得无生法忍。步步踏着佛祖阶梯。撞破七十八年梦境。元来非生非灭。空尽八万四千尘劳。灼然无悟无迷。昔年同入先师室。根性虽殊一雨齐。只此参禅得力句。临行且要辨端倪。掷火把云。人间天上无踪迹。烈焰堆中木马嘶。
    开炉上堂。今朝随例火炉开。风雨正遭冬景催。赖有半千枯木众。不同十八烂泥堆。座生春处添些力。豆爆寒灰这一回。非是承天图闹热。满堂和气自佳哉。
    达磨忌拈香。对梁王屏有为。金注不似瓦注巧。向上宫唱和歌。雪曲其如和者少。剡作九年弓。杯中蛇影犹存。踢脱一只履。身后恶迹难讨。年年一炷兜楼婆。无限清香吹未了。
    冬至小参。拈□杖划一划云。这一划群阴剥尽小人道消。又一划云。这一崄一阳来复君子道长。恁^8□说话。若于祖宗门下当甚^8□陈年历日。慈明出榜堂前。洞山掇退果卓。子细点捡将来。黔之驴枝止此。正与^8□时。万年门下应节一句。作^8□生道。木鸡啼子夜。□狗吠天明。
    复举。僧问首山。如何是学人亲切处。山云。五九尽日又逢春。师云。这僧等闲漏私情。首山爱人以姑息。若是相国。劈口即打。何故曾为荡子偏怜客。
    除夕小参垂语云。只管被十二时使底。腊月正当三十日。若能使得十二时。明朝即是大年头。不涉去来新旧。谁是出格上流。问答叙谢毕复云。岁穷年尽只寻常。闲者自闲忙者忙。堪笑从前佛与祖。紫微失却张君房。
    上堂。尽大地是沙门眼。遍十方是自己光。东弗于逮吃粥。西瞿耶尼洗钵。北郁单越打鼓。南阎浮提上堂。一切智智清净无二无二分无别无断故。正与^8□时。坐断毗卢顶□。踏折释迦背梁。人人脚跟下事。因甚不觉不知。良久云。若无举鼎拔山力。千里乌骓不易骑。
    佛涅槃上堂。椁示双趺计较深。元来人死不知心。河头买水河头卖。无限平人遭陆沈。
    为龙冈筠首座火（丰后州人）辇寺曾分风月光。松筠贞节凛冰霜。眉间挂起灵锋剑。留作丰城射斗芳。某志操谨洁气宇轩昂。佩中峰正传印。联永元四世芳。善住室内真药现前。直得本分草料。万年山中分座说法。大振列相玄纲。海上横行得文关西大机大用物外高蹈。慕陈睦州古寺闲房。专期光膺一鹗之公选。历践雄席于大方。甚哉宗门不幸。惜个尺头无长。唯此一灵真性亘古今而恒耀。岂夫随生灭而存亡。虽然恁^8□。临行一着子如何商量。掷火把云。木马踏开云外路。火蛇吞却独龙冈。
    上堂。一夜雨连明。崇朝犹未晴。残红洗皆尽。新绿暗增荣。易悟盛衰理。难穷造化情。明明谈实相。燕语又莺声。
    香严院从一品芳林太夫人讳日。庆赞鹿苑院三重宝塔。奉安五大虚空藏菩萨。先说安座点眼偈云。巍然坐断宝莲台。体等虚空靡不该。十个眼睛顶门上。等。闲点得五双开。便以笔点眼。次拈香云。此香众妙香严栴檀宝树千佛瑞应优钵罗华。散真薰于佛国三千刹土。凝瑞霭于帝居百二山河。热向宝炉。以奉供养三重塔中成就富贵五大金刚虚空藏菩萨。钩召五字明王。洎三世出兴婆伽至尊。十方常住菩提萨埵。果海诸贤圣众。次伸祝贡梵天帝释四大天王护法列席诸天仙众。此方他界大小福德一切神祇。恭愿大功德主准三宫。信力弥坚善根增长。福海深于无边香水。寿山高于百亿迷卢。次愿香严院从一品芳林太夫人。乘此胜力超升净邦。现殊胜身受最妙乐。遂就座垂语云。鹿野苑中击甘露鼓。不妨着个戏衫。多子塔前传金襕衣。毕竟承谁恩力。众中莫有识端的底^8□（此日相府赐金襕袈裟）。问答毕乃云。心同虚空界。示等虚空法。证得虚空时。无是无非法。譬如虚空体非群相。而不拒彼诸相发挥。如来藏中性觉真空性空真觉清净本然周遍法界。随众生心应所知量。于是了得三界唯一心心外无别法。纵横挂域中之日月。卷舒立方外之乾坤。正与^8□时。自然国富民丰。时清道泰。说甚生善灭恶接物利生。人人乐无为之化。个个归有道之仁。一善生于心。而万善随于身。一刑息于家。而百刑息于国。以此庆赞宝塔。庆赞无不至。以此追严慈亲。追严无不周。处处圆融法法无碍。虽然恁^8□。若约祖宗门下。犹是功勋边事不涉功勋一句。且如何道。蓦拈□杖云。道泰不传天子令。时清休唱太平歌（散说不录）。
    复说偈曰。七宝庄严一灵塔。重重法界悉包容。如是庄严从何起。全在英檀一念中。檀施如山咄嗟辨。突兀高标跨层穹。中安五大虚空藏。身衣首冠各不同。一塔普含百千塔。广大信心等虚空。落落露盘升夜月。琅琅铃铎语天风。时时演说微妙法。眼声耳色互相融。求富贵者与富贵。求长寿者寿无穷。伏愿乘此功德力。檀门福禄日增崇。梵释天龙长拥护。皇运佛运俱绍隆。卓□杖下座。为前南禅德叟和尚火。觉天日落慧灯灭。情与无情齐断魂。一道神光不遮掩。顶门正眼豁乾坤。某舟航苦海梁栋法门。传三会正觉之旨。居五峰极位之尊。道合上台。搢绅望尘膜拜。德重当世。衲子仰风骏奔。瑞龙山中起废现出宝楼香阁。灵龟峰顶继踵周旋王季金昆。作于无作言于不言。究大道之蕴奥。尽至德之渊源。方喜回澜柱障百川之既倒。其如指南车当迷涂而折辕。只这同死同生一着。亘古亘今永存。念念入三昧正受。尘尘游自家田园。正与^8□时。列祖单传玄旨。付在的子真孙一句。又作^8□生。一点凌霄文武火。红炉迸出北溟鲲。
    灵禽掩土者个灵禽谁敢识汝。但道南方朱鸟族。粲粲金华衬玉羽。舌头当的帝都丁。不是唐言不梵语。可人态度嫌鹦鹉能言。临机全提如鹅王择乳。翻身掣断黄金锁。透脱从前樊笼苦。莫栖不萌枝。肯恋无影树。水陆空行寻无踪。殷勤记取旧时路。再来若问钁头边。万年山下一抔土。
    退院上堂。再居官寺百无补。万善何如老退身。项上铁枷才脱却。飘然天地一闲人。

    再住相国禅寺语录终

绝海和尚三住万年山相国承天禅寺语录

        门人慧^8□等编

    师于应永八年辛巳七月十六日。就鹿苑院受请。八月十一日入寺。指山门云。百千总持门。斯门为第一。弹指云。八字打开了。也顾视左右云。瑞气拥梵宫。禅云连帝阙（时升位第一山）。
    佛殿。迦陵仙音三世平等。莫以音声求。紫金光聚万德庄严。莫以色相观。何故皇在秤兮不在盘。
    祠堂。灵山佛敕末世为切。神兮记否。今日是甚时节。
    祖堂。一昭一穆擎头戴角。咦乱世英雄太平奸贼。
    据室。拈□杖云。敲出佛祖骨髓。^8□瞎衲僧眼睛。七尺杖头千日并明。卓□杖一下。
    拈公帖。政化流宣无党无偏。推诚护教字义炳然。
    拈山门疏。斩新家风龙象成丛。举疏云。三代礼乐尽在斯中。
    拈诸山疏。一疏修好恩意在颜。回天笔力立地机关。
    拈法眷疏。伯氏吹埙仲氏吹篪。韵高调古妙绝一时。
    拈衣。这僧迦黎衣。在释迦丈六身不长不短。在弥勒千尺身无缺为余。津上座^8□金缕拈来才挂体。释迦弥勒是他奴。
    指法座云。坐断报化佛头。超越凡圣位次。干他须弥灯王甚^8□事。咄。便升座拈香。祝圣罢拈香云。此香人天众前五番拈出。全无一点气息。一炉爇却以奉供养本寺开山天龙创业五朝帝王门师梦窗正觉心宗普济玄猷国师大和尚。不是报恩酬德。只要瞒他鼻孔。则个遂就座。南禅一庵和尚白椎云。法筵龙象众当观第一义。师乃云。若论第一义。南禅和尚一椎下。发大光明吞烁十虚。众中有个汉。直入黄龙窟收取颔下珠。有^8□。问答罢乃云。虚玄大道无著真宗。廓通十方弥纶三际。巍然不动卓尔独存。回薄阴阳呼吸风雷。不见其朕雕刻众形。埏埴万化不宰其功。恢恢焉晃晃焉。迥出思议之外。所以道。天下无二道。圣人无二心。诸佛出世谓之一大事因缘。祖师西来谓之正法眼藏。临济谓之金刚王宝剑。曹洞谓之夜明神珠。各各门庭各各施设。廓示顶门正眼。阐扬格外真机。一一玉转珠回。头头云行雨施。此皆莫非此心此道之所发现。若能于是荐于。皇恩佛恩一时报酬。其或未然。且听□杖子说似。卓□杖云。皇基旁礴三千界。宝历延洪亿万年。
    复举。庄宗皇帝问兴化和尚。朕收中原获得一宝。只是无人酬价。化云。请升  下宝看。帝遂引手舒ＣＪ头脚化云。君王之宝谁敢酬价。师云。中原一宝犹如赵璧无瑕。兴化当日似相如诳秦王。至今无人割城酬价何也。海神知贵不知价。留与人间光照夜。当晚小参。垂语云。溪山不异云月是新。谁剖蟠桃核重讨旧时仁。有^8□。问答罢乃云。溟鹏九万辽鹤三千。不羡变化于天池。肯恋归来于华表。法无定相遇缘即宗。道嫌拣择随处作主。所以昔日不离鹿苑席。坐作龙山主。今日不移寸步。三住兹山。不是神通妙用。不是法尔如然。亦非夙善作得。亦非现妄所感。只是依大檀越威神力。一刹那顷转凡成圣。人天群生类无敢违者。然则妙喜再坐凌霄。佛照五宿观堂。岂不是遇缘即宗。随处作主乎。坐卧高堂华屋中。经行云台香阁下。据大床座万指围绕。只是旧日津上座。更无第二人。既是旧日津上座。还有出世为人分^8□。以拂子作圆相云。一片月生海。几家人上楼。
    复举。长灵卓禅师因僧问。佛未出世时如何。卓云。绝毫绝厘。僧云。出世后如何。答云。填沟塞壑。复问云。出与未出相去几何。卓云。人平不语。水平不流。师云。这僧句里呈机。长灵眼里无筋。今宵有问相国。即对他道。出世未出世即且置。作^8□生是佛。喝一喝云。切忌当面蹉过。下座。
    中秋上堂。宝镜开奁当碧天。谁知心月本来圆。目前光境俱忘却。玉兔怀胎空劫先。
    新开寝室并谢前补陀行中西堂上堂垂语。竖拂子云一毛头狮子百亿毛头哮吼。莫有听得增勇健底^8□。问答罢乃云。我本无心有所希求。今此宝藏自然而至。诸仁者还委悉^8□。大坛越有威神力。能于一念之间。现出慈氏楼阁。豁开解脱法门。施底无心而施。受底无心而受。了知三轮体空寂。我此法门咄嗟开。况夫寝室大开家风有加。拈黑竹篦分宾主定龙蛇。举玻璃琖呈机关难验作家。雍雍穆穆丫丫樝樝。山中更有一段奇事也。要诸人共知何也。招得补陀岩上主。大家共吃赵州茶（时大旱越舍公仓财建山门）。
    重阳上堂。九日偏惊节序迁。已躬下事岂徒然。未明汾水三玄旨。孤负黄华又一年。
    开炉因雪上堂举。育王此庵和尚开炉示众云。开炉今日无柴炭。一片情怀实不安。寒气四山来得重。大家投足上蒲团。师云。此庵昔时门庭贫恨一身多。万年今日家风富嫌千口少。有一偈举示大众去。六出瑞华俄顷开。火炉头话正时哉。文殊堂里万菩萨。撺掇普贤催驾来。
    达磨忌拈香。震旦国有大乘器。香至王生五逆儿拨动五天日月。剖破六宗藩篱。辞异见泛重溟。早是罗□入命。对梁王道不识。奈何驷马难追。师之心兮甚戴。师之数兮甚奇。一苇渡江无风生浪。九年面壁有眼似眉。分皮得髓当年着甚死急。空棺只履至今使人相疑。休相疑。伊兰拈作栴檀树。一炷清香遍界吹。
    谢五头首秉拂上堂垂语云。见鞭影而后行。元来不是良马。若能机前知归。正是通方达者。问答毕乃云。眉间灵锋搅动佛界魔界。天宫说法离绝四句百非。倒把须弥笔写。出本地风光。打开龙宫藏迸散随色摩尼。一一以的破的。言言以机夺机。如箭锋之相□。似敌手之着棋。老汉恁^8□褒赞。何曾一字赞着。不见道。阳春白雪唱高和稀。上堂乾坤之内宇宙之间。中有一宝秘在形山。若欲得此一宝。先须识取形山。黄面老汉在此形山中。六岁苦行成道出世。碧眼胡僧在此形山中。九年面壁单传心印。三贤十地在此形山中。打开宝藏现前受用。辟支声闻在此形山中。三明六通得八解脱。天下老和在此形山中。以一阎浮作一戏场。翻本来衣作一领戏衫。打关南鼓唱济北歌。秘魔一向擎叉道。吾一向舞场笏。有时铁围山上驾船。有时大洋海里走马。宝盖幢幡珠璎华鬘。香花伎乐歌咏赞叹。唱底唱拍底拍。见者闻者波腾岳立。正与^8□时。山僧不免干木随身逢场作戏去。也拈□杖卓一下召大众云。三台须是大家催（时京城诸寺设地藏会）。
    腊八上堂。苦行六年功不虚。精金百炼出洪炉。睹星换却一双眼。敢保瞿昙未丈夫。为俊上座火（临终改服）大丈夫鬼颇俊哉。恰如天马骤天街。昔年亲入三光室。妙密钳锤不自猜。闹市门头恣游戏。红尘堆里任俳徊。只将一个无文印。百千法门悉印开。临行脱却娘生裤。伽梨倒搭舞三台。唤作僧也得。唤作俗也得。僧俗何曾关形骸。唤作生也得。唤作灭也得。生灭初不涉去来。六凡四生镜中像。地狱天宫眼里埃。正与^8□时匡俊上座。不居正位不住偏位。末后全提一着。且如何差排。以火把打圆相云。槫桑夜半日头出。菡萏新开烈火堆。
    除夕小参。有物先天地。无形本寂寥。能为万象主。不逐四时凋。是故威音已前一着子。全在今时日用中。今时日用底事。不离威音已前。便看春融冰崖花发铁树。过去诸如来亦只恁^8□。现在诸菩萨亦只恁^8□。未来贤圣众亦只恁^8□。正恁^8□时相国纵有伎俩。向何处呈施。毕竟作^8□生。良久云。坐到五更后。身添一岁来。
    复举。法昌岁夜吃汤次。感首座问云。昔日北禅分岁曾烹露地白牛。和尚今夜分岁有何施设。昌曰。腊雪连天白。春风逼户寒。感云。大众吃个甚^8□。昌曰。莫嫌冷淡无滋味。一饱能消万动饥。感云。未审是甚^8□人置辨。昌曰。无惭愧汉来处也不知。师颂云。昔日北禅烹白牛。法昌一味饱方休。万年分岁亦随今。写出从前张打油。
    谢都寺进退上堂。诸方谈玄谈妙以为宗乘。我这里玄妙束之高阁。诸方行棒行喝以露大机。我这里棒喝置之一壁。金谷出纳自有人勾当。土木兴建自有人任劳。山僧只管端居丈室现前受用耳。来者如龙得水。去者似虎靠山。快活快活总无闲事挂心头。便是人间好时节。若也作快活会。入地狱如箭射。咄。
    上元谢新旧两班上堂。竺土大仙心东西密相付。灯灯续焰刹刹流辉。三世诸佛在此光影中拨转最大法轮。历代祖师在此光影中建法幢立宗旨。天下老和尚在此光影中开大炉鞁炼凡鍜圣。乃至人天龙鬼山河草木情与无情。莫不在此光影中而建立。正与^8□时。相国门下有甚施设应节去。善哉大家出手处。相共扶起光明幢。
    洞春庵定光之塔挂额。特来塔下拜芳尘。珍重那伽定里身。凤宿龙巢今几岁。异苗蕃茂洞中春。眷兹岿然定光之塔。华扁高揭麝煤惟新。渴骥奔泉逼晋锋八博。怒貌抉石力扛周鼎万钧。官军出帑赡伊蒲之盛馔。台旆入山结香火之胜因。可谓山林盛事宠遇绝伦。洪惟塔中真慈佩湿州七世之心印。为洞上中兴之伟人。岂惟眼空佛祖。抑亦道合君臣。黄阁帘垂乡信未通。惯行尊贵路。紫罗帐合真珠暗撒。莫非无价珍。棣棣威仪如象王回顾。落落玄辩如狮子嚬呻。三千里外南游东归满船载月。五十年来青灯夜雨一语泣神。此是真慈干木随身底游戏三昧。即今不起寂灭场而入微尘国转大法轮一句。且如何道。偏正不曾离本位。作禅呈瑞万邦均。
    为诀侍者火。神仙真秘诀父子得无传。衲僧转身处妙用在机先。所以南阳呼唤明头暗合。直得西睦商量绝后光前。截生死流到涅槃岸。穷法性源驾般若船。若夫裂开如来禁网脱却旷劫盖缠。如宝剑出匣。似圣箭离弦。直饶恁^8□理会。犹是污心田。毕竟超方独脱绝情离见一句。作^8□生道。掷下火把云。大洋海底火星迸。焦尾鲤鱼跳上天。
    退院上堂。三回承乏此名蓝。恩大还惭力不堪。乞得老身归有处。大千沙界一禅庵。

三住相国禅寺语录终

    后圆融院五七日圣忌请升座垂语云。正法眼藏涅槃妙心。当阳显示日照天临。于是荐得。尘劫来事全在于今。其或未然。且向唱教门中吹无孔笛弹没弦琴。毕竟谁是知音。问答毕乃云。法身清净量等虚空。在圣同圣。在凡同凡。在天则天中之主。在人则人中之尊。如金铸像全像是金。如水生波全波是水。悟此旨者。住烦恼而不乱。居禅定而不寂。法法无碍物物圆融。摄无边刹境于毫端。融十世古今于当念。虽然恁^8□。犹是暂时岐路穷家活计。若约衲僧分上。坐断毗卢顶不受释迦文。兔角杖挑潭底月。龟毛指系树头风。傍有□杖子出来云。只大坛越开大法筵慰先皇在天之灵。世法佛法并行。皇恩佛恩共报底一句。且如何道取。卓□杖云。云自帝乡去。水归江汉流。复举。月氏国王往罽宾国。礼祇夜多尊者。修敬既毕乃请。尊者当为开演。尊者曰。大王来时好道。今去亦如来时。王乃叹伏。后来佛果老人颂云。至简至易最尊最贵。往还毗卢顶□头。世出世间不思议。弹指圆成八万门。一超直入如来地。相国今日恭遇后圆融院五七日圣忌。聊举一则因缘。以充法供养。不免以萤火拟大阳去也。至简至易最尊最贵。曾从佛地现王宫。今从王宫归佛地。去时好道如来时。随身宫殿无有异。始终何曾落正偏。百二山河王化里。
    云树三光国济国师三十三年忌请升座。大机显大用。大人具大见。一句一言天旋地转。一动一静雾卷云收。逆顺纵横杀活自在。有时孤峰顶上视云眠月。有时古渡头边合水和泥。无非拨转劫外灵枢提掇向上巴鼻。是故遇帝王则为帝王师表。逢衲子则结衲子冤家。在国土为国土作瑞作祥。在丛林为丛林为殃为害。皎皎乎如千江之月。荡荡乎如万国之春。处处真处处真。大寂定门古今无隔。尘尘尔刹刹尔。真净界中去来约绝踪。拈□杖云。看看三光国师。忽在山僧□杖头上转大法轮。上合十方诸佛本妙觉心。与佛如来同一慈力。下合六趣一切众生。与诸众生同一悲仰。正与^8□时。诸人还见三光国师无见顶相一段大光明^8□。卓□杖云。山河及大地全露法王身。
    太清和尚大祥忌请升座拈香云。此香郁密栴檀之大树广布四海之清阴。芬馥玉芝之余香长凝五峰之瑞彩。爇向宝炉。以奉供养东方净琉璃世界主药师琉璃光如来。日光月光二大开士。洎十方三世百亿分身释迦如来大觉世尊。天上人间大小权实法宝藏海离欲尊。不可说微尘刹土菩提萨埵。四果四向缘觉声闻。西天东土历代祖师。专为前住当山太清大和尚增崇品位。伏愿真慈不守自性。随处示现法身。善入微尘国。常转大法轮。就座垂语云。人皆苦炎热。我爱夏日长。杨岐女人拜。脱却贴肉汗衫。巴陵三转语。倾尽冰雪肝肠。但得一回脱洒。不妨遍界清凉。其或未明云门宗旨。出来相共商量。问答罢乃云。唯一坚密身一切尘中现。如水投水如空合空。混融十虚统摄万化。体尽形消而不灭。金流朴散而常存。赴感随缘靡所不遍。是故入净妙国土中。着清净衣说法身佛。入无差别国土中。着无差别衣说报身佛。入解脱国土中。着光明衣说化身佛。故我太清和尚大禅师。一身普入三千国土。而不见去来动静之迹。一念普观三大僧祇。而无有古今延促之殊。演说八万四千法门。而截断憍梵钵提舌头。扫荡一千七百公案。而^8□瞎摩醯首罗正眼。直饶流出胸襟盖天盖地去。禅师分上犹是半提。作^8□生是全提底时节。卓□杖云。大龙奋迅大云起。直得三千海岳昏。
    复曰。大日本国山城州万年山相国承天禅寺云顶禅院守塔比丘某。明德四年六月十九日。伏值先师前住当山太清和尚大禅师大祥之忌。预于斯日就于本院营备忌斋。延请辇下大小刹诸大尊宿俨临法会。大檀越准三宫相公台旆入山特作证明。龙象临筵搢绅拥座。四众观瞻一时盛事也。严备香华灯烛茶果珍羞之仪。命现前一会清净海众。同音讽诵大佛顶万行首楞严神咒。仍命本寺当代住持小比丘中津。升于此座举扬宗乘。所鸠殊勋专为真慈增崇品位者也。恭惟太清和尚福慧兼备宗说俱通。其智渊深其学浩博。肆辩纵横如悬长江注大河。汪洋乎孰敢窥夫涯涘哉。故受知我大檀越准三宫相公。机缘夙契。真俗融会。犹如裴张三相之于圭峰妙喜。克以斯道相照。匪以形相友。玄言妙唱日游阃奥。鸣呼相府政平化洽。国富民丰。师其有潜启其良心。可谓真乘法印阴翊五度者也。昔者苏长公与佛印禅师法战不克。仍解玉带书数偈送之。以镇山门。丛林至今传以为美谈。仍记相公当日命师。就三会塔下升座说法。仍以金缕僧伽黎衣赐之。亲书禅偈一章以宠异焉。以今方古。夫护教尊僧之意。岂可同日而语哉。小僧亲尝目击其事故。举以示未知者。幸勿罪。忉怛惶恐。谢诸山毕。复举。大觉世尊以正法眼藏涅槃妙心付于摩诃大迦叶偈云。法本法无法。无法法亦法。今付无法时。法法何曾法。师拈云。善哉三世诸佛只付这无法。历代祖师只付这无法。故我太清和尚临入般涅槃说付法偈云。无法可付。无道可传。无传无付瓜瓞绵绵。前者作后者述。二千年风规凛然在此。津上座敢以一偈为蛇添足去也。无法可付是密付。无道可传是真传。龟毛结作漫天网。打凤罗龙万万千。虽然恁^8□。谁识正法眼灭却瞎驴边。喝一喝。
    法灯国师百年忌请升座垂语云。就地弹死雀底。如麻似粟。喝起向虚空里打底。难逢作者。虽然与^8□。鲁多君子。秦岂无人。问答罢乃云。清净妙法身。湛然应一切。如天普盖。如地普擎。如日月普照临。如江海普浸润。广大圆满灵明廓通。一一天真一一明妙。一法普含一切法。一灯普分百千灯。得斯法者。以无门为法门。回末法作正法。传斯灯者。本有灵光辉腾古今。可以整顿宗纲。可以流通正眼。可以权衡佛祖。可以师表帝王。一去一来天旋地转。一机一境电卷雷轰。释梵诸天捧花无路。三贤十圣窥觑无门。正与^8□时。毕竟是甚人境界。卓□杖云千峰势向岳边止。万派声归海上消。
    复曰。大日本国山城州正觉山妙光禅寺住持比丘明麟等。应永四年冬十月十三日。伏值本寺开山始祖法灯圆明国师大和尚一百年示寂之辰。先庚若干日。转阅毗卢法宝大藏经文七藏。温寻大乘五部真诠各十部。正当今晨就于本寺。营辨忌斋专致追慕之忱。严备香华灯烛茶果珍羞之仪。以伸供养。谨裒现前一会清净海众。同音讽演大佛顶万行首楞严神咒。特承大檀越准三宫之钩旨。命相国禅寺住持小经丘中津。升于斯座举扬宗乘。所鸠殊勋恭为法灯圆明国师大和尚上酬慈荫。伏愿昙华再现。重开觉苑之春。法灯长明。永烛昏衢之夜。恭惟法灯圆明国师大和尚。知见广大悟入靖深。大机大用显于一时。盛德盛业冠于百世。谨按国师行业。俗姓常澄氏。本贯信州人。吉梦兆于托胎之初。颖异见于岐嶷之际。十五投神宫寺习读经书。十九诣东大寺登坛受具。负笈金刚之峰染指密乘。易服行勇之室冥心禅观。扶寿福化如云峰在大愚之会。受胜林诲如善财参初友之门。独辞本乡远游宋地。礼大士于补陀。拜应真于石桥。登径山谒道场。周旋痴绝荆叟二老之间。驻锡鄮峰访刘萨诃之遗事。礼塔大梅慕常禅师之高风。两浙名区足迹殆遍。适因同参激发。再度浙河参见护国无门和尚。门才见问曰。我这里无门。从何处入。师曰。从无门处入。从此机语密契针芬相投。故归国之后。一香为佛眼拈出。盖不忘本也。戊辰岁。师年六十二。关东副帅以寿福之席聘师。师坚卧不起。龟山上皇三驰诏书起师。住京之胜林。屡探禅要。上皇于是始知宗门有过量事。遂改皇居为寺。名曰禅林。将以师位于始祖。师闻而潜归鹫峰。皇亦优诏焉。花山亚相捐北山别业。创寺曰妙光。庵曰岁寒。迎师为开山始祖。时上皇洎后宇多帝。以师再入洛为幸。迎就龟山离宫举扬宗风。师对二圣纵辩横机。殆无所让。故每师入谒。帝躬扶与揭帘。以罄师资之敬。尔来缙绅倾诚。缁白向风。天下学者翕然指鹫峰以为一代龙门。永仁六年戊戌冬十月十三日。激厉诸徒终日问酬如常。至夜分端坐泊然而逝。停龛八日。气貌如生。阇维获五色舍利。世寿九十二。僧腊七十四。敕谥法灯。塔曰澄灵。灭后三十四年。后醍醐帝临御之日。师徒孤山远首座所供养。顶相有^8□跳之异。帝感其灵验。加谥曰法灯圆明国师。伏以至人应世之迹。非凡情所可测度。窃睹鹫峰国师。传佛眼盛大之业。的子真孙蕃衍天下。逮于一百年之后。遗风余烈凛乎犹如在世之时。倘非古佛降迹。其必四依之一乎。十地欤等妙欤。不可得而知者也。空对遗像致渴仰之忱而已。鸟乎其盛矣哉。
    复举。肃宗皇帝问忠国师。和尚百年后所须何物。师云。檀越与贫道造个无缝塔。帝云。请师塔样。师良久云。会^8□。帝云。不会。师云。贫道有付法弟子耽源。却谙此事。请诏问之。师迁化后。帝诏耽源问。此意如何。源对云。湘之南潭之北。中有黄金充一国。无影树下合同船琉璃殿上无知识。师拈云。奇哉。肃宗皇帝直向千圣顶□上立个一问。国师即向轮王髻中指出一个无缝塔。要且无斧凿之痕。耽源重献塔样。未免巧尽拙出。法灯国师一百年后。有人若问如何是国师无缝塔。且如何只对。津上座虽无耽源作略。不妨依样画胡芦去也。潭北湘南无缝塔。分明指出与人看。泰平圣主真机密。千手大悲扪着难。逼塞太虚层落落。并吞万象影团团。法灯光照三千界。一会不移灵鹫山。
    孤山和尚三十三年忌请升座。鹫岭一枝漏泄劫外之春信。东山七叶发扬祖苑之芬芳。直传千圣不传之妙心。大作衲僧无作之妙用。一一提掇向上巴鼻。尘尘拨转格外灵机。妙光塔前栽参天荆棘。纪州管内激平地波澜。护国无门关元来不通线路。法灯大人相无端呈施神通。六坐道场幻出琼楼玉殿。一音演说发生败种焦芽。此是真慈住世八十九年。干木随身逢场作戏底常行三昧。即今三千刹土建立法幢。亿万斯年绍隆佛种底一句。且作^8□生道。卓□杖云。碧落之碑无2本。清庙之瑟有遗音。
    道勋大德讳日请升座垂语云。三世诸佛明修栈道。历代祖师暗度陈仓。我这里即不然。明投暗合力在转处。超佛越祖要自承当。不甘底出来商量。问答罢乃云。威音那畔空劫以前一着子。不可以知知。不可以识识。不可以言语造。不可以寂默通。孤迥迥峭巍巍。出匣宝剑谁敢婴锋。转辘辘活鱍鱍。走槃明珠不留朕迹。所以道。穷诸玄辩。若一毫置于太虚。竭世枢机。似一滴投于臣壑。贤尚未明斯旨。十圣何能达我宗。八音四辩演说不到。百界千如境观共泯。拈□杖云。看看道勋大德。即今在山僧□杖头上。忽得旋总持。放胜光明。与现前一会清众同住如来平等法会。诸人还证据^8□。卓□杖一下云。幸得真人好消息。人间天上更无疑。
    前住相国云溪和尚七年忌请升座拈香云。此香老干连云郁黛色二千尺苍翠。盘根据地挺霜皮四十围大材。结成光明云台。严净诸佛妙土。打开甚深秘藏。运出自家法财。爇向宝炉。以奉供养前住当山云溪禅师大和尚。真慈伏愿不舍悲心。再挑末运之惠炬。重乘愿力大振少室之真风。烧香毕就座。垂语云。灵鉴无私。胡汉共现。神机独运。作者犹迷。不假修证。不涉阶梯。一问一答谁辨端倪。问答罢乃云。群灵一源假名为佛。体竭形消而不灭。金流朴散而常存。悔海无风金波自涌。心灵绝兆万象齐照。体斯理者。不言而遍历河沙。不用而功益玄化。举目则恒沙佛刹一时顿现。移步则百千三昧一时齐彰。昭昭乎如月印千江。荡荡乎如春行万国。这个是无尽藏陀罗尼门。无尽藏解脱门。无尽藏智慧门。无尽藏神通门。犹如虚空无尽。此法门亦复无尽。上合诸佛本妙觉心。与佛如来同一慈力。下合六道一切众生。与诸众生同一悲仰。正与^8□时。玉龙老人无见顶相一段灵光。重为诸人点出去。拈□杖卓一下云。万人遐仰处。红日上扶桑。
    复举。痴绝老人住五峰日。值曹源和尚忌日。兼为堆云中峰。拈香云。一九二九相逢不出手。冲上座迫不得已。出手爇此兜楼香。供养此三大老人。不图报德酬恩。且要遍界分身作狮子吼。未委。诸人曾闻否。万年今日因玉龙诸弟设先师斋。举此一则因缘。以供养诸人。且要饮水识源也。鸾胶曾续断弦琴。一曲寥寥太古音。遍界分身狮子吼。玉渊也有老龙吟。
　　义堂和尚十三年忌请升座拈香云。此香灵山会上一枝回劫外之春。少室峰前二桂布日下之荫。价直重甄叔迦宝。馨香蔼优钵昙花。爇向宝炉。奉为前住当山义堂尚大禅师增崇品位。伏愿玄风于不坠奕叶流芳。续慧命于无穷千灯不夜。就座垂语云。祖印高提千车合辙。机轮才发万派朝宗。不作玄妙会。不动是非锋。赖有本分草料。何妨敌手相逢。问答毕乃曰。唯一坚密身一切尘中现。在圣同圣。在凡同凡。如空合空。如水投水。所以道修习空华梵行。宴坐水月道场。降伏镜象天魔。证得梦中佛果。是皆以如幻智现如幻身。说如幻法度如幻众。譬诸时雨润物。三草二木悉皆敷荣。同于杲日丽天。幽欲高山靡不照烛。尘尘开摩醯顶门正眼。物物放毗卢脑后神光。此是金刚心中补处妙行。亦名慈氏家风。必竟以何为验。拈□杖云。是处是弥勒无门无善财。卓一下。
    复曰。娑婆世界南赡部洲牌大日本国山城州瑞龙山太平兴国南禅禅寺慈氏院守塔比丘周亨等。应永七年四月初四日。伏值先师前住当山义堂和尚大禅师一十三白示寂之辰。谨就本院庄严道场。大开无边胜会。于是大檀越台旆入山为法作证。钟梵交响。龙象临筵。盖山林盛事法门光辉者也。虔备香花灯烛茶果珍羞之仪。以伸供养。拜请相国堂头和尚。拈香法语大尽赞扬。谨命现前一会尊众。同音讽演佛顶光聚悉怛多般陀罗无上神咒。严传钧旨。命鹿苑小比丘中津。升于斯座举扬宗乘。所鸠殊勋奉为真慈增崇品位者也。恭惟真慈道合王臣气吞佛祖。福足慧足。宗通说通。详考其出世始末。师乃元弘乙丑降神南海。岐嶷之质见于襁褓之中。英迈之气显于龆□之年。以故父母舍之肆业州之教院。鲁诰竺坟周眼辄诵。进德成业不待师长之训。历应辛已。师年始一十七岁。振策观光上国。遂预先正觉国师龟山之筹至。未几命侍汤托药于左右。叩问勤确习读不怠。寸阴尺璧寝食俱废。先师再董龟山日。又命侍宾客。师辞疾不就。先师戢化之后。移锡隶名东山。时知足老人端居方丈。府视一世尤慎许可。及一见师则曰。此子后进标里。真荷法之器也。命侍书状。老人自南禅徒天龙。师亦随之助其化。老人迁化之后。远游海东周旋福鹿之间。关东都元师左武卫将军。以法门昆仲法义甚厚。游从朝夕互忘形体。特下钧帖延请开法州之善福。尔来四坐大道场玄风大振。所谓吸江海于砚席。肆风云于笔端。应四方来者之求。前后四十年。殆无虚日。到今收其片言只字如得至宝。何其盛哉。小弟兄事真慈者四十年。详知师之出处始末。莫如小弟。及其盛德大业。小弟尚不能识彷佛。况其蕴奥乎。升座之次。不觉叨怛许多。非止取哂识者。又恐兼亏损盛德。伏乞众慈尊恕。伏承大檀越准三宫。光贲法筵为法作证。下情无任惶惧屏营之至。恭惟大檀越明并日月。德等干伸。倚长策驾御英雄。攘群匈镇抚社稷。考之异代。齐桓晋文之致霸业。盛则盛矣。未有今日之文治。汉明梁武之崇度门。尚则尚矣。未有今日之武威。文武兼济。儒释俱崇。未有盛于今日者矣。伏愿百亿迷卢为寿山。无边香水为福海。永为王家藩屏。镇为法门金汤。至祷至祷。
    复举。道场辩禅师。因佛眼忌拈香云。龙门和尚阐提潦倒。不信佛法灭除禅道拶破毗卢向上关。猫儿洗面自道好。一炷沉香炉上燃。换手槌胸空懊恼。摇手云。休懊恼。以坐具搭肩上云。莫怪下房媳妇触忤大人好。拈云。师恩重山岳。知恩能报恩。道场有之。只如龙门和尚阐提潦倒不信佛法灭除禅道。为是赞叹叭他佛眼。为是屈辱他佛眼。津上座有一偈。阐提潦倒一村僧。家富小儿骄且矜。莫怪频生平地浪。龙门万仞要人登。
    柏庭祖首座忌日请升座垂语云。德山棒如雨点。临济喝似雷奔。直饶三贤十圣未免曝腮龙门。问答罢乃曰。有物先天地无形本寂寥。能为万象主。不遂四时凋。仁者见之谓之仁。智者见之谓之智。昭昭乎心目之间。晃晃乎色尘之外。唤作一物则触十方世界筑着磕着。不唤作一物则背蟭螟眼睫土旷人稀。于是荐取。江河竞注而不流。旋岚偃岳而恒静。故我柏庭禅师。四十五年前刹无有生想。四十五年后刹那无有灭想。一向恁^8□来。木马踏开云外路。一向恁^8□去。泥牛触破水中天。正与^8□时。为涉去来生灭之相耶。不涉去来生灭之相耶。必竟如何定当。以拂子击禅床云。真净界中才一念。阎浮早是八千年。
    实翁居士讳日请升座垂语云。妙唱不干舌。万象炽然说。有眼处闻声底。便请相共击节。问答毕乃云。威音那畔空劫以前一段大事因缘。人人具足各各圆成。在凡不减。在圣不增。居烦恼而不乱。处禅定而不寂。统众德而大备。烁群昏而独耀。正与^8□时。说甚菩提涅槃真如佛性。说甚无明烦恼惑障业果。个中却觅生灭去来迷悟凡圣之相。竟不可得。所以道。灵光不昧万古徽猷入此门来莫存知解。若能于是荐得。山河大地恒宣法音。鸦鸣鹊噪发上上机。乃回三毒作三聚净戒。回六识作六种神通。如壮土屈臂。自然不假他力。拈□杖云。看看实翁居士。忽入不思议解脱境。与三世诸佛同一慈心。同一受用。同一广长舌相。同一转大法轮。诸人还信得及^8□。其或未然。且听□杖子说破。卓□杖云。红炉焰上雪花飞。一点清凉除热恼。
    复举。妙喜老人为方敷文升堂。举那吒太子析骨肉还父母因缘颂曰。骨肉都还父母毕。不知那个是那吒。一毛头上转身得。一一毛头浑不差。山僧敢将爝火拟太阳去也。那吒正体元非体。逼塞虚空还见^8□。将谓到江吴地尽。元来隔岸越山多。
    永泰院桂岩居士讳日请升座。一念普观无量劫。无去无来亦无住。如是了知三世事。超诸方便成十力。三世既绝去来之相。一念宁涉生灭之缘。河沙佛国不离当念。尘劫来事全在如今。所以道。你一念清净光。是你屋里法身佛。你一念无差别光。是你屋里报身佛。你一念无分别光。是你屋里化身佛。三身即是一念。一念即是三身。三身外无一念。一念外无三身。是故桂岩大居士。以禅定为屋宅。不为禅定缚。以直心为道场。不作直心想。有时现长者居士身。一茎草上建立梵刹。有时现宰官将军身。三千里外战退魔军。淘汰褊见邪执。弹呵辟支声闻。大悲薰心故。列无厌足王之刀踞。方便利物故。炽胜热婆罗门之火聚。一去一来神通游戏。前后际断不涉异缘。正与^8□时。诸人还知大居士大休歇究竟安乐处^8□。卓□杖云。担取诗书归旧隐。野花啼鸟一般春。
    复举。庞居士问马祖云。不与万法为侣者是什^8□人。祖云。待你一口吸尽西江水来。即向你道。居士言下省悟。拈云。大人具大见。大机显大用。问既光前绝后。答亦惊天动地。津上座敢将一偈光扬前烈去也。吸尽西江无点滴。老庞从此定宗猷。无端十八滩头水。直到如今犹逆流。
    妙观院春林居士讳日请升座。无上法王有大陀罗尼门。流出一切真如菩提涅槃及波罗密教授菩萨。天地依此而建立。日月依此而照临。草木依此而敷荣。江海依此而流注。十地三贤依此而圆满种智。四果四向依此而策发大乘。乃至身士依正法莫不依此而成辨。故我春林大居士。入得这个法门。成就广大佛事。中道妙观真俗不二。观色即空故。成大智不住于生死。观空即色故。成大悲不住于涅槃。幻生妙化游戏十方国土。而其本源未曾动摇。方便善巧调伏一切众生。而其法性本来空寂。正与^8□时。诸人还识妙观院究竟安乐大休歇处^8□。卓□杖云。天高群象正。海阔百川朝。
    记得李朗州问药山曰。如何是戒定惠。山云。贫道这里无此闲家具。李云。莫测玄旨山云。欲得保任此事。直须向高高山顶立。深深海底行。闺合中物舍不得。便为渗漏。津上府呈个管见去也。戒定惠闲家具闺合中物尽发露。堪笑复性万言书。难注药峤这一句。这里还有李朗州^8□。佛法大无你会处。大唐儒臣许公独步珍重。
    友峰居士讳日请升座。法身清净量等虚空。如一气之回春。万汇自然秀发。同一月之出海。万邦无不昭明。孤迥迥峭巍巍。清寥寥白的的。举目恒沙佛刹上一时顿现。□脚百千三昧门一时豁开。万象森罗大演广长舌相。虾^8□蚯蚓镇发万里神光。法法圆融尘尘解脱。正与^8□时。说甚菩提涅槃真如佛性。更说甚无明烦恼惑障业果。地狱天宫皆为净土。有性无性齐成佛道。拈□杖云。看看友峰居士。忽借山僧□杖子神用。直入神通大光明藏。一切如来光严住持。诸人还信得及^8□。选佛若无如是眼。直饶千劫亦何为。卓□杖一下。
    猛虎勇公居士讳日请升座垂语云。猛虎口中分餐。苍鹰爪下夺肉。必有恁^8□手脚当施恁^8□作略。其或未然。建化门中不妨相共啐啄。问答毕乃曰。群灵一源假名为佛。体尽形消不灭。金流朴散常存。真常明妙虚彻灵通。在凡不减一丝毫。在圣不增一丝毫。在天同天。在人同人。清净真如界湛然应一切。杂华依之彰重重法界。方等依之尽种种庄严。无上甚深般若妙理。智海波澜汪洋。纯圆独妙法华玄旨。义天星象粲若。说三种权扶一圆实。转四颠倒成四德波罗蜜。是即人人本有自性。非强为也。拈柱杖云。看看猛虎大居士。即今在山僧柱杖头上。听恁^8□说话。顿合本妙心。剑树刀山变作功德林。镬汤炉炭化作清凉池。乃至回三毒作三聚净戒。转六识作六种神通。诸人还信得及^8□。烈汉元来丈夫做。焦尾大虫本是虎。卓□杖一下。
    复举。陶相公见人犯法当死。问僧云。杀则违佛戒。不杀则犯王法。未审如何即是。后来保宁勇禅师代云。笔头在相公手里。拈云。恻隐之心乃仁之端也。陶相公有之行而宜之谓义。见义勇为。老保宁即是。津上座一偈。明知佛戒同王法。生杀何曾有两般。托老赖逢大平日。满头白发对青山。高岳居士小祥忌请升座垂语云。大智非名。真空绝迹。鹙子满慈结舌有分。黄头碧眼无处凑泊。这里还有仙陀客^8□。问答毕乃云。三世诸佛无上法印。辉腾古今如十日并照。即一切相离一切相。应用无碍理事圆融。墙壁瓦砾长演法音。狸奴白牯常光现前。是名无尽藏陀罗尼。又名不可思议解脱境界。断除凡夫二乘疑网。超越三贤十圣阶梯。刹刹尘尘坐断毗卢顶□。头头物物游戏普贤愿海。此是高岳居士本来具足历劫庄严底顶王三昧。即今于山僧□杖头上一时发现了也。卓□杖云。野色更无山隔断。天光直与水相连。
    登真院定海夫人忌日。就等持院请升座垂语云。尘说刹说炽然说。三世一时说无间歇。众中若有不肯底。出来对众甄别。问答毕乃云。灵光独耀迥脱根尘。体露真常不拘文字。心性无染元自圆明。但离妄缘即如如佛。是故黄面老汉。四十九年三百余会。未谈一字。碧眼胡僧。十万余里东西行行。犹在半涂。争如定海湛然死生漩澓之波不摇。觉天明朗去来升沈之踪廓尔。非真非俗非男女形。无我无人无众生相。正与^8□时。定海夫人不离百亿佛刹光明云台七宝庄严座。直入等持王妙三摩地。为诸人演说甚深修多罗。诸人还听^8□。卓□杖一下。
    复举。宝峰照禅师颂女子出定话云。文殊托上梵天。罔明轻轻弹指。拂拭瑶琴月下弹。调高白雪和还难。五侯费尽平生志。从此诗书懒更看。津上座聊有一偈。效颦去也。托上梵天逞神力。定中日月暗消磨。罔明当日只弹指。堪笑文殊蛇足多。
    胜曼院太夫人讳日请升座。紫罗帐里全无隐见。玉镜堂前且现去来。无隐见故凡夫外道执之为有。有去来故辟支声闻荡之为空。法离空有二边不存。人有迷悟万缘差别。迷则万劫闭阿娇于金屋。悟则一念坐龙女于宝莲。无五障可除。无六尘可恶。翻三毒作三聚净戒。回六识作六种神通。是故胜曼院太夫人。不断世相能修出世真因。不转女身顿圆先佛仪相。菩提觉岸能定邪正于自己。未后牢关不问可否于别人。一念圆明曜骊珠于沧海。六门虚寂悬桂轮于碧天。正与^8□时。证果位于速疾。则非无淑灵。垂清荫于悠久底。以何为验。拈□丈云。王母仙桃倚云种。从他舟移夜壑中。卓□杖一下。
    香严院十三年忌请升座垂语云。一言验作家。一喝分宾主。不用如之若何。只要真参实悟。众中若有口似血盆牙如剑树。不妨狭路相遇。问答罢乃云。空劫以前事。父母未生时。人人困眠饥餐。个个顶天立地。恁^8□也得。不恁^8□也得。恁^8□不恁^8□总得。诸佛出世祖师西来。把断牢关不通凡圣。恁^8□也不得。不恁^8□也不得。恁^8□不恁^8□总不得。是故是则龙女顿成佛。不是善星生陷入。毫厘系念三涂业因。瞥尔情生万劫羁锁。但能无心于事无事于心。自然虚而灵寂而妙。十地三实无可超升。六趣四生无可修证。生死涅槃犹如昨梦。始知众生本来成佛。绳床角头粗刺梨。听恁^8□说话。忍后不禁出来道。休休真人面前不用胡说乱说。岂不见金轮御而玉烛调。圣人作而万物睹。金刚宝印从天降下。器车丹甑从地涌出。殊域他方尽服化。含齿戴发齐沾恩。以是报亲。恩无不报。德无不酬。福无不臻。罪无不灭。乃至众生无边无不度。烦恼无边无不断。法门无尽无不学。佛道无上无不成。正与^8□时。作^8□生是淑灵大悲薰心覆荫儿孙底一句。卓□杖云。三千年蟠桃熟。五百岁神山开。
    复举。世尊往忉利天。为摩耶夫人。九十日说法。于阗王念佛。命匠人雕旃檀像。及世尊下来。像亦出迎。五祖演和尚拈云。下来底是。出迎底是。若人于是见得。日消万两黄金。津上坐有一偈。为蛇添足去也。下来出迎无异无同。蛇吞鳖鼻虎咬大虫。若人于是见得。忉利天宫九十日中。可谓功不浪施。且道施底是甚^8□功。咄。
    惠林开基檀越道蕴居士讳日拈香。法性之理在事必融。感通之道无幽不通。琅函玉轴披方广之真诠。荔丹蕉黄荐伊蒲之香洁。可以济沦溺。可以饮饥虚。大哉包罗万有提掣四生者。其唯能仁之摄化乎。某法门外护国家良臣。儒释并通文武兼济。弃簪缨而列国师之参徒。割膏腴而创惠林之宝刹。瞻兹乔木之尚在。无任甘棠之遗爱。伏愿洗涤历劫之罪垢。超升不退之觉场。十身灵相时时现前。九界结惑尘尘法解脱。
    理琛大师讳日拈香。纷华过眼若浮烟。身托空门志最坚。秦国曾承双径旨。总持亲得少林禅。陵迁谷变前朝事。木落风高八月天。不用诸孙求备享。社中香火自年年。某圆明一性消磨六门。得刘铁磨之全机。直造列祖阃域。悟紫金光之本事。速证真实圆通。
    性永孺人预修拈香。毫端现刹则灵山一会坐立俨然。曾无古今大小之隔。尘里出经则广长舌相遍覆大千。迥离纸墨文字之见。惟当人一念深心之所感格。而诸佛秘藏莫得而思议。兹者大功德主本府孺人野氏性永。凝神妙道投诚佛界。为忏已往之罪愆。逆修当来之冥福。借手六和之清众。书写法华七部之金文。届到终七之辰。顿写以毕厥功矣。仍就府第延请禅侣。供佛斋僧营辨伊蒲盛馔。特使山野爇此妙香。以秦供养真如实际常住三宝。本师释迦牟尼世尊。西方教主无量寿如来。洎尽虚空界清净圆满百亿分身无上尊。尽虚空界大乘法宝甚深修多罗。一切离欲尊。现坐道场观世音菩萨。六道能化地藏。大愿王等诸大萨埵。洎十方三世微尘刹土一切贤圣众。如上一胜事专为性永孺人庄严无上佛果菩提。恭惟一乘圆顿妙典。恒沙诸佛秘要。话其妙也则深固幽远无人能到。虽身子大智满慈辩才。莫窥其知仿佛也。叹其圆也则初善中善后善无法不具。已说今说当说无机不被。於戏克毕一代摄化之能事者。莫盛于此典矣。以此若低头若小音。散乱者微善者。皆成佛道。况于书写七部全文者乎。岂不见娑竭罗龙女献珠世尊。即往南方无垢世界。坐宝莲华成等正觉。彼既如此。我岂不然。倘能于此信得。则龙女即孺人。孺人即龙女。同得同证同一身量同一辩才。无五障可除。无万德可备。却来观世间。犹如梦中事。毕竟向甚处指出真宝所。九品莲开安养国。万年松在祝融峰。
    武田刑部源公书法华经满散拈香。此香戒定惠解脱解脱知见之所薰。结作宝丝网。散作光明云。威力广大德用无边。兹者日本国甲州城府君源公。秦菩萨戒弟子法光。以劬劳之罔极。念慈恩之难报。逆修冥福。以忏已往之罪愆。亲写法华妙文。印地藏尊像。今月二十六日。延禅侣于府第。设伊蒲净膳。修圆通一座之妙忏。借手山野座。爇此妙香。奉供养三世十方云云。恭惟法华大乘经王。显圆顿一实之境界。统诸佛降灵之本智。以是闻五字名。踰乎刹宝施福。说半偈义。过乎河沙小乘。至哉大哉。六万九千金言。在相公之一毫端。粲然如日星之丽天。便见灵山一会俨然未散。世尊放眉间毫光。照东方万八千土。其中情与无情。一一皆悟实相而住本妙心。即时十方诸圣。展广长舌相同音赞叹曰。善哉善哉善男子。是真精进是名真法供养。山僧睹此希有之瑞。不胜喜跃之至。如何道赞扬一句。只将文武经纶手。拨转如来正法轮。
    真净夫人卒哭拈香。真净界中本无去来之相。大圆镜里宁存男女之形。十旬流景不可系。久露晨霜无限情。某淑德贞良义协三从。毓诸孙襁褓之中。承一家箕裘之业。加以投诚佛门留神祖道。世间荣利弃若脱发。是所谓处尘劳中而不被尘劳所缚。女人中大丈夫者也。于是孝孙贞泰等。念慈恩之难报。非佛力则靡由。乃命僧侣修诸善因。七轴金文下笔。则示穷子之宝藏。显王髻之真珠。五部经王展卷。则心地开通。义天朗耀。处处普光明殿人人。卢舍那身便见。西方无量寿佛从三昧而起。授真净夫人阿耨菩提之记。即时驾白牛之大车。进八正之觉路。不历化城径登宝座。诸人还见^8□。山僧到此无法可说。无事可陈。聊对灵莚诵四句。以代一奠。焚香一到佳城地。慈竹阴疏霜雪繁。赖有本根理不死。年年春雨起龙孙。
    道蕴居士讳日就真空院拈香。大道蕴奥不可得而究也。张万行而为真为俗。真空妙理不可得而名也。即一心而亘古亘今。某早探大道之蕴奥。深究真空之妙理。参国师而受显诀。如裴休之游黄孽之门。建宝刹而祈冥福。同舒王之尊云庵之道。当圣纲解纫逢大运否塞。李相有顾儿之叹。范晔兴同日之悲。悟罪福之性空。临生死而脱然。臻此则公才吏用亦如梦幻。历世勋阀亦如梦幻。仁义忠孝安国抚民之术。生前身后作恶修善。总皆如梦幻。乃至菩提涅槃真如解脱。亦复如梦幻。即今现前一会清众。同入不可说微尘刹土靡不周遍。且道何以为验。插香云。金炉香散三千界。铁树新开腊月花。
    佛光国师百年忌桂岩居士请拈香。百年光景去如驰。正续门风凛不移。深喜昌昌岩上桂。天香吹满最高枝。恭惟曾祖国师大和尚。降神震旦旺化槫桑。得旨圆照室中。灭却圆照正法。受业涧阴门下。不肯涧阴文章。如出窟金狮子。似截流香象王。万里观大乘之器。一苇具东海之航。感灵鸠而著述锁口真诀。创瑞鹿而宴坐圆觉妙场。布慈云于八表。沛法雨于万方。迨夫直指单传之正统。乃一传而得应供广济。再传而得先正觉国师。可谓源逾远而流逾昌。金声玉振虎骤龙骧。炜炜煌煌巍巍堂堂。一点凌霄文武火。人间天上发灵光。
    景爱尼寺开基如大禅师百年忌拈香。总持曾续少林芳。无著重辉佛日光。争似吾师遗景爱。到今草木发天香。某机辩纵横高提常照心印。知见广大新开景爱灵场。其门庭施设峭峻。其胸次波澜汪洋。取则雄峰而董丛席。同风德山而置法堂。落落玄机脱略窠曰。茫茫苦海甘作舟航。用铁磨本分之草料。振末山已坠之玄纲。以言遣言^8□却乔梵钵提之片舌。以毒玫毒。烂尽舜若多神肝肠。可谓行能称解解能称行。行解相应。心外无法。法外无心。心法双忘。七十六季化权奄戢。三千刹界应化无方。来无所从去无迹。昔不曾生今不亡。时移物换百年后。正体堂堂不覆藏。更有摩醯顶门眼。一轮红日上槫桑。
    通玄尼寺昙华庵开基智泉禅师忌日拈香。此香熊耳峰前总持。得之以播祖闱千岁之芳烈。龙渊室内无著。得之以开觉苑一枝之昙华。灵根留得到今日。无限馨香属自家。某天资纯粹而精金出□。操履贞洁而白玉无瑕。久曾成道于无垢。何惟散华于毗耶。教外单传只贵一念契证。向上玄旨宁同三乘阶差。插一茎草兮幻出夜摩睹史之宫殿。修八敬法兮遵敬菩萨大士之木叉。只将贝多叶而照眼。听他黑豆子之生芽。九重天上踏开通玄一路。八达衢头高驾白牛大车。化城既灭宝所匪赊。未后牢关忽透过。大悲千手不能遮。幻身幻尘俱灭尽。堂堂正体遍河沙。入三昧正受无诸尘可嫌。住一实境界无了知可加。正与^8□时。智泉禅师无漏真净之体。诸人还认得^8□。年年漏泄春消息。铁树枝头也着花。
    前关白殿下藤公大衍居士讳日拈香。经纶社稷肃朝端。德宇洋洋万国欢。五十六年如昨梦。涅槃生死不相干。某相门华胄人伦楷模。仁义道德出于其性。文行忠信具于其躯。坐庙堂而讲道。则尚友周召。陈股肱而就列。则致君唐虞。万民于是乐业。四海以之晏如。加之早奉菩萨净戒深悟真乘。亲游海藏阃域顿究玄枢。逮舟移于夜壑。视世犹如蘧庐。於戏真净界里元泯生佛之相。必竟空中宁存去来之殊。如一沤起灭于巨海。同片云出没于太虚。六趣四生非他物。殊相劣形总是渠。当恁^8□时庄严报地一句作^8□生道。兜楼热向宝炉上。霭霭祥云遍九衢。
    柏庭祖首座讳日拈香。此香仙李盘根非九草木。猗兰奕叶同其芬芳。赵州指为庭前柏树。临济栽作天下荫凉。西来祖意不遮掩。一朵昙华遍界香。某谱系出于将相之尊贵。志气任佛祖之宗纲。造化钟其神秀。星斗粜其文章。藏睡菸菟之威狞。大藏小藏时时拨转。具小释迦之机辩。横说竖说尘尘宣扬。四十五年大梦忽破。千百亿身应化无方。伏愿不舍悲心。再挑末运之惠炬。弥坚愿力重为苦海之慈航。
    香严院从一品芳林太夫人讳日拈香。此香本是九重天上种。人间草木绝追寻。反闻自性圆通旨。独许香严悟入深。某贵族德宇深沉。肃肃坤仪霜严惟薄。雍雍妇道春融胸襟。德乃显于家人卦。行乃称于女史箴。所见无非德容。所听无非德音。鹫岭会上夙预作佛记。龟山室内顿契本妙心。黄阁帘垂尊贵一路。不在云阶月地。紫罗帐合绵密工夫。惯用玉线金针。离欲界无禅界。如水生波全波是水。即凡心见佛心。如金铸像全像是金。恁^8□来恁^8□去。总是三昧正受。不思善不思恶。管甚万境来侵。生死岸头急转步。当念超越去来今。□脚处处菩提觉岸。举眸尘尘般若丛林。正与^8□时。太夫人却来观世间保佑后昆于无穷一句。又如何道。金枝玉叶芳林色。添得柳营千岁阴。
    普贤院太夫人讳日拈香。此香含育群生。乃为三世觉母。执持万善。是名五分法身。用此庄严诸佛妙土。亦能拨转最上法轮。某吉祥尊贵出万人之上。伟行俊德荣九族之亲。传家有义方之训。誉喧寰宇。教儿用忠孝之道。义动缙绅。故有金昆玉季。犹如瑞凤祥麟。观世幻妄。每作空聚之想。归志佛乘。力结香火之因。可谓能全坤德众美不乱ＦＧ道大伦。善哉亲受天得衣。普以佛心行佛事。久侍毗耶室。犹如幻师睹幻人玉镜台前彻见本来面目。粪扫堆里拾得无价家珍。继秦国夫人芳躅。扬月上天女清尘。五蕴界中一回转步。十方佛土百亿分身。五障净尽六用俱泯。上无诸圣可慕。下无六趣可沦。大寂场中尘尘入正受。法界海会物物显全真。正与^8□时。普贤院太夫人降临道场覆荫后昆一句。作^8□生指陈。华萼楼高凝瑞气。九州四海一家春。
    祐尊童子讳日拈香。了角青童南去后。百城烟水望无涯。春风不改旧时面。玉洞桃花护晓霞。某华渚虹流降神于吉祥宅。斗枢电绕托形于尊贵家。风标可人碧梧翠竹鸾鹄停峙。气韵可爱月地云阶芝兰茁芽。同迦陵之出壳。自然音压众鸟。如优昙之有种。应时瑞冠百花。鲲化未到天池水。空怜汗血产渥洼。彩云易散琉璃脆。人间短景促年华。幻质虽然随变灭。堂堂真容遍河沙。空三际于当念。僧祇非久。刹那非速。荡十虚于方寸。此土非近。他方非赊。住一实之境界。无修持可假。入三昧之正受。无了知可加。如净花出水。如明珠无瑕。伏愿尊仪六门虚豁诸尘不遮。应念遍游十方佛刹。历劫永驾白牛宝车。
    月峰居士讳日拈香。此香般若灵根蕃衍后士。法身正体逼塞虚空。毗毗耶丈室。则金粟古佛以此作佛事。在室罗伐城。则香严童子藉之证圆通。不是栴檀薝匐类。拈来遍界起香风。某整顿国家纪纲。身当重寄。参预枢府大政志存至公。刚健纯粹之德周而不比。公平笃实之性和而不同。临民有惠。奉主以忠。故定典章于百王之后。比礼乐于三代之隆。岿然前朝遗老。矍铄四海一翁。加之探赜少室玄旨。投诚上乘室中。以心传心。心外无法。以言遗言。言外明宗。击碎生死窠窟。脱却凡圣罗笼。真如妙性廓通十方。非来非去。常住真心弥纶三际。无始无终。尘尘解脱法法圆融。上无攀仰。下绝已躬。正恁^8□时。诸人还要见大居士不生不灭底本来真容^8□。以香打圆相云。雨歇云开天宇净。一轮明月上前峰。贺州善东岳居士小祥忌拈香。倏忽光阴不少留。花开花落岁云周。丹青重对毗耶面。一默无言情未休。某德行文字丕承先烈。正直刚毅足贻孙谋。味经典以为梁肉。传清白以为箕裘。深慎福殛初。不敢言温室树。审察安危机乃能参帷幄筹。虽居显职。每厌尘中阓闹。遍叩门庭。要明教外宗猷。得师幸逢南院上足。大哉百川归海。表德恰有东岳嘉称。巍然高标横秋。啐啄同时机感冥应会。师资道合针芥相投。心不是佛。智不是道。觌面更无回互。来也非生。去也非灭。随处得大自由。到者里无烦恼可断。无菩提可求。如狮子儿反掷。如香象王截流。天上人间意生妙化。此方他界靡不周游。正与^8□时。父母非我亲。诸佛非我道。昊天罔极之恩。且向甚^8□处报酬。举香云。看看五分法身不遮掩。香风吹满四神洲。

绝海和尚语录卷上终





绝海和尚语录卷下

　　　

偈颂
波子请大随和尚转藏经

    休论半藏与全藏。才下禅床事已乖。毕竟难瞒婆子眼。赤洪崖打白洪崖。

临济半夏参黄檗

    六十乌藤不好心。如何破夏更参寻。往来挥尽遍身汗。信道恩深怨亦深。

南岳磨砖

    默照邪神纷塞途。几多骏骨困盐车。只将穷相磨砖手。迸出踏人千里驹。

香岩击竹

    南阳塔下扬塼时。一击声前忘所知。近代丛林无此作。满山修竹碧参差。

大慧竹篦

    凌霄峰顶振宗纲。手里黑蛇三尺长。含梨梅阳瘴天雾。到今毒气及扶桑。

应无所住而生其心

    无所住时心便生。堂堂三世为谁名。长鲸吸尽沧溟水。月在珊瑚枝上明。

防意如城

    魔尘蔽野阵云平。四面楚歌环一城。赖得中军真主将。六门日夜古风清。

直心道场

    直心廓尔道场开。刹刹尘尘无不咏。虚假众生何得到。千山雨后碧崔嵬。

祖师心印二首

    黄金铸出铁牛机。倒用横拈总得宜。风穴当年严正令。何曾一塔到卢陂。
    西天车土错传持。心印何曾干祖师。古篆分明空劫外。黄金铸出铁牛儿。

无影树

    威音劫外托根坚。却笑耽源举不全。无影像时真影像。试看日月未生先。

铁牛无骨

    铁牛无骨通身骨。认得牛时牛也闲。借问诸方玄学士。祖师心印果何颜。

无孔笛

    把无孔笛一回横。佛祖肝肠添不平。塞断耳根拭听取。万年欢异世间声。

露地白牛

    雪山香草腻如酥。露地白牛眠熟余。纵是工夫纯到角。一鞭痛着莫饶渠。

圆相

    太极未分先一相。宗师画出绝^8□讹。耽源传底九十七。当面瞒来小释迦。

罗汉赴龙王斋

    木杯冲破海门湖。娑竭宫中去应招。往往未忘施受者。青泥一楪也难消。

呈楚石和尚

    菩提宿将今稀有。大法全凭矍铄翁。三尺竹篦浑铸铁。虚空背上血痕红。

造松

    铁作盘根云作叶。荫凉大树巧雕镌。便知开士谈玄处。千岁苍龙参法筵。

赠磨镜人

    人人一面大圆镜。垢自除时光自寒。南岳碌塼徒费力。马师方寸黑漫漫。

岚山雪

    朝来赏雪对岚峰。帝网山河光互笼。将镜示人人怎荐。天边一朵玉芙蓉。
雪布袋
    稽首当来补处尊。六花堆里现全身。色尘归水水归地。七十二汀春意新。

和太清和尚再住天龙韵

    欢动天龙一会僧。攀回象驾入云层。神戈麾日三千载。欲暂□光焉得能。
    等持义堂法兄和尚作偈答文溪侍者松子之惠。偈中有见教之语。谨和尊韵以寓所。
感云
    老松结实有从来。争睹满盘珠玉回。咬破一枚一惆怅。前人尝为后人栽。

次韵答古天和尚

    仰中垂示宝偈一首。盥手拜读不胜感幸。谨奉和三首。绿呈瑞泉堂上古天和尚法座前。以寓驰系之私。伏冀鸿慈教改命世宗师出不常。千年鸣凤下朝阳。瑞泉万斛清凉水。结作人间六月霜。
    遣除众说显真常。不屑诸方诵八阳。一览寥寥空法界。倚栏独立
如霜。
    慈音远及问居常。不觉云山隔相阳。珍重猊床挥玉尘。英风万古凛秋霜。
次韵三偈赠虚中座元归相阳。兼致敬于黄梅心岩和尚
    摩诃衍法无多子。小释迦文百亿身。大法今逢中兴日。幽期休滥北山巾。
    几曾相会几曾别。一梦前身与后身。自有清风动天地。临岐何必泪沾巾。
    问讯黄梅树下人。传衣端的在君身。乡情应念天涯弟。岁暮田园车未巾。

赠方侍者回相阳

    子是黄龙几世孙。拏云直合ＳＭ天门。忽然化作赤梢鲤。乐海无风浪自翻。
永德壬戌春清白寺赏花。谨奉追和先国师韵
    懒谩春心老更呆。对花且得好怀开。先师未了旧公案。刚被东君漏泄来。
次韵筛月轩
    分得筼筜谷里竿。新梢滴露出墙间。轩中之主无今古。心与一川风月闲。
拾数珠
    偶携胜侣踏岩根。松桧森森神宇存。拾得摩尼一百八。十分光彩照乾坤。
和韵木□数珠
    时时念佛不干珠。木□掐来游戏余。若道麻三斤是佛。依前孤负洞山初。
僣用义堂和尚韵。奉寄续宗密传禅师。以致造塔之贺云
    唤起那伽定里翁。密传旨在续玄宗。汀潭南北封疆阔。水色山光帝网重。

贺东山建仁汤药侍者

    蜂采华滋归蜜房。深知古佛舌头长。东山侍者家传药。试用刀圭献上方。
奉贺南禅太清和尚相府赐金襕衣
    三会塔前挥尘时。赐衣书偈表归依。黄金万两人间有。四七骊珠世所稀。

次韵贺季成再住信安国

    法旆重于从上国回。家山秀色益崔嵬。请看万顷神湖水。流出天龙一派来。

移木犀

    月窟仙根分一枝。两流天泽正兹时。即今便有秋香发。无鼻孔人那得知。

和说首座韵

    说法亲升兜率天。人天从此结冤缘。同风有句未相悉。千里迢迢一信传。

寄奥州雅堂侍者

    东州一去信难通。数尽云山几万重。打就铁船光未返。梦迷海上十三峰。

慈云阁

    大悲愍物卒难休。慈荫如云靡不周。直使群生除热恼。西山暮雨一帘秋。

祈雨

    大旱燋山金石流。田家七月未知秋。岂无精祷感天地。一雨能消万国忧。

新塑金刚

    摧伏魔军报佛恩。金刚正体遍乾坤。谁知合水和泥处。生铁三斤铸脑门。

铸浴锅

    圆通十六诸开士。妙触宣明徒自知。我欲人人证离垢。洪罐为铸铁锅儿。

绣师子

    百亿毛头师子儿。一针锋上现身时。元来藉我工夫密。莫笑囊无系蚁丝。

法华字塔

    毫端有口演斯经。多宝如来听不听。字即是经经即塔。蝇头一点鹫峰青。

荷叶坐禅虾蟆

    虾蟆元解一跳禅。深入那伽泯万缘。翡翠踏翻荷叶雨。不知坐破水中天。

宝月堂

    良宵邀月意何长。山作宾筵江作觞。只愿千秋友不渎。清光镇满主人堂。

金字华严经

    行布圆融九会经。金膏笔下自分明。文殊重按善财顶。百炼钝刚入再烹。

次韵寿福东晖和尚二首

    龟山示篆融舆情。一雨沛然滋四生。洛下诸师竞歆艳。金瓯三见跃嘉名。
    一别山川阻又修。悠悠岁月白人头。千光法席身难到。绝境多应梦里游。

双竹杖

    一双碧玉出丛林。几岁诸方伴访寻。只要侬家齐着力。临危莫作两般心。

狮子水滴

    金色狻猊势凛然。毛端吞尽海无边。五台山上翻身处。万丈龙渊起黑烟。

听松轩

    松下一轩幽致开。万株爽籁夜潮回。声声吹彻自家底。未必风从别处来。

和观中和尚雪韵

    迦叶师兄定眼开。度生何必待当来。撺掇普贤亲助化。瑞花吹满白银台。

造牡丹

    剪彩裁英工足夸。豪家春在梵王家。未明天地同根旨。浅紫深红眼里花。

架东西廊

    一柱分明□一梁。东廊依旧对西廊。人人悉赖帡幪力。谁识檀门挥舍忙。

龙形墨

    神物千年形不磷。麝煤一笏制如新。宗门无复董狐笔。流落人间磨几人。

修水确

    □溪分得碧潺溪。拨转机轮不暂闲。倾出明珠何日了。大仓红腐积如山。

和相国大岳和尚中秋韵

    往来端不为闲游。一月分耀万水秋。堪笑未忘光境者。归心长折大刀头。

和韵谈空轩

    一轩含摄十虚空。还在自家方寸中。格外玄谈不干舌。檐前铁马吼天风。

成山号

    城平督上人清修谨愿克服师训。寔抱道之士也。一昨胥会于高城客舍。请曰。古以字称敬其名也。幸辱之字。予辞不获。因进之曰。世有至德要道。君子资焉。众人弃焉。茍弃焉则小道蔽之败德随之。所谓至者要者。于是乎替君子观其然则痛自鞭励督之责之。进之道德而必至其成而止尔。今观之子师所以命子者。其旨至矣。字之成山其可乎。山者艮她。画也。止也。皆亦欲其有成功而止夫至善之域也。因赠禅诗一章以规以祝。
    崇大虽开化工力。功亏一篑不完全。六年苦行得阿道。雪岭高寒压五天。

松堂

    临济栽来钁头重。德山背却草鞋轻。看他真正举扬处。檐外老龙吟月明。

悦岩

    十分欢喜十分崄。崄处何如欢喜时。心境忽融开一笑。寒崖铁树也春姿。

辉山

    万仞翠光晴扫空。分明削出玉芙蓉。试看半夜槫乘日。先照高高第一峰。

悟庵

    豁然去却碍膺物。何处烟萝不可栖。檐外青山窗外水。见闻^8□^8□未尝迷。

心源

    来脉才通方寸里。滔天势自滥肠成。流传竺土大仙旨。一派曹溪彻底清。

华岩

    千崖瑞气蔼优昙。中有空生宴坐憨。般若未曾谭一字。天香吹雨落毵毵。

云岸

    片影何曾分彼此。从龙作雨遍天涯。一回到得无心地。不为舟行相逐移。

南英

    不待薰风长毓深。少林春信彻花心。卢公元是新州客。五叶联芳传到今。

东谷

    卯地有神呼则应。灵光发越弗于提。曾从庆喜见阿□。不许百川流向西。

瑞林

    郁郁葱葱喜气新。满园嘉树芘阴均。试看一道祥光里那个枝头不带春。

退岩

    进步何如却步时。悬崖撒手早须归。一机峭峻深藏密。不许天花作雨飞。

德林

    武田常盛居士乃甲州府君之令嗣也。肄业余暇留神至道。从余求立雅号。因以德林命之云。
    忠孝传家自有邻。荫凉大树转留春。全凭夙植善根力。亿万斯年奕叶新。

天用

    隐甄万物尽无遗。雕刻众形非有私。德合圣人功合道。有为还是似无为。

龙江

    神剑跃波深处蟠。骊珠照水夜光寒。兴云须是雨天下。不许龙翁吸尽干。

芳林

    法繁居士虽在韬铃之家。辞翰清健尤长吏用。因此幙府嘉政玉帐奇策各获其所矣。尝留心于祖道。喜从方外之游。隐然大法之捍城也。兹需别称于余。余以芳林命焉。并以偈遗之。
    少室峰前春意回。一华五叶自联开。非唯繁茂多清荫。大厦全凭梁栋材。

ＭＤ江

    峄上贡余谁所收。胡僧去后罕同流。向来一曲阳春调。散作芦花两岸秋。

云章

    山川喜气起氤氲。作瑞呈祥五色分。莫谓太平本无象。义天万古焕斯文。

一源

    混成天地清宁际。流远方知出处高。九野八纮无别派。须归大海作波涛。

寿岳

    认得嵩呼万岁声。南山从此让修龄。只缘造化钟神秀。势压千峰未了青。

太初

    生佛未分先一机。何曾造次落今时。威音箭射虚空破。劫外华开铁树枝。

巨海

    大千沙界一沤中。娑竭宫开几许重。试看毛端吞尽处。滔滔万派竞朝宗。

仲刚

    一门昆季让强健。劲气宁容软弱侵。绕指柔金未为贵。浑钢铸就丈夫心。

瑶海

    龙宫藏里夜明珠。穷底到时何所无。试看风休浪恬处。团团璧月上珊瑚。

妙庵

    神理精通玄又玄。幽栖占得白云边。圆明一性离诸相。山月松风夜夜禅。

祥岩

    庆云瑞雾拨难开。谁敢悬崖撒手来。善现曾无般若说。天华容易积成堆。

竺关

    五天有路本纵横。防险立来添不平。碧眼胡僧难敢过。黄昏强自候鸡鸣。

古芳

    鹫岭一枝年代悬。少林五叶蔓相牵。看来不是今时事。秀发威音旷劫前。

定庵

    灵妙如如体。三祇一念收。那伽无出入。山碧屋檐头。

题扇面龙

    瑞龙山里龙。头角一何雄。欲降八荒雨。先来一霎风。

题扇面鹤次先国师韵

    伴仙蓬岛游。听法欓阴秋。粉墨尚千载。人生易白头。

铁柺仙

    嘘云拏铁柺。侧立海扬尘。一气虚无里。笑看身外身。

送恭侍者

    从师游上国。问道出乡关。壮业诚堪羡。此行非等闲。
    题诗临胜境。驻锡爱名山。赖有犀牛扇。清风天地间。

送纪藏主之越

    越兵围未解。飞锡向何方。好把西来意。吟成北伐章。
    一尘华藏界。五浊宝珠光。踏尽阴山雪。昙花绽钵囊。

造松次韵为明国师

    刃下飞霜六月惊。祝融吹翠落前荣。离离嘉实三韩种。矗矗孤标五粒擎。鸐众犹能听法感。菟丝亦要托根贞。愿言济北荫凉树。僧史长留千岁声。

重阳次韵古剑和尚

    吴地茱萸到口难。山厨煮饼胜龙肝。重阳九日菊花在。济北三玄生铁团。松下麻菇采香嫩。霜前橘柚带微酸。江山纵有登高兴。病骨何能禁早寒。
次普明国师韵。寄新命天龙石屏和尚
    一舸东还离福城。孤峰顶上视云生。梦魂不向尘中落。恩渥新从天上倾。句里呈机平处险。腕头有力泰山轻。龙天推毂在斯日。玉尘横挥四众惊。

送真如仲华书记还越州

    屹立三关要验人。越州底用问重津。真如法界廓无际。正脉心宗传得亲。北路寒梅山照雪。南池芳草水生春。待君再觐阿师日。睹史楼台正鼎新。
送大淳知客之越
    万松关外验方来。劝客清茶鸩一杯。韩伯休论庭柏话。隐之元是翰林才西山暮雨玄猿。急。北路新霜折雁哀。想见乃师无缝塔。团团落落气佳哉。

次韵贺弘祥荆山长老

    卧波老柏是何年。瑞世昙华今日缘。为问锦衣旋里处。不知瑶镜向谁圆。吟残夜雨青灯句。望断春风白雁天。更喜东山大开化。新丰洞水广流传。

和韵相国寺铸钟

    寰海今无波浪惊。铸钟铜若铸山成。焰吹石炭灌金穴。势鼓土囊融铁城。揭示此方真教体。足资圣代焕文明。耳闻争似心闻好。莫认罗云敲□声。

次观中和尚假山水韵。呈鹿苑常光国师

    小开碧洛爱幽闲。近对翠峦怡老颜。法施曾从时雨望。高怀转使古风还。谁寻胜概游方外。须信灵源在此间。俗子那知仁智乐。胸中尘土积如山。

次韵致贺永源云溪师

    扬广异苗从古兴。永源佳气近来增。际空远岭千鬟碌。绕郭长江一练澄。每对子韶论格物。自凭明教着尊僧。邑人听法应欣庆。渡得舟航闇得灯。

送桂侍者

    阿城桂侍者乃我永泰法兄爪抹之儿也。丁丑春余承钧命再滥万年之初。命之侍于汤药。亭亭仪刑众皆拭目矣。今将职满业成于以荣亲。冒暑远涉不惮厥劳。其志可尚也。谩说山偈以壮行色云尔。
    当机三唤便相酬。凤降朝阳鹰脱Ｇ２。只为慈亲频入梦。还从旧路觅归舟。南州溽暑千峰雨。海国新凉五月秋。乞老投闲吾有日。他时依约碧山幽。

次韵奉贺正续院舍利塔之成

    百神拱护一禅翁。瑶塔重新速僝功。天上人间收不尽。湘南潭北话还通。赤乌盛事光前史。瑞鹿灵踪复旧风。从此山中增胜气。圣灯照夜万毬红。

次韵建仁古剑兄席上

    师兄说法古风还。肩上金襕映日斑。新有篇章夸老健。况遭钟鼓乐清闲。烟光连砌墙隅竹。翠色扑帘楼外山。谁识同条那一句。面前犹隔万重关。

松月阁为玄鉴师

    老人宴坐松边阁。最爱阁中风月清。灵籁有声秋更爽。青藜无焰夜还明。六窗寂尔境俱泯。半榻萧然心不营。珍重后身一宿觉。政堪证道旧歌赓。

送就知客

    万年就侄鸿胪美解。将归云中以荣厥亲。鹿苑老痴壮其志。而饯以一偈云。
    满面春风验作家。玻璃琖注雨前茶。丈夫标致有如此。故里锦旋良足夸。十柄灵锋光宇县。八云神庙我锁烟霞。老来梦断曾游地。一偈饯行情未涯。

送端侍者

    备城端侍者乃广室内高弟神足也。癸酉之夏道聚山中。执侍巾瓶甚勤矣。今秋职满往觐医王之方丈。谩说鄙偈以壮其行色云。
    福原城外扣筹室。古路迢迢接旧京。百丈再参存世礼。马师一喝没人情。飞过野鸭羽毛整。抛去犀牛头角生。辇寺归来定何日。东篱黄菊发花明。

送存中藏主

    惠日典藏存中上人乃传芳门下大圆室内之高弟也。尝从吾友三山师游者久矣。天资英迈文思慱赡。盖后进之秀发者也。兹者大圆翁适领丰之蒋山聘。朝命既下将趋席下备于服役。而适予求赠言以行。予念翁与三山皆吾游之厚者。而上人之求亦勤矣。于其行也夫岂可无言乎。
    而翁正赴名山聘。老矣斯文实起予。神彩惊人锦衣子。宠光照世紫泥书。龙宫秘典粲依旧。祖室传芳宜复初。携手风前相别处。一池秋水落芙蕖。

次相国观中和尚重阳韵

    骈阗龙象困鞭策。^7□隗心胸未肯平。吐出贯华千偈富。气含公鼎十分清。疏篱晓蕊催人老。短须秋霜吹帽生。风俗江南正相忆。栗糕交饷小为情。

送瓘书记

    慧瓘书记豫之产也。幼年离乡观光上国者二十三年矣。双亲在堂。敕归甚严。理不容少留。仓卒登途。求警策之语。信笔塞其请。
    父母非亲亲者谁。男儿不着老莱衣。江山万里书频到。二十三年方一归。翳翳乘榆留晚景。离离寸草报春晖。莫忧囊橐乏甘旨。只恐家中有断机。

和韵谢天宁天伦禅师上竺一庵讲师过访

    院深书静少人来。佳菊庭前滞露开。不有二尊枉神足。为谁一迳扫荒苔。久钦辅教琏嵩笔。喜遇宗门迁固才。吾国山川灵异甚。好风十日送君回。

送闻藏主

    等闻藏主谨悫通敏笃。志于道。盖后进之中嶷然秀出者也。今春钦承命将随坚中禅师入朝大明国。求语。乃为警策率述一偈。以勉其行云。
    万里南游随使臣。观光正际太平辰。石城虎踞山河壮。易水龙飞气象新。拨草寻师先哲轨。皇华报国丈夫身。公私事辨归须速。揩背他年切要人。
奉同蕉坚大士韵。就赠龙溪知藏还日东

中印峰间ＪＥ如兰

    普天率土莫非臣。仰见群星拱北辰。瘴海风涛随处息。恩袍雨露赐来新。能持使节衔君命。暂托禅居寄客身。东国固知文物盛。大方那得谓无人。

送顺侍者随兄芳藏主归甲省母

    春来频梦树萱庭。二子相将咏鹡鸰。遥念门癌偏有望。暮年菽水远劳形。秉心莫作锤沉井。利器当如刀发硎。不见雁门昆与季。双飞千载支青冥。

次韵答树心翁

    闲边养拙卧岩扃。一语起予宽百刑。脱口玄谈惊造化。盘空雄辩挟风霆。自知世味殊畴昔。老去故交如晓星。齿落臂枯头转雪。犹能双眼为君青。

重用青字韵。饯心翁东归

    法旆来临贲弊扃。阳和潜布释阴刑。膏肓久念沾神剂。所聍新除听洊霆。鹦鷃岂无同队乐。参辰终作不比星。鹿峰层塔合尖日。六国人烟见转青。

次韵呈元章和尚

    胜地初相招。清游心自悦。矧兹秋节新。天朗风露洁。
    金色老头陀。意根久消歇。一弹狮子筋。调与众音别。
    斯道无疵瑕。万古长空月。片片白衣云。须臾即变灭。
　　将往近县。次韵奉别元章和尚
    尘中心不展。物外足从容。名利是何物。醉人似酒浓。
    古来枯槁士。甘为卧壑松。云山歌浩兴。毫楮写欢悰。
    皎皎灵山旨。绵绵少室宗。飘飘素发晚。壮业勿令慵。

赠器之藏主回相阳

    鹿峰器之藏主蚤入东光之室。天资醇粹卓识精通。居然宗门之伟器也。今年辛酉春特自相阳来相从林寺荒寂之中。兹将言归征偈于余。感其谊之笃。不敢以言语蹇涩而为辞。遂为书此以赠云。
    圆觉海中月。如来藏里珠。团团绝瑕颣。皎皎照昏衢。
    喜君天质谢雕饰。炯若玉宇悬冰壶。封胡羯末何足比。名家自有千里驹。向来同守林中寂。禅榻夜雨秋灯孤。浩然又起东归兴。岂肯长系如匏瓠。求法再入医王室。欲搅东海为醍醐。一喝当机ＴＪ三日。凤毛本是丹山雏。

送干机知客归信阳省亲

    赵州禅在口唇皮。对客只道吃茶去。丛林浩浩争商量。子细看来没凭据。机也典宾居辇寺。端的不昧古人意。玻璃琖注曾坑春。能令人人知真味。还向信阳城中行。不禁家亲迫衰龄。金锡穿云攀荦确。衲衣渡栈升清冥。千里跋涉未为苦。落井秤锤须深惧。老我出言多伤慈。前路逢人莫轻举。

真赞
释迦出山相

    芦芽透膝鹊巢肩。冰雪堆中坐六年。忽曙明星下山去。果然窦八布衫穿。

文殊大士

    大智洞然。人人本有。前三后三。忒杀漏逗。描也不成。画也不就。百亿毛头师子吼。

草衣文殊

    绿云为发草为衣。当日刚言七佛师。知是台山釆樵客。暮天风雨一蓑归。

观音大士

    大士应身。蝶周俱真。千江明月。万国阳春夜岸风生。海门潮落。尽闻不住。大用无作。

徽宗观音

    宣和圣主即观音。现国王身显佛心。誓人犬羊群队里。黄金殿上绿苔深。

鱼篮观音

    提篮日日走红尘。一掬腥涎六六鳞。只要时人贵酬价。不知绿发过青春。

蚌壳观音

    普门等现度迷顽。故落天厨御馔间。劈不开时亲着眼。巍然一座宝陀山。

地藏菩萨

    掌上一颗宝珠。手中六环金锡。众生界犹未空。我愿又奚所极。
    踞菩萨乘现声闻形。入定观机悲智双行。拔济六趣提挈四生。本愿力故正觉靡成。瑶珠耀子冥涂明。金锡摇子古风清。

礼佛罗汉

    能礼空时所礼忘。瞿昙只是面皮黄。好看三尺炊巾下。解脱深坑万丈强。

布袋和尚

    楖栗横肩走市门。长汀烟水自朝昏。尘埃扑面痴憨甚。刚被人呼补处尊。

栽松道者

    栽遍青松雪满颠。传衣争到杜多边。当年曾借周家宿。一梦分成两觉眠。

牛头融禅师

    平生疏懒老忘机。四祖还传傍出衣。知道交从贫处断。衔花百鸟背人飞。

雪峰存禅师

    鳌山雪夜眼难开。虫毒乡添醉后杯。接得云门跛脚子。无端勾贼破家来。
    三登九到困途遥。夜雪鳌山魂也消。流出胸襟无一字。海潮声撼洛阳桥。

明教嵩禅师

    上书阊阖ＳＩ宸襟。辅教言如千日临。四百季来无此作。月明只有老龙吟。

天衣怀禅师

    高树云门五代幢。从他人议葛藤椿。谁知父子不传妙。寒雁影沈秋一江。

裴相国

    传断际心毗圣明。施霖两手活生灵。何须钟鼎铭勋业。十二烟峦万古青。
先正觉国师
    五代帝王之师表。万古道德之渊湖。慈威兼备。福智两尊。随处法幢幻出睹史之宫殿。当机施设结尽衲僧之怨冤。挥慧剑子摧魔垒。悬佛日子破群昏。旷劫真风凛然在。顶门正眼耀乾坤。

南院国师

    帝王师表。佛祖冤家。灭常照之真灯。顿开正眼裂佛心之教网。别立生涯。独秀峰前涌出睹史宫殿。归云洞里变化化大泽龙蛇。赞之不及。德无以加。夫是之谓南院国师规庵大和尚。摧魔军之壁垒。增祖道之光华。吁盛矣哉。

智觉普明国师

    国师之德不可得赞。国师之道不可得穷。据万乘师表之极位。恢三代祖父之家风。瞻彼龟山龙阜法席。岿然睹史夜摩天宫。覆一篑以壮万年之基业。插茎草以建宝幢于觉雄。福慧兼备宗说共通。若非古佛降迹来。致宗教尊崇。则奚以如是之隆耶。森森乔木西山麓。潭北湘南气象同。

清溪和尚

    风骨清于寒岩古桧。襟怀芳似深谷幽兰。正觉室中亲传心印。独秀峰下牢立玄关。有时逞十分峭硬。有时用一昧软顽。一音演说五处住山。抛大千于方外。驱万象于笔端。清白家风凛犹在。丛林千古与人看。

南禅佛照慈明禅师为胜古幢赞

    万仞龙门电激雷奔。惟师之玄言。天下禅林气象雄深。惟师之胸襟。累颁九重绘音。据猊床而挥尘尾。丕承三会家为业。指蜂桶而证羊腔。拈来乃祖锁口诀。扫空诸方葛藤桩。回狂澜于既倒。扇玄风于遐邦。但用软顽一着。能使魔外归降。天生一种灭胡族。万古巍然最胜幢。

铁舟和尚

    襟宇潇洒。德陂汪然。参遍南方知识门顿忘所证。决择西来祖师意肯诺不全。传心印于三会室内。振玄纲于万寿堂前。大洋海里走马。铁围山上驾船。八博晋锋妙难传。龙光长射斗牛躔。

前住临川默翁和尚

    号令霜严。迅机电掣。拈本分之钳锤。碎玄妙之窠窟。参天龙禅。兮入室操戈。触黑蛇毒子仰天叫屈。痛定起来展广长舌。宝陀岩前梵音阁上。潮吼天风。默翁和尚。
    未见正觉。关西布裙索价辽天。及见正觉川里乌喙流毒遍地。竹篦下丧尽生涯。桦来唇动触忌讳。挥尘对北阙之主。快哉舌本翻澜。垂纶掣南海之鲸从他钩头无饵。坐白花岩上之月明。回枯木堂中之和气。正宗灭向瞎驴边。方知冤家无处避。

前天福先觉和尚为宣首座赞

    峻辩如甘露灭。多智似远录公。但知把柁逆水。不解张帆顺风。恢兴三会之家业。歌彻中峰之脱空。正觉山中开基眼空寰海。藏密庵内高卧气吐长虹。赖有冲楼跳灶子。尘尘宣说佛心宗。

碧潭和尚

    雅量海阔。襟怀春融。佩毗卢印。传正觉宗。甚深秘处。万象饶舌。最浅略时千圣词穷。五瓶法水浸烂佛祖。四炉宝1烹煆虚空。留得堂堂大人相。西山秀色摩苍穹。

祖峰和尚

    洒然风度卓尔高标。金凤离巢翱翔乎三千佛国。溟鹏展翅变化乎九万扶摇。岂惟眼空佛地祖位。抑亦调高咸池萧韶。屡提住山^8□斧。到处劈蔑束腰。枯木堂中回三春之和气。白花岩上震四辩之海潮。尘尘普光明殿。刹刹物外逍遥。虚空呈露大人相。妙手僧繇也叵描。

云溪和尚

    唱脱空歌用翳睛法。三坐道场一雨普洽。点胸扶起弘济之宗风。唾手恢兴宝觉之家业。智海汪洋。气宇岌崇。万季峰前急翻身。无限清风动六合。

温和瑜和尚

    永元乔木。禅居栋梁。超越十地阶级。宴坐千光道场。胜幢所莅德音孔扬。中峰三尺黑蛇。敲出列祖之骨髓。南闽一滴虫毒。烂尽衲僧之肝肠。临行连写数萹偈。遗下丛林发耿光。

前净妙正翁和尚

    入净妙国振佛心宗。一机透脱千圣避锋。挑禅居之真灯而灯灯无尽。传鸡足之衣法而法法圆融。画而不似。状而不同。堂堂独露大人相。若木枝头海日红。

汝霖和尚

    提文字印转正法轮。两蛇一手弄。腕头重千钧。双峨峰前伟哉。翻身师子鹿王门下获个独角麒麟。振策游大明新朝。则一语契万乘之主。继踵登觉雄师席。则大缘合上宰之臣。著书可排欧阳韩子。调高如歌白雪阳春。当机掷下金膏笔。尽十方空文彩新。

前兴国藏海禅师

    法灯的裔佛慧真孙。克传家业如水有源。灵鹫峰前拈华之旨大为。黄龙潭里溜天之浪自翻。一句全提空劫外。摩醯正眼耀乾坤。

大像嘉神师

    松筠之节冰雪之襟。探七闽胜而钦虫家水。聚九州铁而铸方寸心。彻叟室中如麟如凤。龙瑶山顶为雨为霖。激天源一派之流。溜天浴日。续大灯万丈之焰。辉古腾今。岳色横云青未了。故家乔木正萧森。

柏庭祖首座

    梦熊殿里产麒麟。小释迦文应世身。佛国乾坤饶气象。神州草木益精神。学优曾究天人理。语妙堪回造化钩。老柏不移四时节。万年翠锁一庭春。

光严凤山和尚其小师比丘尼了春感梦求赞

    描兮描不得。画兮画不成。凤山真面目。独露太分明。梦中更说梦。忒杀得人憎。佛性室中龙骧虎骤。光严堂上电卷雷奔。沩山勘过刘铁磨。摩醯正眼耀乾坤。

前鹿苑海印幢禅师

    禅心月皎道貌永枯。视世如幻。为法忘躯。明珠藏光于骊渊。必为人所获也。昙花现瑞于鹿苑。岂非时有遭乎。传锁口之真诀。究心宗之玄枢。盖夫碧落之碑。无赝本者也欤。

西岸开基大彻钝和尚

    仪形岳立辩慧云兴。打就铁船蚤泛圆觉之海。历遍丛席亲传祖室之灯。闳其内肆其外。青于蓝冷于水。鉴炉鞁大开。诸子如金之跃冶。度门旺化。众材如木之就绳。创业千年西岸上。照天金碧涌层层。

鼎岩铭书记

    东洲跨灶之子。大应的骨之孙。观光壮游辇毂。衣锦蚤荣里门。掌外记于龟山。翰苑花绽振玄辩于猊座。口海澜翻。既能妙年而闻道。孰曰半途而摧辕。海印光中全体露。丛林千古典刑存。

长兴尼寺愚岳贤长老寿像

    正偏不触当头讳。愚岳巍然面目彰。仁叟室中传祖印。报恩堂上振宗纲。揭开宝镜净无垢。磨莹戒珠圆有光。试向夜明帘外。看寿星长照紫微傍。

高节居士特以寿像求予着语。书以塞其请

    据方伯位握将帅权。雄略可以折冲千里。威名足以坐镇三边。以是赞公公以为不然。似僧。非僧。以俗非俗。神臂弓兮报佛祖之冤。铁铲禅兮铸通身之错。以是毁公公不以为辱。也不毁。也不赞。菩魍萨魉何喜何嗔。毁也得。赞也得。庄周蝴蝶孰梦孰真。峨峨越山笃生伟人。凛凛高节不缁不磷。功名万古经纶手。助转如来正法轮。

武州太守桂岩居士

    德容春温。从之游者未尝觉其机密。正色冬凛。望之畏者未尝睹其室虚。动而恒静。亲而若疏。树旗^8□以临边。威震夷狄。坐庙堂以论道。信及豚鱼。遂能拥幼主于危疑之际。全神器于分崩之余。彼方乌。合而螘聚。吾乃霆扫而风除。人徒见成绩于今日。而不知予手之拮据。迄乎大缘夙契投机云居。弄西河狮子。跃济北瞎驴。杀活自在纵横卷舒。宿师老衲有所不如。然则致君与利民。岂非道真之土苴也耶。

故浓州太守高岳居士

    高标岳立。雅量海深。入普明室传本妙心。烈烈忠义。扬扬德音。瞻彼越上。甘棠作阴。

贺州太守东岳居士

    瞻彼东岳。屹然高标。天钟神秀。特立圣朝。忠謇谅直。气摩云霄。究上乘旨。玄悟超遥。儒释不二。一箭双雕。扩仁惠物。治道孔昭。古谁似之。伊郑之侨。

自赞

    征夷大将军从一品大相公。绘予陋质以征着语。谨应钧命露丑拙尔。
    钝牓状元戏场参军。崇饰街谈巷说。排斥鲁诰竺坟。机境在前见如不见。毁谤随后闻如不闻。大明立极主。本朝贤相君容得个样闲汉。毕竟直甚分文咦。万年山顶演宗旨。玉帐清四海薰。

勤书记请

    你也勤我也怠。师资道果何在。我真绝海无是绝海。若有是者则二绝海。点缀空中墨彩。写出雪里芭蕉。仁义道中礼拜烧香也不消。

慧林薰长老请

    矌劫奔波五浊尘。头头昧却本来人。今秋转觉山容瘦。珍重本来清净身。

妙令都寺请

    灵龟背上卦文露。判得生涯西又东。任运腾腾胡乱过。钵盂有口^8□虚空。^8□虚空吐出。陈年栗燋蓬。

禅人请

    幻化空质。何堪绘哉。十分相肖。满面尘矣。
    胸无窖子。口说脱空。万年峰顶。鸦臭当风。
    灵龟山中错传锁口之诀。护龙河上谩赋落韵之诗。举措一味粗2。不学些子威仪。倒把一枝无孔笛。顺风吹了逆风吹。
    法界即我性。万象即我真。扑破秦时镜。摵碎自家珍。苦魍何培。萨魉何喜。咦鼻孔依前搭上唇。

后小松帝宸翰

    尊其德乐其道。必建称号以示天下后世。乃是古今之通规。而国家之盛典也。朕闻。前住相国后住南禅绝海和尚。绍圆照之绪。承正觉之宗。德溢寰区。泽被殊域。所谓仪范佛祖师表人天者也。其谥可曰佛智广照国师。
应永十六年九月十四日

称光帝加号宸翰

    朕闻。昔在历应康永之间。发大愿力痛救末法之弊。具大辩才。普应十方而无碍者。梦窗正觉国师而已。升其堂入其奥。亲获本有清净之心印。印定万像于方寸。阴翊四海同文之圣治。乃佛智广照国师也。兹恨生晚不及瞻其光仪。矣。昨迎慈像于内殿。顶载衣盂于真前。自非特立称号以表示天下。无以昭慕道钦德之意。先是己丑岁上皇既赐大谥。今加徽号宜曰净印翊圣国师。
应永二十三年十二月日

佛智广照净印翊圣国师年谱

    建武三年丙子。师讳中津。字绝海。字乃全室和尚所命。自号蕉坚道人。土佐州津野人。父藤原氏。母惟宗氏。祷五台山曼殊像。梦授剑有身。吉祥而诞。实丙子岁十一月十三日也。
    贞和四年戊子。师年十三岁。乌头而列天龙籍。正觉移而养老于西芳精舍。师时时往侍之。适月夜励声唔咿。正觉定起灯下呼来试之。师辄掩卷暗诵琅琅。如壑水之奔注。正觉云。此儿他日必为御侮之器者。宜在丛林文字。徒可使役于兹哉。师固请曰。见性在文字哉。执侍左右素愿也。正觉奇其言。
    观应元年庚寅。师是岁剃发作沙弥。正觉时在西芳寺。命云居葩首座曰。俾童蒙可执侍左右者来。师在旁闻曰。某以执侍为幸也。乞自行。葩公详之。师又侍正觉于西芳寺。正觉一日讲圆觉经。讲毕而诸衲在相诰问未决。师在旁敢告以正觉所引之释所讲之义。不谬一字。如指掌。衲子惊告碧潭。潭惊甚而白正觉。正觉于此召师验之悦。师自是入室。凡每见征诰应答如响。云子他日能支临济者欤。厚自受耳。
    二年辛卯。师年十六岁。为大僧。师在天龙一夏百日之间。每日四更一点坐禅。后徒跪而诣法轮。烧香礼拜。虽风雨不怠之。盖专祈进白业无魔事也。
    文和二年癸已。师年十八。挂锡于东山建仁。与信义堂怙先觉勋月舟寿天锡等。同慕龙山和尚之高风。往而依之。次大林和尚董东山席。俾师登侍药职。师凡隶东山恰阅一纪。虽风雨寒暑未曾怠禅诵。每更主法住持。皆美而为精进幢尔。
    三年甲午。是岁师年十九。建仁东堂放牛和尚结制冬至。必先庚三日设斋。就八阪法观寺请五头首。逐一登座说法。差僧问禅。而牛立座下证明。岁以为常也。一岁随例亦然焉。不差问禅之人。唯师一人光伴耳。及乎第一座之升座。放牛向师鞠躬问讯云。烦侍者俾问禅也。师辞不获。出众问话。机辩捷给。流辈改观。次每四头首之升座。放牛亦命之如前。师横机无所让。愈出愈奇。于是一众靡然之叹服。丛林喧传以为口实。
    贞治三年甲辰。是岁一策翩然有关东之行。万寿石室玖公以偈饯云。仲灵蚤岁出镡津。五百年来间世人。蠹简陈篇消白昼。纸衾瓦钵乐清贫。非唯广城海中宝。便是诸方席上珍。拓出东山左边底。何妨侍者续芳尘。建仁别源支公有送行偈。文繁不录。到相州省法兄义堂信公于南阳。遂助化于建长法兄青山和尚。次佛满禅师大喜忻公视福山之篆。盛开法席。师在佛满会下。以上流见赏异之。关东都元师瑞泉寺殿。以法门昆仲厚礼遇之。
    四年乙已。师年三十岁。当此时忻公力革嚣风。凡丛林职事非德不举。率试以提唱偈颂。特拔典藏钥。次以却来迁侍香。
    应安元年戊申。师三十三岁。大明洪武元年二月。航溟南游。寓杭之中竺依全室禅师。甚器重之。命俾作烧香侍者。后复又转藏主。师登于灵隐。谒于道场。周旋于用贞良公清远渭公之间。师尝自谓曰。余入大明最初依清远于道场。以侍局命。辞不就。遂依中竺季潭和尚其后师未为中竺藏司前。良用贞引以灵隐书记。辞而不就。故了堂一公赐师偈。有展开佛手伸出驴脚之句。虽不就职用黄龙南事欤。偈曰。展开佛手。伸出驴脚。露柱灯笼。筑着磕着。特为此事。参寻布单。枉教卖却。一颗如来藏里珠。日用灵光常烜赫。中竺津藏主决此道。袖纸征语。书前偈以赠云。前天童芥室唯一。
     四年辛亥。是岁登径山省全室和尚。延以后堂首座。师辞不就。
    永和二年丙辰。师四十一岁。大明洪武九年春正月。太祖高皇帝召见英武楼。问以法要。奏对称旨。又召至板房。指日本图。顾问海邦遗亦熊野古祠。敕赋诗。诗曰。熊野峰前御制赐和曰。熊野又赐以僧伽梨。钵多罗·茶褐裰·楖栗杖·并宝钞若干。诏许还国按正觉国师碑铭序。其略云。洪武八年秋七月。日本国遣使者来。考功监丞华克勤奏曰。日本有高僧梦窗禅师。其入灭已若干年。而白塔未有勤铭。其弟子中津法孙中巽。有慕中华文物之懿。特因使者而求之宋濂为之文。
    康历元年己未。冬十月法兄普明国师招师馆于龟山云居庵。性海见和尚主天龙席。十二月请师居第一座。至明年春美解。
    二年庚申。师岁四十五岁。春赤松氏将法云聘师。举汝霖佐公代之。秋以钧选开法甲斐州乾德山慧林禅寺。九月初三日就龟山云居庵受请。十月八日入寺。凡在京师相阳。有名之英衲云。集。寺屋殆乎无所容。师不拒之。孜孜诱掖也。学徒参叩。禅宴余暇请而讲法华楞严圆觉等。缁素听众泛溢矣。盖师旺化权舆于此矣。
    至德元年甲子。师四十九岁。师力任宗柄。议论公评刺举无所避。适以直言忤相公之旨。师长揖而去。夏六月隐于摄之钱原二年乙丑。师四月始到羚羊谷牛隐庵是岁秋伊土赞阿四州总辖桂岩居士。厚礼邀师。七月末到赞州。居士郊迎且安置于普济院居士于是将新创寺。偏巡邦内相攸。爽恺而获之阿州。其为境殆乎天悭地秘之胜也。居士意嘉之。居士乃亲躬搬土筑基。其主山形似宝冠。因名寺曰宝冠。山曰大雄。请师为开山始祖。冬十月准三宫大相国悔往愆。而命慈氏和尚发专使征。师固辞以疾。十一月大相国亲制手书。赐四州总辖。命以征师。居士即命驾夜。到宝冠谕大相国之命。涕泣曰。法门污隆陋邦安危系师之出处。师不获已而乃促装而上道。前一日门人妙勤谓人曰。昨日梦。师跨紫色师子王运行天下。妙勤手把其羁勤。翌日大相国请书至。十二月以钧命薰等持寺席。二十五日入寺。先是七日赞州宇多津旦过庵明庵了梦。武州命曰。余尝持观音像。在京师。汝往而取来。明了受命往。恍惚之顷入一山门。四顾胜绝岩窟中有白衣观音像俨坐。负其尊像归奉武州寤以为瑞梦。其翌日武州。召明了命。以延师于摄之羚羊谷。了奉使到羚羊谷。则其境致与前所梦符焉。明了私意益异之。后往往谓之人。明了有道衲也。
    三年丙寅。二月十二日义持诞生。一日慈圣龙湫和尚陪师说法之席。湫感喜而不觉承睫云。先师说法体裁有之。遂将正觉国师法衣一顶赠之师。
    嘉庆二年戊辰。春正月九日师于三条宫第始讲金刚经。到十九日讲了。同二十三日香严芳林太夫人请师讲圆觉经。至月尾讲了。皆钧命也。
    明德二年辛未。是岁七月十六日退等持寺。移住北等持院。以公命也。向在京等持寺。日。大相国适到师室内。亲乞师所常着安陀衣而奉持之。是冬十二月晦日。藩臣谋反战于内野。官军利敌阵败。朝野欢呼大贺升平。禅林诸老俱入幕而贺焉。太相国着法服相见。以手举畛衣云。亡敌乃衣灵验也。夫相公所以崇信师者可知。
    四年癸酉。是岁夏中师于花御所日日讲楞严经。常光并诸尊宿伴讲席。
    应永二年。一日太相国依十牛图请益宗旨。师云。宗门直指之旨非纸墨言说所能也。然古德十牛之设。为中下机强立无途辙中之途辙。而显无功用之功用也。说始自寻牛终至人牛俱忘。及人入廛垂手。师云。此是相公自己本地风光。非从人得。得后只是叩门瓦子而已师肆辩引譬剀切也。不备录。太相国颇得至诀。遂请师手书梁山廓庵十牛图叙并偈。命工绘之所常居禅观之室壁。贴叙偈于上。公暇览之乃为修禅之资。
    八年辛已。师岁六十六。檀命强起而复住相国寺。乃第三次也。七月十六日就鹿苑院受请。以寺位升为五山第一也。八月十一日入寺。兼领鹿苑院。按大周和尚同门疏序曰。寺乃以辛已某月日。官命升位于五山第一。而复起吾前南禅海翁大禅师于鹿苑。以住持焉。ＢＰ篆本寺。今当第三次。往岁再命之日入大殿。而有已说今说当说还我广长舌相之语。吾辈窃相谓曰。禅师必当三据兹席。敷演大教代佛扬化。而今其言验矣。抑亦此举不是独贤劳禅师欲增重其山也。内外相须者如此。十二月乙酉。辞世颂曰。虚空落地。火星乱飞。倒打筋斗。抹过铁围。平日所常课者圆觉首楞严。师自谓。我尝阅首楞严有失笑之分也。
　　应永三十年癸卯秋八月日
　  小师妙祈撰
　　文化十二年乙亥腊月八日
　　日本绝海禅师初住甲州惠林三住相国承天四会语录。其弟子等闻请跋。予以老辞之不获。因阅而观之。其提唱峭峻。机锋敏捷。策励学者尤为谆切。正觉国师称其必能振起临济宗风。信不诬矣。
　　永乐二年正月望日
　　径山比丘心泰书时年七十有九

绝海和尚语录卷下
_


