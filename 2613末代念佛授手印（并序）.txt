No. 2613 末代念佛授手印（并序）

                  作者辨阿



    夫以九品为宿以称名为先。八池为栖以数遍为基。念佛者昔法藏菩萨之大悲誓愿之筏。今弥陀觉王之广度众生之船。是则菩萨利益众生之约束。是则如来平等利生之诚言。尤凭哉。所以弟子昔酌天台之门流浴圆乘之法水。今望净土之金地玩念佛之明月。爰以四教三观之明镜受相传于证真。三心五念之宝玉传禀承于源空。幸哉。辨阿留血脉于白骨。纳口传于耳底。慥以口所唱者五万六万。诚以心所持者四修三心。依之专自行之时以口称数遍为正行。劝化他之日以称名多念教净业。虽然上人往生之后诤其义于水火。致其论于兰菊。还失念佛之行。空废净土之业。悲哉悲哉。为何为何。爰贫道龄已及七旬余命又不几。不可不恼。不愁空止。依之于肥州白川河之边往生院之内结二十有之众徒。限四十八之日夜。修别时之净业。勤如法之念佛。于此间徒恼失称名之行。空悲废正行之勤。且为然师报恩。且为念佛兴隆。任弟子昔闻依沙门相传录之留赠向后。仍为决末代之疑。为备未来之证。以手印为证。所笔记如左。
_
末代念佛授手印

                作者辨阿



    末代念佛者知净土一宗之义修净土一宗之行首尾次第条条事。

五种正行事

    一读诵正行事。
    广通可读诵三部经。别略可读诵阿弥陀经。依之上人在生之时阿弥陀经长日三卷诵之（音一部。和音一部。唐音一部）
    一观察正行事。
    依行者根机行观门之广略。若依观经者可用十三之观。若依观念法门者可用总想观别相之二观。若依惠心先德往生要集者略以三种观中之一观可用之。其意趣任行者之志。
    一礼拜正行事。
    礼拜在上中下。依行者之根机。但多分下根之礼用之。昔上人在世之御时示予云。住宇治之边在行者。乍坐修礼拜终以得往生毕。
    一口称正行事。
    心志往生之念。口称南无阿弥陀佛。
    一赞叹供养正行事。
    若可为二行欤。
    一者赞叹正行。二者供养正行。
    凡五种正行如是。但一人具行五种。若一种二种。若三种四种。依行者之根机。
    一正行助行二行分别事。

一正行事

    心存三心。口称南无阿弥陀佛也。此宗意以此行为第一之行。善导御意探释迦弥陀之御意。于种种往生行之中。以此口称之一行为殊胜第一之行。文云。一心专念弥陀名号。行住坐卧不问时节久近。念念不舍者是名正定之业。顺彼佛愿故（文）
    上人云。见得此文之后。舍年来所修之杂行。成一向专修之身。附此文有种种之义。
    一者观经三心之中深心是也。
    二者往生论中明五念门中口业赞叹门是也。
    论文云。何赞叹。口业赞叹称彼如来名。
    三者四修中四修俱虽口称之意。于其中口称是无间修意也。
    四者三种行仪中虽通何行仪。只是寻常行仪之意也。
    五者难易二道中易行道之意也。

一助行事

    前五种之中口称之外四种是为口称成助行故。正助兼行之人以口称为正行。以余四行为傍行。若复以口称之一行为往生之行。有不行助行之人。

一念佛行者必可具足三心事

    观经云。发三种心即便往生。具三心者必生彼国（文）
    礼赞云。具此三心必得往生。若少一心即不得生（文）
    观经疏第四云。辨定三心以为正因（三所如是释□□九品）
    又云。三心既具。无行不成（愿）行既成若不生者无有是处（文）
    观念法门云。三心为内因。三力为外缘（文）
    上人选择集云。念佛行者必可具足三心之文。私云。所引三心者是行者至要也。欲生极乐之人。全可具足三心也（已上）
    净影寺惠远大师观经疏云。修心往生。心行有三种。一者至诚心。谓实也。起行不虚。实心求去。故曰诚心。二者深心信乐。殷重欲生彼国。三者回向发愿之心。直尔趣求。说之为愿。挟善趣求说之为回向（文）
    一至诚心事（以至诚心治虚假心）
    一向虚假心（外实内虚之人。一向诳惑渡世之人也。全此人不可得往生也）  
　　一向真实心（内外俱实之人也。是净土宗之行者也。决定往生之人也）
    虚实俱具心（半实半虚之人也。若得往生。若不得往生。是人不定之机也）
　　非虚非实心（是世常罪人也）
    又入念佛之后四句。
    多虚少实（诳惑心多往生心少。决定不可往生）
    多实少虚（往生心多诳惑心少。若可往生）
    多少俱实（一向至诚心之念佛者也。决定往生之人也）
    多少俱虚（一向无往生之心之人也）
    又有四句。
    始虚终实（往生人也）
    始实终虚（不得往生之人也）
    始终俱实（决定往生之人也）
    始终俱虚（决定不得往生之人也）。
    于万法每法皆有虚实之二心。依之于念佛一法有虚实之二心。今善导御心舍虚假心以真实心行念佛得往生。以之名至诚心也。
    问。本具至诚心之人申念佛之间。今始移诳惑渡世之心。为名闻利养所申之念佛为成往生之因如何。答。若起改悔之心还住至诚心。尤可成往生之因。若不改悔者不可成往生之因。其人人可依其心（云云）
    问。住至诚心之人令修念佛之间。依他人请令申念佛之时。住有所得之心。令申念佛为自身为成往生之因。为当如何。答。住至诚心之人纵住有所得之心。虽申念佛可得往生。所以者何。住至诚心之人中间暂虽住有所得之心前后之心依至诚心可得往生。况复住至诚心许之人定以发改悔之心还又可住至诚心（云云）但于自今已后者所教示也本自住至诚心之人。为他人受请用之时。不可起有所得之心。所以者何。住至诚心修念佛志往生之人。此是大乘行者也。大乘者以自行化他为菩萨大乘之行。以此念佛可回向自他之往生之功德。是则第三回向发愿之义也。故云普为师僧父母同得往生。又云愿共诸众生。况复大乘之意自初心之行习化功归己也。纵虽请用之念佛自他共成往生之因也。若不然者招小乘偏执自调自度之失欤。
    问。若请用之时。若自行之时。调美音诱能声。理高下量长短。出音曲如咏歌称念佛。如舞游唱高声。是岂非虚假。此时念佛为具至诚心如何。答。住至诚心之人如此之念佛。更以可成往生之因。中间之心暂虽出调声。前后之心住至诚心故。况又大乘之行者住慈悲利生心。闻法之心闻法之人为往生有其志者。自他共成往生之因。若住劝进往生之心。若住闻法结缘之心。如咏歌称念佛尤神妙欤。
    一深心事（以信心治疑心）
    此有四句。
    一向疑心（决定不得往生之人也若又有一分往生欤
    一向信心（决定往生之人也）
    信疑俱心（不定往生之人也。若得往生欤。若不得往生欤）
    非疑非信心（非一向往生之人）
    又有四句（付信入之人也）
    始疑终信（得往生之人也）
    始信终疑（不得往生之人也念佛退转之人也）
    始终俱信（决定往生之人也净土宗所教念佛者也）
    始终俱疑（非决定往生之人）
    问。信心具足之人触缘对境之时。若起爱欲心。若致罪业之时。定以依吾身之犯罪疑吾身之时。为有其深心不。复为无其深心如何。答。师云。深心具足人于其罪业全以不疑之。佛弟子者自本恐罪业去恶缘。虽习之烦恼所具凡本不如意。非如念。此是吾身之失。此是凡夫之习。只是数犯罪业欤。虽然本具信心之人。中间暂虽起妄念。还复住信心。依前后之信心中间暂发之妄念不可失其信心也。况复弥陀本愿之他力引导如此众生也。依之于自他犯罪不可疑自他之念佛也。但或依圣道门之心。或依净土门之心。念佛人人尤可怖罪。尤可厌恶。怖之厌之上欣往生之间。诸恶之心诸罪之念数发起数发动。本具烦恼之凡夫所不及力也。只信佛力之许。固可冯本愿往生之念佛也。于恶烦恼之一法虽疑之。于念佛之一法更以不可疑之。是云念佛往生也。

一回向发愿心事

    回向（兼行）。
    发愿心（唯愿）。
    以已所作之善愿得往生也。以之为回向。以未所作之善只心许愿得往生。以之为发愿也。而今善导御心以已所作之正助二行发决定往生心。以之名为回向发愿心也。释言。愿行既成若不生者无有是处。故上人言。净土宗善导教训念佛者。初入专修之时。称南无阿弥陀佛具三心。此心之中纳回向发愿心也。依之善导释言。南无者归命亦回向（文）抑此宗一大事此三心也。弟子上人在生之时能能蒙此御教训。彼然师云。三心之中发至诚心之时。实具后深心回向发愿之二心也。依之三心之中·具一心者必具余二心也。但经与疏之文一者二者三者置各别者。为行者于往生心为知发三种心。所谓若念佛行者为发虚假心。用至诚心治其心。教之时。置一者至诚心也。若念佛行者为发疑惑之心。用深心治其心教之时。置二者深心也。若念佛行者以发愿心之许为愿往生之者。以已所作之善可愿往生。教之时。置三者回向发愿心也。以此意案之。就之有二种三心。
    一者横三心（一心具三心者是横三心也）
    二者竖三心（三心各别置一二之言是竖三心也）
    有四句。
    有愿有行（此净土宗心也）。无愿有行（非宗心）
    有愿无行（非宗心）。无愿无行（非宗心世间之人也）
    又有四句。
    西方回愿（此净土宗之本意念佛行者之愿也）
    余事回愿（是非宗心也。若显寿命长远。若愿福人人所望各别也）
    西方余事回愿（是半宗心半非宗心。又得往生愿之。又得所望愿之）
    非西方回愿非余事回愿（是世俗之辈也）
    一善导御意入净土宗修正助二行具足三心之人。必可修五念门教之。
    礼赞云。如观经具说。应知。又如天亲净土论云。若有愿生彼国者劝修五念门。五门若具定得往生（释心依经明三心毕。今又依论明出五念门。经三心论五念门释合。经论如此释合之心也）
    往生论云。若善男子善女人修五念门。行成就毕竟得生安乐国（文）

一五念门者

    一者礼拜门（身业）礼拜阿弥陀佛。
    二者赞叹门（口业）赞叹阿弥陀佛如来。
    三者观察门（意业）观净土依正二报。
    四者作愿门（心）
    昼夜一切时一切处愿生极乐。
    五者回向门（心）以所作善回向净土也。一善导宗意行三心五念之法。必可具四修事。礼赞云。又劝行四修法。用策三心五念之行。速得往生（文）
    一者恭敬修（亦名殷重修。对治憍慢心）
    礼赞云。恭敬礼拜彼佛及一切圣众等。
　　西方要决恭敬修有五
　　一者敬有缘圣人（行住坐卧不背西方）
　　二者敬有缘像教（造一佛二菩萨像。抄写尊经恒安净室）
　　三者敬有缘知识（宣净土教者）
　　四者敬有缘同伴（同修业者）
　　五者敬住持三宝（与今浅识作大因缘）
　　二者无余修（对治杂起心。是疑虑不定之心也）
　　礼赞云。专称彼佛名。专念专礼专赞。不杂余业（文）
　  西方要决云。专求极乐礼念弥陀。但诸余业行不令杂起。
    三者无间修（对治懒惰懈怠心。是勇猛精进心也）
    礼赞云。相续恭敬礼拜称名赞叹忆念观察回向发愿。心心相续不以余业来间。
    西方要决云。常念佛作往生心。于一切时恒想巧○所以精勤不倦。当念佛恩报。尽为期心恒计念。
    四者长时修（对治退转流动心）。
    礼赞云。毕命为期誓不中止。即是长时（文）西方要决云。从初发心乃至菩提恒作净因终无退转（文）
    私云。准望余行得此文之意。誓不中止者奉劝请本尊并三宝。于宝前辨备香花。发誓愿可始往生之净业也。毕命为期。于此行者永以不可退转。若违此旨者永以不蒙三宝冥助为地狱之薪。
    一三种行仪事。
    一寻常行仪。
    于所不简净不净。于身不简净不净。于衣装不简净不净。于威仪不简行住坐卧。于食不简净不净。于时节不简久近。
    一别时行仪。
    于所者清净道场。于身者沐浴清净。于衣装清净衣服。于威仪常立常坐。于食一食长斋。不可食酒肉五辛。于时节若一二日。若七日九十日等。
    一临终行仪。
    可用别时之行仪。
    释曰。我法然上人言。拜见善导之御释。源空目三心五念四修皆俱见南无阿弥陀佛也。
    于时安贞二年十一月二十八日以自笔书无时形见（花押）
　　授手印
    念佛往生净土宗血脉相传手次事。
    日本。
    尊成天皇御时。法然上人检出善导御义。令流布世间之时。后白河法皇御临终之时。被召御善知识。以善知识之身。早太上法皇奉教授一向专修之念佛。以三月十三日崩御。以件克终以遂往生毕。其后当第十三年之御远忌。于莲花王院之内。勤修六时礼赞净土三部经。御追善遂之。自此后花洛之诸人皆以净土宗修追善。爰法然上人以净土宗之义传辨阿。今又辨阿以相承之义并私勘文彻选择集让与沙门然阿毕。闻之人慥信之行之可遂往生。仍录秘法之状以手次。
    于时嘉祯第三岁八月一日。
    法然上人口决沙门辨阿（在御判）
    净土相传。
    源空辨阿良忠良晓贤仙
    右当流者镇西之余风。
    以先师相承之授手印。授申贤仙已毕。任此之趣可弘通利生之旨如件。
    元亨四年（甲子）九月二十二日。
    桑门良晓（花押）
    于肥后国往生院安贞第二年十月二十五日。四十八日念佛被始。筑后上人同三十日御渡。入阿十一月四日酉时道场入念佛申。此间上人为末代造一文给。末代念佛授手印是也。二十七日是书始同二十八日是书

    安贞二年十一月二十九日。
    往生院四十八日别时如法念佛道场众等事。
    北座。辨阿弥陀佛（御年六十七）。
    得往生（安艺四十一）。幸印（肥后三十九）。
    等阿（筑前四十二）。数阿（肥前三十五）。
    忍□（相模三十八）。目阿（京四十）。
    受阿（京二十五）。觉阿（筑后二十五）。
    南座
    深阿（肥后四十二）。莲阿（丰前四十三）。
    持寂（肥后四十二）。生愿（肥后三十二）。
    持佛（肥后三十）。入西（长门二十六）。
    随信（肥后三十一）。满愿社（筑后二十四）。
    住莲（肥后三十六）。
    御朱印本肥后国往生院留之。
    佛言唯除五逆诽谤正法。
    私谓。于吾朝者勘出善导之御义者只是法然上人也。弟子辨阿忝上人御义御在生之时。于此一宗之始末具闻之几数度乎。仍为弟子辨阿以法然上人仰大师释尊矣。辨阿今录上人之御义赠末代。为诽谤之人不见之彼轻毁之众怖千劫堕狱之罪故也。爰附我门徒约称名人注置之。但故上人遗诫云。我门徒不可好其义。不可好其论。例如彼慈觉智证□其论义。亦可怖拔舌地狱之苦。依之称名行者成不知一字之身。成不辨黑白之身。以称名许朝夕可歌之。于吾身者卑下愚者与他门不可论。然则依先师遗诫录之弘通称名之行者。若欲写之者不可加减一句一字。穴贤。诽谤他门之谤家不信邪见之人不可写之（云云）
    犹犹能能录之送末代人。不知其义不知其文。只依称名之许尤可得往生。弟子上人面拜之时如此学之。然近代人人学文为先其称名不为物员。是则邪义邪执也。无道心之人也。无后世心也。
    或人云。善导建立安心门之义起行门之义。建立此二门。安心门之日学文虽不令修念佛。依安心门得往生。其起行门之人虽令修念佛。依不知义不得往生（云云）
    或人云。行门·观门·弘愿门。立此三门。弘愿门得往生。其行门之人不得往生。依不知弘愿门之义。依之学文能能归弘愿门（云云）
    或人云。寂光土往生尤是殊胜也。称名往生是初心之人往生也。其寂光土往生尤深。
    此三人义近代兴盛之义也。
    已上三义是邪义也。恐恐（花押）全是非法然上人之义。以梵释四王奉仰证（花押）三义俱俱不为学文无智僧达愚案也。憍慢。也。善导御释不相应之义也（花押）日本国同时西方行人先达。
    北京天台贯首大原显真和尚（天台第一之学生无极之道心者也）
    南京兴福寺明遍僧都（三论宗第一之学生无极之道心者也）
    黑谷法然上人（自十一岁道心者日本到来诸宗一一学之）
    已上三人同时学生。三人俱归善导之御义愿西方。三人俱数遍之行义也。以之可知之。此外之少人等之义全不可用之（云云）
    三人大人之义末代之人可用之（云云）（花押）

