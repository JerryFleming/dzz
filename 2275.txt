No.2275
四种相违私记上

        东南权大僧都记
          
　　　　  
　　　　  
　　　　  

    问。四种相违者何。答。入理论云。相违有四。谓法自相相违因。法差别相违因。有法自相相违因。有法差别相违等（云云）问。且等者。等取何者。答。等取别因。言别因者。十五之类也（至下当知）问。相违者。若因名欤。若果名欤。答。此果名也。非因名也。问。云尔意何。答。因与因不相违。所以因不名相违。二宗相对时。方得相违名故。宗名相违言也。问。相违者。宗果名非因名者。可各相违果。何名相违因。答。因得果名。所以因从果名相违因。故疏云。与相违法而为因故名相违因。因得果名名相违也（云云）问。相违因者。相违之因故名相违因。若相违即因故名相违因。答。相违之因故名相违因。问。何故相违之因故名相违因。相违即因故不名相违因。答。且所作性因不违声有法者。因不名相违。常与无常二宗相乖。所以宗名相违。是宗之因故名相违因。问。云尔意何。答。成相违之因故。因从宗果名相违因。譬如生花果树云花果树言也。问。相违宗之因故名相违因者。若能违之宗名相违宗。若所违之宗名相违宗。答。能相违宗名相违宗。问。云尔意何。答。且就声无常量。所作性故。因不成前常宗。成后无常宗。令前常宗违故。能违无常宗名相违宗言也。问。因违宗名相违因有。何失。与相违法而为因故名。相违因。答。为遮例难。云与相违法为因故名相违因。不云以因违宗名相违因。问。遮何等例难。答。以因违宗名相违因者。有人例难云。若以因违宗名相违因者。以宗亦违因可名相违宗。今疏主御意。为遮此例难。与相违法而为因故名相违（云云）问。何以云尔答。疏云。非因违宗名为相违故。无宗亦违因例而成难。以云尔。问。释相违因。庄严疏有两释即何。答。初释云。以因违宗名相违因（云云）后释云。与相违法而为因故名相违因（云云取意文也）问。尔此二释。慈恩俱取为自义。答。初释有例难故不取。后释无例难故取之。问。有例难耳。以因违宗名相违因者意何。答。因者具三相成立者所立宗。能顺因义。今所作性因阙后二相。不成前常宗。成后无常宗。令违前常宗。既不顺因义。所以以因违宗名相违因言也。问。师意而云与相违法而为因故名相违因。云非因违宗名相违因者。何疏云。此之四过而取他因能令立者宗成相违。又下文云能乖变因有十五类。答。今此文意。且约法自相相违。云所作性故。因不成前常宗。成后无常宗。令前常宗相违故。与相违宗为因。成相违宗之因故成相违宗。云能令立者宗成相违。云能乖变因有十五类。非以因违宗。指因体名相违问。因者具三相成立者宗。顺因义。今此因阙后二相。令立者所立宗相违。何不指因体名相违。答。若取一切分为因体可尔。今取一分正为因体。此因遍有法不阙初相。何指因体名相违也。问。何以知尔初相一分为因体。答。理门论云。虽一切分皆能为因显了所立。然唯一分且说为因（云云）以知分初相一分为因体。意一切分者是三分。即因三相也（纂要说文云。是遍是宗法性）问曰。相违因若因过欤若喻过欤。答。因过非喻过。问。尔何纂要云非非喻过。答。此文意。相违因必带能立不遣。以此义知非喻过。问。尔何疏云。非喻过故。答。其正说因过处故。云非喻过故。兼亦有喻过义。故纂要云。以此中解似因体故。不言喻过。故不辨之。非喻过（云云）问。若尔四相违因喻必用旧。若改用。答。因必用旧。喻任改不改。问。何故以知尔。答。理门论云。若法能成相违所立。是相违过。即名似因。如无违法。相违亦尔。所成法无。定无有故（云云）以知尔。问。何以此文知因必用旧喻改不改。答。且就法自相相违。若法者。立者所用本量所作性故因。能成相违等者。此因成能违无常。相违所立。是相违因。过言也。即名似因者。此因不成前常宗。成后无常宗。令违前常宗。所以似因非真因。即名似因言也。问。以若法能成等之文。证因必用旧。何以此文。可证喻改不改。答。既云若法能成相违所立。不说喻改不改。明知喻通改不改。故疏释此理门文云。由彼说故。因仍旧定。喻可改依。故下文四过。初一改喻。后三依旧（云云。或本云喻改依等。此先德传也）又云。理门但言若法能成。相违所立。是相违过。即名似因。不说同喻亦仍用旧（云云）问。四相违因必用旧。喻改不改者。可言亘一切四相违。因必用旧。喻改不改。答。亘一切四相违。因必用旧。喻可改任改。不改不任改。问亘一切四相违。喻可改任改。不改任不改。道理必定云尔。何言任。答。于论四比量。初一必改喻。后三必喻不改。于此道理定不可言任。今意。亘一切四相违。喻可改任改。喻不改任不改言也。问。何以知。约论四作法。初一喻改。后三喻不改。亘一切四相违。喻通改不改。答。疏云。初一改喻。后三依旧（云云）以此文知。 论四作法。初一改喻。后三喻不改。又云。由是四因。因必仍旧。喻任改同（云云）以此文知。通一切四相违。喻任可改改。不改任不改。问。何故约一切四相违。喻通改不改。约论四作法。初一以改喻。后三不改。答。约论四比量。初一必举可喻改影略喻不改亦有。后三举必不改喻。影略喻可改亦可。所以论四比量。初一必喻改。后三必不喻改。问。约论四作法。云初一喻不改。后三喻改。有何失。答。约论四比量。初一据必可喻改作法。若不喻改。不成法自相相违。后三相违举必不喻改作法。若喻改。不成后三相违。问。云尔意何。答。且就法自相相违。不改立者所用本量如虚空喻。即为同喻作能违。云声无常。所作性故。如虚空。又声无常。勤发故。如。虚空时。喻有俱不成过。不成法自相相违。约后三相违。且就法差别相违。改立者所用如卧具喻。眼等必为积聚他用。积聚性故。如龟毛。作能违时。喻有俱不成过。不成法差别相违。故约论四比量。初一喻改。后三喻不改言也。问。约四相违。何故因必用旧。喻任通改不改。答。为显四相违。因过。决定非喻过。因必用本。喻改不改。问。何以知尔。答。疏云。此论示法。初一喻改。后三依旧。欲令学者知因决定非喻过故（云云）
    （有本云此论等示法。此举少论等取理门论。今无等字之本胜。句不乱故。又有本云非喻前过故。就之。可读非喻前过故。言前过者指因。今此本亦少劣也。文例不便故。）
    问。亘四相违不改喻改喻作法者何言。答。随立者本置手出。法自相相与后三相违续出。亘四相违不改喻。不随立者置手。道理有任出法自相。与后三相违续出。亘四相违改喻也。问。亘四相违不改喻作法者何。答。胜论对五顶立自比量云。所说有性离实等外有别自性。许非无故。如同异性。问尔此作四相违何。答。五顶作法自相相违云。所说有性离实等无别自性。许非无故。如同异性。作法差别相违云。所说有性非能有实德业离实德业有性。许非无故。如同异性。作有法差别相违云。所说有性非作大有有性。许非无故。如同异性问。改喻作法何。答。五顶为前量亦作法自相相违云。所说有性离实等外无别自性。许非无故。如实德等。作法差别相违云。所说有性非能有实德业离实德业有性。许非无故。如实德等。作有法自相相违云。所说有性非作大有有缘性。许非无故。如实德等。问。就不改喻作法。何故以同异性为能违量同喻。答。同异性离实等五句无别自性者。即宗异品。许非无故。因于彼转故。立有性离实等外无别自性时。同异性为同喻。问。尔何故胜论以同异性为所违量同喻答。其胜论矫言以异品为同品。问。同异性离实等五句无别自性者。而何胜论为所违量同喻。答。胜论意。我直云离实等。不言离实等五句。所以胜论矫以异品为同品。问。直云离实等不言离实等五句者意何。答。胜论之意。实等。云等举实句等德业二句。不等同异句。故实德业外有同异句。是为同品言也。五顶之意。实等之等。举实德业句余句皆等。何矫云不等同异句。勘成宗异品作能违量。胜论见短等。方五顶长等。笼同异性。问。就改喻作法。何故以实德等为能违量同喻。答。实等已离实等外无别自性者。所以立有性离实等外无别自性时。以实等为同喻也。问。论次文。如无违法。相违亦尔。所成法无。定无有故者。意何。答。如本量因未被他违时。具三相决定。能违量因亦具三相决定。故云如无违法相违亦尔也。
    问。何故本量因未被他违时。具三相决定。答。且就法差别相违。数论对佛弟子。立眼等必为他用。积聚性故。如卧具等时。敌者为此量未作能违时。具三相正因样。敌者乃着过作能违法差别相违时。所违阙后二相。次能违具三相正因。故云如无违法相违亦尔。言所成法无定无有故者。所成者宗也。意积聚性因。本量之时。阙后二相显。故所成法有处定无。所成法无处定有。即同品非有异品有。能违量时。具三相正因。故所成法有处定有。所成法无处定无。即同品有异品非有。今论举异品非有片短。云所成法无定无有故（余三相违准之可知）问。法差别相违。寻出立者意许求着过时。同无异有。阙后二相。见言陈时。具三相正因样。故云所成法无定无有故可等。今约法自相相违。所作性因及勤发因。未被他违时。已被已时。显同无异有。阙后二相。何言如无违法相违亦尔。答。所作·勤发因。显虽阙后二相。而因三相中。初相正为因体故。不顾阙后二相之宗。以具初相当。云如无违法相违亦尔。故理门云。虽一切分（乃至）且说为因（邑记。就法差别相违。释如无违法相违亦尔之义。此且就显然释。理亘四相违可言之）可读如无违法。问。与相违法为因故名相违因。无以因违宗名相违之义耶。答。亦有尔义。泛准疏上下文。可有二释。问。其二释者何。答。一与相违法而为因故名相违因。故上文云。与相违法（乃至）名相违也（云云）二以因违宗。指因体名相违。故下文。问答云。问有因返宗不。顺因义因名相违。宗亦返。因不顺宗义应名相违。答。由因成宗令宗相返因名相违。非宗成因令相返不名相违。又因名法自相相违。宗名比量相违（云云）问。此答文意何。答。此文有二释。即齐释·不齐释。问。此答文相配齐不齐释何。答。由因成宗（乃至）不名相违者。不齐释。即不顺前句答。又因名法自相等者。齐释。即顺前句。答也。问。云尔意何。答不齐释者。因名相违。宗不名相违。宗·因义既不齐。故不可难言也。齐释者。宗·因共名相违。宗·因既齐。故不可难言也。问。尔。此问答意何。答。问意云。例善因者。不违宗能成宗。顺因义。既违宗不成宗。所以因名相违者。宗亦违因。不因所成故可名相违宗也。不顺前问答意。因成宗令二宗相违故。云与相违宗为因。因名相违。非宗成因令因相违。所以非与相违因为宗。宗名相违。不可难言也。顺前问答意。如因名相违。宗亦名相违。但其名异而已言也。问。上文既言固与相违法而为因故名相违因。因得果名名相违也。非因违宗名为相违。故无宗亦违因。例而成难。谁言以因违宗名相违。而今此难有因反宗不顺因义。因名相违。宗亦反因不顺宗义。应名相违。答。虽上既言固与相违法（乃至）例而成难。而为显后释。更重成此例难也。释相违大有二释。一与相违法而为因故名相违因。二以因违宗故名相违因。开有三释。前二释。加宗·因俱名相违释。并皆疏自释也。问。今见疏文势。可有物次。前云与相违法（乃至）例而成难。至下文可有此问答。而何无亦释超俄起此问答。答。理可尔。今疏主御意。好文约义繁。无亦释超发此问答。何者。上即云非因违宗名为相违等。今至下云有因返宗不顺因义因名相违等。义自显然。恐繁不作亦释。亦失。古疏释。相违作二释。不作亦释故上下文甚能相次。上以释显例难。今此下以例难显后释。是疏主笔微妙耳。上文取初释嫌后释且为显例难。下文兼后释。为表细义。故邑记云。此中。前不齐解。后齐解。前陈不许加违宗故名相违因。本有相例之失。故不取之。今既释通兼取无妨（云云）问。如因名相违宗亦名相违者。如有因四相违。宗亦有四比量相违。答。尔有。问。何以知尔。答。疏云。以宗准因。故知亦有法之差别·有法自相·有法差别比量相违（云云）以知尔。问。何故因具说四种。宗唯说比量相违。答。因开故具说四种。宗合故唯说比量相违。故文云。因别疏条相违开四。宗违合说名比量相违（云云。因别疏条破文。此本传也。此破文殆似勘疏宗。未有开训。唯有训也）就之亦可读因。别疏条相违开四问。论唯说法自相比量相违。不说后三相违比量相违何违论文疏主辄云可有后三相违比量相违。答。因中决定相违及相违因既开四种。宗中比量相违何唯说法自相比量相违。可不说后三相违比量相违。故文云。不尔。何故但说有法自相比量相违。其相违决定及相违因各四种耶（云云）言不尔者。比量相违有。四不云言也。问。尔其四种比量相违者何。答法自相比量相违者。论云。瓶等是常。后三相违比量相违者。四种相违后三相违同作法也。问。尔约后三相违。何当比量相违后三相违。何当四种相违后三相违。答。宗违因当云比量相违后三相违。宗违宗当云四种相违后三相违。因违宗当。云决定相违后三相违也。问。何云宗违因当等。答。且就有性量。立有性非实非德非业。有一实故。有德业故。如同异性时。此非实德业宗。违有一实有德业故因。此云宗违因当立有性非有性。有一实故。有德业故。如同异性时。此非有性宗违本量有法自相。是云宗违宗当。此有一实故。因违此非有性宗。是云因违宗当。问。有一实有德业故因。能成非有性宗。具三相正因。何可言有一实有德业故。因违非有性宗。答。立声常。所同性故。如声性时。作相违决定。云声无常。所作性故。如瓶立对时。所同性故。因违能违无常宗。所作性因违所违常宗。如此立有性非实非德非业等时。此本量因未被他违时。具三相。能成立者非实宗违能违非有性宗。敌者寻立者意许着过时。此因阙后二相。亦还违本量非实宗。是云违非有性宗。问。作能违时。本量因自阙后二相。何可言成本量非实宗违非有性宗。答。非敌者立对非有性宗时违彼。泛未被他违时。言不言违非有性宗言也（此犹甚难思）问。论疏俱无说比量相违后三相违。决定相违后三相违。四种相违后三相违。因作法。而何言同作法。答。既说比量相违处。但说法自相比量相违。后三相违比量相违。让至相违可知。又说决定相违处。但说法自相决定相违。后三相违决定相违。让至相违可知。并不作法。若尔相让。至彼相违别别可出三十四二相违而但说四相违后三相违。不说余。明知同作法。若不尔。至何处公比量相违后三相违等。问。决定相违后三相违。四种相违后三相违。同作法者。何。疏中卷云。若不改前因违宗四种。是后相违过。若改前因违宗四种。皆相违决定。答。其欲显四种相违后三相违。决定相违后三相违异。约自比量云尔。今约共比量云同作法。但约共比量他比量。别不作法。问说相违决定。言两宗乖反名相违。因喻各成名决定。前后俱邪。今四种相违后三相违。所违阙后二相。能违具三相。前邪后正。而何云同作法。答。其自比量。共比量他比量。但说。法自相决定相。两宗乖返。因喻各成。此正相违决定。后三相违皆同四种相违后三相违。阙后二相所违邪。能违正。唯以因违宗之义名相违耳。亘四种皆非如法自相相违决定两宗乖反因喻各成。相违决定之类故。各相违决定。非正相违决定也。问。尔其自比量决定相违后三相违作法者何。答。疏中卷云。如胜论师立自比量云。所说有性非四大种。许除四大体非无故。如色声等。以除四大及有性外并为同喻。无自不定。他便作有法自相相违难云。汝有性非有性。非四大故。如色声等。即以此因复作有法差别相违决定云。汝之有性应不能作有有缘性。许非四大故。如色声等。复作法差别相违决定云。汝之有性非能有四大非四大种。许非无故。如色声等。今论但说言之所陈违宗能别本所诤因。名相违决定。其有法自相难。言所陈非宗相违以本所诤法二种差别意之所许。虽意所诤。非言所陈。此三决定相违之因。何略不说。以准此前比量相违亦有四种。论中亦但说法自相比量。（云云略取意文也。但自今论但说者。疏正文也）问。何故约共比量相违决定。别不出后三相违相违决定。答。共比量中。应无此故。不别作法。问。云尔意何。答。中卷末云。若共比量。如胜论师对声论立声无常已。声论若言声应非声。许德句接故。如色香等。而为有法自相相违者。便违自宗。若言无常之声应非无常之声。所作性故。如瓶。以为有法自相相违决定。此非过接。双牒有法·法为法宗。于诸过中无此相故。其无常言。根本所诤法之自相。非有法之上意许差别。不可说为有法差别。是故此量非过所接（云云）意。立声非声等。立无常声非无常声等。并可不为有法自相相违决定。何者。若共比量作有法自相相违决定。如是可作。而初量有违自宗过。声论。云声人立非声违自宗教。后量牒本量法·有法为法宗故。诸过中无此相故。又不为有法自相。又后量非为有法差别。无常言从本所诤言陈法自相。非声上意许。所以又不可为有法差别言也。问。设此量为有法自相有法差别相违决定有何过。答次文云。若许为过。即一切量无真量者。皆有此故。但是过类分别相似。由是因明总无此过（云云）所以约共比量更无此过作法故。本传后三相违相违决定与四种相违后三相违同作法者。违此处文也。加以说比量相违处。说相违决定处。都无后三相违比量至相违可知。后三相违决定相违至相违可知之文。但说比量相违处。是至相违决定。广当显示。即此文指中卷说决定相违处。因说相违决定处。正说可有比量相违后三相违道理及说决定相违后三相违等。问。他比量相违决定者何言。答如大乘破萨婆多云。汝无表色定非实色。许无对故。如心心所。彼立量云。我无表色定是实色。许色性故。如余色声等。此他比量相违决定。初是他比。后必自比。若立自比。对必以他比。名自比量相违决定。无二自他。若有二自他。俱真能破。非似能破故。如大乘立前破无表比量时。小乘难大乘云。无表非定实色。许非极微等是无对色故。如余定果色。此非相违决定。共真能立真能破也（云云。疏取意文也）问两宗乖返。因喻各成。令二宗犹预。名相违决定。何言后三相违·相违决定同作法。答。两宗乖反等者。说法自相相违决定。非据后三相违相违决定。彼类故以义云同作法也（今谓。是本传颇难可依。何者。两宗乖变等者。亘四种决定相违。可言后三相违·后三相违决定同作法。既无所依。共比量无此作法。如中卷）问。尔比量相违后三相违具不作法。答。庄严疏具作法说。瓶等无常。初无后无故。如灯炎等者。是彼疏四种比量相违中。初法自相相违作法也。
    问。因明宗。所成立法有几种。答。有二种问。其二种者何。答。一自性。二差别。故疏云。此宗说法略有二种。一自性。二差别（云云）
    问。尔说此自性差别有几对。答。有三种对也。问其三种者何。答。一者局通对。二者先陈后陈对。三者言陈意许对也。
    问。且初局通对意何。答。自性云局。差别云通。此对意也。问。何故云尔。答我自性唯我自性。非法自性。法自相唯法自相。非我自相。何以自性云局。我差别法差别随宜通诸法。所以差别云通也。问。其自性差别者体何者。答。自性者。我自性。法自性。差别者。我差别。法差别。问。我自性·法自性·我差别·法差别者。何等。自性·差别。答。我自性·法自性各别自体。若有若无。皆名自性。我法上遍非遍·常无常·有色无色等无量差别。名差别。所以疏引对法论云。对法等言。所成立自性者。谓我自性·法自性。若有若无。所成立故。各别性故。差别者。谓我差别·法差别。若一切遍。若非一切遍。若常若无常。若有色若无色。如是等无量差别（云云）言我者。若佛法所立我。五蕴聚集假我。遍计所执体性都无我。若外道所立我有三种。一者体常周遍量等虚空我。亦名神我。胜论·数论二之外道同立此我。二者潜身我。无惭外道所立之我。彼计云。我者潜笼居身中。此云潜身我。三者卷舒我。兽主外道·遍出外道二所立我。彼计云。我者身少时。我随少。身大时。我随大。譬如牛皮润牵时舒。干牵时缩。虽有九十五种外道。然彼所立我不过此三我。故唯识疏云。今此总叙三计五师。余九十种不过此三（云云）此等我自性。皆名自性。此等我差别。皆名差别。问。胜论数论但立神我不立假我。为佛法亦尔。答。胜论但立神我不立假我。数论并立二我。即计神我体常周遍等虚空。约假我同佛法计无常。约佛法。如来御身上四德中无我大我。云实常我。离此外无实我云者。一切皆假我。诸经之初云如是我闻。阿难之我无我大我。非假我。问。何故直不云我自性·我差别云若有若无。答。若有者。外道所立实我。言也。若无者。佛法所立假我。言也。法自性者。若佛法所立法。三科五蕴等法自性。法差别者。此等法差别也。若外道所立法。二十五谛法自性。六句法等自性。差别者。此等法差别也。问。就我法上差别义。何言一切遍非一切遍。答。空无我等云一切遍。色等言非一切遍。问。何故云尔。答空无我等四共相义理。随宜贯通诸法故。云一切遍。色义但遍被云色。法限不遍心法。故云非一切遍亦心义但遍心法不遍色法。故亦云非遍。言色义者质碍义。心义者缘虑义。问。何以知空无我等遍有。色等非遍。答。疏引对法论文云。随其所应。空等遍有。色等非遍（云云）问。何故直不云空等遍有。色等非遍。云随其所应。答。就内明门。空无我等义中。空·无我二义。贯通一切有为无为诸法。无有一法非空无我之法。无常义遍一切有为法。不遍无漏有为。苦义。有为法中遍有漏有为。不遍无为法。为显如是义。云随其所应或本云随其所应。常等遍有。色等非遍问就云常等遍有本。其常等者何者。答。常等。本举常等空无我等。常者。外道神我自性等。空等。云。本。举空等常等。空等者。佛法空无我等共相义。问神我自性等非遍有。何云。常等遍有。答。神我自性等亦有遍义。何者。不遍他类法。自类法皆遍有。问。说遍非遍。既云空等遍有。色等非遍故。空无我等。诸法上遍有。名遍可尔。若色等亦名遍。答。色等亦有遍非遍义。何者。色义不遍他类心法自类被云色法。谓皆贯通故。随宜亦得遍名也。
    问。先后对意何。答。先陈名自性。后陈名差别。此对意也。问。何故先陈名自性。后陈名差别。答。疏云。以后所陈分别前故（云云）意以后所陈法分别前所陈有法言也。
    问。何云先陈后陈。答。且就声无常量。云声名先陈。云无常名后陈。问。何故云声名自性。云无常名差别。答。疏云。故依于地。声等局体。名为自性。无常贯他。名为差别（云云）意举声有法时。各附己体故。言声名自性。举无常能别时。贯通余瓶等品类上故。云无常名差别。故疏引佛地论云。彼说。诸法局附自性名为自相。贯通他上如缕贯花名为共相（云云）问。前局通对云体名自性。义名差别。今此先后对云言声名自性。云无常名差别意同。有何异前对外更立此先后对答。前局通对得名定。今此先后对得名不定。故前对外更立此对也。问。云尔意何。答。前对体名自性。义名。差别定。故得名决定。今此对。体义先陈名自性。体义后陈名差别。故得名不定。所以二对意少异也。问。尔得名不定者。何言作法。答。若外道立五蕴我。若佛法立五蕴无我时。五蕴为自性。我无我为差别。若外道立我思时。我为自性。思为差别（言思者。遍行五心所中慧心所也）又立声无常时。声为自性。无常为差别。若立无常声时。无常为自性。声为差别。故云得名不定。所以疏云。若立五蕴一切无我。蕴为自性。我无我等名为差别。若说我是思。思为差别。我为自性。是故不定（云云）又理门论云。又于此中。观所成故。立法有法。非德有德。故无有过（云云）问。此理门论意何。答。又于此中者。于此自性差别中言也。观所成故立法有法者。所成者宗也。因所成故云所成。意随因所成约宗。有时五蕴为先陈自性。我无我等为后陈差别。有时我无我等为先陈自性。五蕴为后陈差别。如是先陈后陈中。立法有法不定言也。非德有德者。胜论所立法门。即德者德句也。有德者实句也。意非如胜论所立德有德决定。言也。问。得名定。得名不定耳。先陈后陈所成立者。不过诸法体义。而何局通对外异立。前后对。答。所言先陈后陈者。体虽即前局通。能诠所诠教异故。分立二门。故疏云。以理推之。此虽即前。然教少异。义旨别故。分为二门（云云）问。教·义异者何异。答。前局通对。对法论所说。今此前后对。佛地论所说。故云能诠教异。义别者。前局通对得名决定。今此对得名不定。故云二门意少异也。问。佛地论云彼因明论自相共相。与此有异者何异。答。因明论自相共相。体义先陈名自相。体义后陈名共相。故论云。非德有德故无有过（云云）佛地论自相共相。体名自相。义名共相决定（此内明门自相共相也）故彼论云。彼说诸法局附自性。名为自相。贯通他上如缕贯花。名为共相（云云此说立量门自相共相也）问。尔何依此文立先后对。答。彼论云。彼因明论自相共相。与此有异。依此文立先后对也（彼论正文云。立自相共相与此少异）（云云）
    问。言陈意许对意何。答。言陈名自相。意许名差别。此对意也。问。且何云言陈意许。答。法有法上言所陈名言陈。即自性。立者自意所成立别义名差别。故法有法皆有差别（云云）问。约法言陈意许。约有法言陈意许何。答。就眼等必为他用量。眼等者。有法自相。必为他用者。法自相即法言陈。此必为他用法自相处。意许神我他用胜。假我他用劣。法意许。亦名法差别。又就有性非实德业量。有性者。有法自相。有法言陈。非实德业者。法自相。此言陈有法自相处。立者意许作大有有缘性·作非大有有缘性。即有法意许。亦名有法差别也。问。约局通对论言陈意许。不约先后对论言陈意许。答。尔。约局通对论。不约先后对论言陈意许也。
    问。言陈意许。正约法有法分。约前后对亦有法有法者。何约局通对分言陈意许。不约前后对分言陈意许。答。局通对作法定故。分言陈意许。前后对作法不定故。不分言陈意许也。问。尔言陈意许约局通对论。不约先后对论。答。周记云。随其所应摄前二门。若据义显但摄第二意（云云）意随宜先后对亦言陈意许摄言也。言第二者。先后对。意局通对约内明门故。言陈意许义隐。先后对约立量门故。言陈意许义显言也。约立量门。有局通对所成立。先后对所成立。言陈意许对所成立。今也其种耳问。立声无常时。立者声上意许可闻·不可闻等义。无常上意许作彼缘性·非彼缘性别义。是亦云意许差别。谓有法差别·有法差别相违。答。不尔。云差别者。立者意所欲乐成立别义名差别。非谓一切非言陈皆名差别。尔名时。无相违因。故疏云。非取一切（云云）问。何云可闻等义。答。声上有可闻义。无常上有不可闻义。是云可闻不可闻义。声作缘声心境。作非不缘声心境。瓶作缘色心境。作非不缘色心境。是云作彼缘性·作非彼缘性义。言性者。境云性也（已上三对）
    问。约相违有无量相违因。而何唯说四种相违。答。疏云。论说等者。义显别因。所乖反宗不过此四。故论但说有四相违（云云）问。此文意何。答。所作性因·积聚性因·有一实因。此等无量差别因。所乖反宗。不过法自相·法差别·有法自相·有法差别。此等四宗。故以因准宗。虽有无量因。唯说四相违。言也。言别因者。不者非一义。意别别多因言也。能乖反因有十五类。然而随四相违宗有四。说四相违。譬如有多类贤圣。总名四向四果言也。问。唯说四相违者。何论说等言。答。能乖反因有十五类。论唯举三类。余等十二类。故疏云。论说等者。义显别因（云云）问。尔其十五类者何。答。违一有四类（云云）违二有六类。违三有四类。违四有一类。是云十五类也。问。何云违一有四类等。答。违一有四类者。违一有四。谓各别违（云云）意违初法自相不违余三。违第二法差别。不违余三。违第三有法自相不违余三。违第四有法差别不违余三。是云各别违。违二有六者。疏云。违二有六。谓违初·二。违初·三。违初·四。违二·三。违二·四。违三·四（文）意违法自相·法差别不作有法自相·有法差别一类之因。违法自相是有法自相不违法差别·有法差别一类之因。违法自相·有法差别不违法差别·有法自相一类之因。违法差别·有法自相不违法自相·有法差别一类之因。违法差别·有法差别不违法自相·有法自相一类之因。违有法自相·有法差别不违法自相·法差别一类之因。违三有四者。疏云。违三有四。谓互除一（云云）意。有因违法自相·法差别·有法自相不违有法差别。有因违法差别·有法自相·有法差别不违法自相。有因违法自相·法差别·有法差别不违有法自相。有因违法自相·有法自相·有法差别不违法差别言也。违四有一者。一因违法自相·法差别·有法自相·有法差别也。问。违一有四等者。何等因。答。违一有四者。所作性因·勤发因·积聚性因等。此等令违四宗。具立四因一一令违。即法自相·法差别因也。后二因如太贤师古迹作法也（可见）违二有六者。有一实因·有德业等。此因违三·四不违初·二。后五类如太贤古迹。违三有四者。许除四大体非无故因等。此因违后三不违初。违四有一者。许非无故因也。论举违一有四类中二。违二有六类中一。等余十二类故云。疏说违三有四中一。违四有一云作法。不说余也。
    问。且何故所作性故因·勤发因。名法自相相违。答。此等因不成立者常宗。成敌者无常宗。令前常宗相违故。谓令法自相相违有病之因。名法自相相违言也。问。何故余三唯说一因。约法自相相违说二因。答。说此疏上卷云。双举二因略有三义（云云）问。尔其三义者何。答。文云。一对二师。二释遍定。三举二正（云云）问。且对二师者何言。答。文云。今显对生所作为因（云云）若对声显勤发为因。意。用所作因对声生论师。用勤发因对声显论师言也。问。释遍定者意何。答。文云。所作性因成无常宗。三相俱遍。勤发因同成定。余遍。为显宗成同定。亦得不要三遍故举二因意（云云）所作性因。于声有法遍有。同喻瓶遍有。异喻虚空。遍无。故云三相俱遍。勤发因有法声遍有。异喻虚空遍无。同品有二物中。瓶定有。空定无。然而显同品定有义云。同定亦得不要三遍言也。问。举二正者意何。答。文云。显九句中。此中所作彼第二因。此勤勇因彼第八句。陈那说二俱是正因。具三相故。今显彼二因皆具三相故双陈之（云云）问。约相违有四种。何故初说法自相相违。答。疏云。正所诤故。比量相违相违决定。皆唯说彼法自相故。（云云。有本。又比量相违等云云）问。此文意何。答。此二答。正所诤者初答。意法自相等四宗中。立者正言陈所诤。是法自相宗故。初说法自相言也。比量相违等者第二答。意。比量相违相违决定皆有四种。彼中先初说法自相。准彼今四种相违中。亦初说法自相相违言也。故疏次文云。从彼初说（云云）言彼者指比量相违相违决定。彼在四相违初说故。云从彼初说言也（言二答者。虽是本传。颇难依。谓今义意不□疏意。能能可思）
    问。法自相相违作法何。答。云此有二师说也。问。尔其二师者何。答。一者声生论师对胜论师立量云。声常。所作性故。同喻如虚空。异喻如瓶。此九句中第四句也。因。同喻虚空。非有。异喻瓶。有。即阙后二相。故胜论师作能违云。声无常。所作性故。同喻如瓶。异喻如虚空。此即九句中第二句也。二者声显论师对胜论师立量云。声常。勤勇无间所发性故。同喻如虚空。异喻如电瓶。此九句中第六句也。勤勇无间所发性故。因。同喻虚空。遍非有。异喻有二物中。电非有。瓶遍有。即阙后二相。故胜论师作能违云。声无常。勤勇无间所发性故。同喻如电瓶。异喻如虚空。此即九句中第八句也。是其法自相相违本作法也。问疏文。由是四因。因必仍旧（云云）喻任改同者。其由是意何。答。上文云。此一似因。因仍用旧。喻改前立。后之三因。因喻皆旧。由是一切四相违。因必用旧。喻任改同言也。若约论四作法。法自相相违举必可改喻作法。后三相违举不可改喻作法也。问。如论四作法云。法自相相违必喻改。后三相违必不改喻。喻有。何过。约一切四相违时。云初法自相违有改喻不改喻。后三相违有喻改不改喻。答。疏云。若不尔者。必无法自相与余随一合可成违二因。许初改喻。后三不改故（云云）问。此文意何。答。言若不尔者。云若通一切四种相违言时。初一有喻改不改喻。后三有喻改喻不改。非如论四作法。初一必喻改。后三不改喻。不尔言也。言必无法自相与余随一合可成违二因者。无初法自相因与余后三相违中随一合可成违二违三违四因之道理言也。问。何云如论四作法初一必喻改。后三必不改喻。可无二三合等因。答。若通一切四种相违。如论四作法。初一必改喻。后三必不改喻者。喻改物与喻不改物。既水火异。何可有法自相因与后三相违中随一二三合等违。故通一切四相违言时。言喻任改不改。非如论四作法。言随一者。后三相违中随一言也。
    问。何故云通一切四种相违言时。喻改同。可得有二三合等违。答。法自相相违。喻改时。与彼续出后三相违中随一亦喻改。初法自相喻不改时。与彼续出后三相违中随一亦不改喻。如有性量。初有法自相喻不改。与彼续出有法差别亦喻不改。若如论四作法。初一必喻改。后三必喻不改。亘一切四种相违言固。何得法自相与后三相违中随一续。
    文。又九因中第四·第六名相违因。要同。非有异。有或俱。若随所言。后二相违直观立者。因于同有。如何复难成相违耶。理门但言若法能成相违所立。是相违过。即名似因。不说同喻亦仍用旧者。是二问。即又九因中乃至成相违耶者。初问也。意。九句中四·六句名相违因。此中第四句所作性因。第六句勤发因。此二因显阙后二相。名相违因可尔。论所言后三相违。积聚性有一实·有德业因。直望立者见时。因同品有。异品非有。即正因。何此名相违因言也。言理门但言乃至亦仍用旧者。第二问也。意。理门论但言相违因必用本量因。约同喻不言改不改。而何云亘一切四相违言。彼因必用旧喻改同言也。
    文。此论示法。初一喻改。后三依旧。欲令学者知因决定。非喻过故。下之三因观立虽成。反为相违。一一穷究。皆亦唯是同无异有。成相违故者。答也。此答亦有二答。此论示法乃至非喻过故者。答后句也。意。理门·正理二论说。因必用旧。欲显四相违皆因过云尔。约喻理门。不言改不改。正理论。初一据必可改喻作法。后三约必不改喻作法。欲令学者知四相违因过决定。非喻过。理通一切四相违言时。因必用旧。喻任改同言也。言下之三因等者。答初句也。意论后三相违。积聚性因。有一实有德业故。因。直望立者边见时。虽具三相正因方。而一一穷究时。成同无异有。故成相违言也。问。何故如次不答。初问后答。后问初答耶。答。此说来二问。随彼问逆次第答也。无何过也。
    文。至下当知者。此后三相违积。聚性因。有一实有德业故因。具穷究时。阙后二相成相违。至次下说彼相违等处当知言也（此先德御传也）今可言。初法自相相违。显同无异有。后三相违。显同有异无。行相既异。此相合成二三合等违类。至下说俊法师难处当知言也。问。何一一穷究时。同无异有成相违因。答。立者以方便矫以异品为同品。敌者以立者似同喻为己真同喻。为作能违。故同无异有成相违言也。
    文。问。如声论言汝声无常应非是声无常。所作性故。如瓶瓮等。第二正因岂非有法自相相违者。此问意。问第二句所作性故因。既有法自相相违过。何名必用。问。尔其法自相相违有方何。答。胜论师对声论师。立声无常。所作性故。如瓶瓮等时。声论师作法自相相违云。瓶无常。瓶无常。非声无常。声无常。声无常。非瓶无常。宗异品。所作性故。因彼转。故作能违云。汝声无常非声无常。所作性故。如瓶无常。一同喻也（亦云瓶瓮等。）问。尔此法自相相违着。何故遮。答。文云。彼非过收（云云）问。此文意何。答。其声论师。法自相相违。非法自相相违过收言也。问。何故不收。答。文云。如立声无常。无常为法自相。若所立因反成声常。可是此过。今者双牒有法及法为法有法。故非此过（云云）问。此文意何。答。立声无常。所作性故时。声者有法自相。无常者法自相。所作性因。不成前无常宗。成声论所立后常宗。令前无常宗相违。可是此法自相相违过。今牒前量法有法。为有法亦为法作故。非是法自相相违言也。问。何牒本量法有法为有法亦为法作。非法自相相违。答。法自相相违者。立声无常。立对。声常。法自相相违。今无立声无常。声无常人。汝声无常非声无常作相违。不似法自相相违本作法。故非法自相相违言也。问。尔此声论所立量。非法自相相违。名何过。答。文云。此乃但是分别相似过类（云云）问。云尔意何。答。分别相似过类者。同法喻中。颠倒分别出过。是名分别相似过类。今此声论所立量。亦恶分别同喻着不着过故。分别相似过类摄言也。问。尔其分别相似过类本作法何。答。胜论师对论师。立声无常。所作性故。如瓶等时。声论师作相违决定云。瓶可烧可见故无常。声不可烧不可见故常。作能违云。声是不可烧不可见故。如虚空。是其分别相似过类本作法也。言分别相似者。似过非真过故云相似。过类非真过故云过类。同法喻中。颠倒分别差别义出过故云分别。相似者古人语。类者新人语。双举新古名云相似过类也。
    问。此量有何过。答。有不定过也。问。其不定过有方何。答为如虚空不可烧不可见故声是常。为如心心所不可烧不可见故声是无常（若外道理立。如觉乐等可作也）问。尔此声论所立法自相相违。唯名分别相似过类遮。若三十三过中无著过。答。有一分两俱不成过。一分随一不成过。一分两俱所依不成过。问。此等过有方何。答。声论为胜论。立汝声无常非声无常。所作性故。如瓶无常时。所作生义。无常灭义故。所作性故因。见立·敌两。不遍有法一分无常故。有一分两俱不成过所以文云。因犯两俱不成。所作性因立敌不许依无常故。生灭异故（云云）设立者声论许依无常灭。敌者胜论不许其因故。有一分随一（云云）不成过。故文云。设彼许依。亦犯随一亦无常灭。所作生故。所作性因无有法所依故。有一分两俱所依不成过。所以文云。又无常无能依所作性。亦犯所依不成过故（云云）一分者。声一分有法。因依。无常一分有。因不依。所以云一分。两俱者。见立敌两。无常灭无。所作。生。故云两俱。立者声论许。所作性因依无常灭。一分他随一所依不成过也。上云设彼许依亦犯随一文被下。意上说两俱不成处。说立敌俱不许所作生依无常灭故。是两俱不成。设立者许。敌者不许故。犯亦犯随一已下可说所依不成处。唯云亦犯所依不成过故。不云两俱所不成。随一所依不成。所以不云尔者。上亦可着两俱随一所依不成言也。问。宗中所别不成。即因中所依不成定。今此声论所立量。因有所依不成过故。宗有所别不成过。答。宗中所别不成。必因中所依不成。因中所依不成。不必宗中所别不成。问。尔何云作法。答。数论师对佛弟子。立我。思。许谛摄故时。佛弟子不许我故。宗有所别不成过。因有所依不成过。立声无常非声无常。所作性故时。声论非不许声无常故。因有所依不成。宗无所别不成。
    问。言固相违决定有多重。故非能违上重作能违准此声论师对胜论师。立声常。所作性故等。胜论师立对声无常。所作性故等。一座胜负已了。而何胜论许立。声无常。立声常。可是此过。如是言时。能违上亦可作能违。反问。何处云尔。反答。文既云如立声无常乃至可是此过。正答。此假令语。非相违决定可多重。加以慈恩不云相违决定。多重不多重。唯不多重者。元晓师判比量论文也。
    文。设有难言。汝声无常应非是声无常。许无常故。如瓶无常者。问。此文意何。答。声论所立法自相相违。着两俱等三过遮已。故声论亦为胜论作法差别相违言也。问。尔其有法差别相违过方何。答。声者有法自相。无常者法自相。立者此法自相处。意许声无常非声无常。立者意立声无常。而同喻瓶无常。瓶无常非声无常。故作法差别相违云。汝声无常是非声无常。许无常故。如瓶无常也。问。尔此。何遮。答。此非法差别相违。何者。法差别相违中。都无此是作法者。故非法差别相违所以文云。此亦非过。诸无似立此过相故。（云云。先周记云。此语倒。可云诸似立无也。云云）问。何故此非法差别相违。答。立者意从本诤声无常。此声无常言显正所诤。非法上意所许别义。故非法差别相违过。所以文云。声有无常。是根本诤。声是有法。非是法上意所许别义。不可说为法差别过（云云）
    文。亦非相违决定所收者。问。何此量云非相违决定。答。相违决定者。一有法上诤常无常二义。即两宗乖反。因喻各成。此云相违决定。今立者本自所诤。常无常义。声无常非。声无常。非立者所诤。故亦是非相违决定。所以文云。非本诤故（云云有本云。非根本诤故。根字余也）问。何一作法名法差别名相违决定。答。相违因。因用旧定。而声论不用本量所作性故因。改因用许无常故因。故言不相似相违作法遮。故退言尔相违决定也。
  文。设许上说皆为过者。一切量无正因者。故于似立不见其过。皆是似破者。问。此文意何。答。若上法自相法差别相违决定等皆名正因为真能破者。一切比量皆无正因者。故上声论法自相等诸过。皆是似能破。诸似破作法中。都不见是作法故言也。
    文。至下常知者。意指下说有法自相相违处。云岂不已说其声之体非所诤故等之文（具至下当知也。法自相相违略也。）
    问。何云法差别·有法差别。答。法·有法上意所许别义。云法差别·有法差别。问。尔除法·有法上言所陈余一切别义。皆名差别。答。不尔。法·有法上除言所陈余一切别义中。立敌两宗相对。因所成立别义。立者意所许别义。立敌两宗相对所诤别义。是云法差别·有法差别。言因令相违名法差别相违因·有法差别相违因。非除法·有法上言所陈余一切别义。皆名法差别有·法差别。言因令彼相违。名法差别相违因·有法差别相违因。故疏云。凡二差别名相违者。非法·有法上除言所陈余一切义。皆是差别。要是两宗各各随应因所成立意之所许所诤别义。方名差别。因令相违名相违因（云云）问。若尔。约法·有法上一切别义。有因所成立别义。因所不成立别义。立者意所许别义。立者意所不许别义。立敌两宗相对所诤别义。正所不诤别义。答。有尔问。何云别义。答。法差别不积聚他用别义。有法差别作大有有缘性别义。此等别义。因所成立意所许两宗所诤别义。声有法上可闻·不可闻等别义。无常上作彼缘性·非彼缘性别义。因所不成立。意所不许·两宗所不诤别义。此三中随宜。一一具。一一不具。问。何故不积聚他用胜义。云因所成立等。亦声上可闻不可闻等别义。云因所不成立等。答。不积聚他用胜意许之宗。积聚性因必所成立。立者意所许。立者宗正为宗所诤别义。故云因所成立等。有法差别。作大有有缘性别义亦尔。声上可闻不可闻等别义。非所作性因所成立。非立敌两宗意所许。非两宗为宗所许。故云因所不成立等。无常上作彼缘性。非彼缘性别义亦尔也。问。何云声上可闻不可闻等别义。答。声上耳识所取义。云可闻义。声上空无我等义。云不可闻义。问。要是两宗各各随应者意何。答。此文贯通下三义。问。贯通下三义者意何。答。意具云二宗各随宜因所成立别义。两宗随宜意所许别义。两宗各随宜所诤别义。问。云尔意何。答。且就法差别相违。立眼等必为他用。积聚性故。如卧具等时。眼等者有法自相。必为他用者法自相。此必为他用法自相处。立者意许神我他用胜。假我他用劣。约立者边。神我他用胜。要因所成立。约敌者边。假我他用胜。要因所成立。约立者边。神我用胜。意所许。约敌者边。假我他用胜。意所许。约立者边。神我他用胜正为宗所诤。约敌者边。假我他用胜正为宗所诤。故云要是两宗各各随应。有法差别相违准之可知。问。尔声上可闻不可闻等别义。都不具此三义。答。随宜一一具。皆三。不具。问。何故不具。答。声上可闻等别义。立者意所许。非因所成立。亦非正为宗所诤。空无我等义。因所成立。意所许。非立敌两宗正为宗所诤。亦非敌者意所许。故随宜一一具。一一不具。作彼缘性·非彼缘性义准之可知。
    文。若不尔者。如立声无常宗。声之上可闻不可闻等义。无常之上作彼缘性·非彼缘性等。如是一切皆谓相违。因令相违。名为彼因（云云）问。此文意何。答。言若不尔者者。意法·有法上除言所陈余一切别义中。立敌两宗相对。因所成立。意所许。两宗所诤别义名法差别·有法差别。云因令彼相违。名法差别相违因·有法差别相违因。非此三。非余一切别义。名法差别·有法差别。因令彼相违名法差别相违因·有法差别相违因不尔言也。问。非此三。云余一切别义皆名法差别·有法差别。因令彼相违名法差别·有法差别·有何过。答。若尔。声上可闻不可闻等别义。无常上作彼缘性等别义。皆名差别。云因令彼相违。名法差别相违因有法差别相违因。问。设云尔有何过。答。文云。若尔。便无相违因义（云云）问。若声上可闻等别义。无常上作彼缘性等别义。名法差别·有法差别。因令彼相违。相违因出。何无可相违因。答。声上可闻等别义。无常上作彼缘性等别义。名差别。所作性故。因令彼相违。作能违时。不成相违因。问。何故可不相违因。答。凡显他过。必自无过。而声上可闻不可闻等别义。立敌两不许人。而立声非可闻。所作性故时。违自宗故。能违量不成。亦无一法而非空无我。而立声非空无我时。无同喻故。不能成违量。所以云无相违因义言也。
    文。比量相违等。皆准此释者。意约比量相违相违决定言法差别·有法差别。皆准此四相违中法差别·有法差别。立敌两相对。因所成立别义。意所许别义。两宗相对正所诤别义。名法差别·有法差别。非此二。非余一切义。名法差别·有法差别。余一切皆准之知耳。问。法差别相违因作法何。答。数论师对佛弟子。立眼等必为他可用。积聚性故。如卧具等。是其作法也。问。数论师立此量本意何。答。数论师本意。欲成立神我为受者用受用眼等也。问。若尔。何故不立我受用眼等。不立眼等为我所受用。不立眼等为假我他用。立眼等必为他用。答。立我可受用眼等时。有三过。若立眼等为我受用时。有四过。若立眼等为假我他受用时。有一过也。问。尔其三过四过一过者何。答。若立我受用眼等时。有宗所别不成。因两俱不成。喻所立不成过。是云三过。若立眼等为我受用时。宗有能立不成过。喻阙无同喻。因法自相相违过。喻所立不成过。是云四过。若立眼等为假我他用时。其宗相符过。是云一过。问。其三过四过一过有方何。答。若数论师对佛弟子。立我受用眼等时。敌者佛法不许有法我故。宗有所别不成过。神我非积聚性故。积聚性因。见立敌两。不遍神我有法。故因有两俱不成过。同喻卧具等。非受用眼等者。故不成用眼等所立宗。故喻有所立不成过。若立眼等为我受用时。敌者佛法不许能别。我故。有能别不成过。同喻卧具等。非为我受用故。有阙无同喻过。亦有所立不成过。同喻卧具等。非神我不受用者。非神我受用者。故作法自相相违云。眼等非为我用。积聚性故。如卧具等问。阙无同喻过所立不成过同过。有何异出二过。答。虽同过。各各举一边出二过耳（三十三过无阙无同喻过者。名所立不成。四种相违有此阙无同喻过。所立不成过。）问。各举一边者意何。答。阙无同喻过是阙灭过性也。言阙灭过性者。因三相中。若阙初相。若阙第二相。若阙第三相。若三相俱阙。是云阙灭过性。今此阙无同喻是阙第二相故。阙灭过性摄若喻依喻体俱无。名阙无同喻。所立不成。若有喻依无喻体。名所立不成。不名阙无同喻。问。何故不名阙无同喻。答。既有喻依。何名阙无同喻。故二过悬异也。问。宗中能立不成。因中不共不定等过。云尔时。今立眼等为神我用时。宗有能立不成故。因亦有不共不定等过。答。尔有。卧具等非为神我受用者。故宗异品。即同品非有。异品有卧具床座二物中。床座非有。以此同品非有异品非有义云不共不定过。敌者佛弟子许眼等为假我他受用。对云尔人。立眼等为假他用。宗有相符过。为免此等过。以方便矫立眼等必为他用。故疏云。数论外道对佛弟子。意欲成立我为受者受用眼等（乃至）由此方便矫立宗云。眼等必为他用（云云）
    文。眼等。有法。指事显陈。为他用法。方便显示者。问。此文意何。答。眼等者。举事为有法宗。必为他用者。以方便举法宗。意不显眼等不积聚他用。矫事立眼等必为他用。故云方便显示。故文云。意立必为法之差别。不积聚他实我受用（云云）言积聚性者因。意多极微积成眼等故。积聚性因遍有法眼等。卧具等积聚性故。不阙同品定有性问。何眼等多极微积聚。尔积聚性因遍有法眼等。答。其数论计。眼等诸法。坏劫之时。悉成极微散在虚空。成劫之时。渐渐和合成眼等有诸法。故眼等云多极微积聚。言眼等诸法者。眼耳鼻舌身。乃至山河大地等万差诸法。问。约立者数论尔耳。敌者佛法不许此因。故有他随一不成过。何积聚性因遍有法眼等。佛眼瑜伽师。以假想慧折粗色至细微云极微。云瑜伽师者。观行者言也。汉云相应师。何不许眼等多极微积聚。亦约五根。有正根扶根。正根不可见。正根唯佛菩萨所知。非凡夫所知。非四尘积聚物。扶根以四尘积聚物云积聚性。亦外道极微积聚云积聚。佛法四尘积聚云积聚。亦瑜伽师以假想慧折粗色至不可折色。名极微云积聚积聚名同。佛法外道意异也。问。同喻卧具等。云多极微积聚故。积聚性因。同品定有。答。卧具等五尘积聚物。故积聚故。因遍同喻卧具等。言卧具等者床座等。床座等立敌共许为他受用故。得为同喻。问。床座等五唯量积聚物。非极微积聚物。何积聚性。因同品定有。答。文云。因喻之法不应分别故总建立（云云）意。因喻法不应分别绳轮所作。咽喉所作。言也。故论。云何别法于别处转。由彼相似不说异名。言即是此故无有失（云云）言云何别法于别处转者。云何咽喉所作别法。绳轮所作瓶处。转言也。即此问词也。言由彼相似等者。由所作义相似。不咽喉所作·绳轮所作异名。言即声瓶俱所作故。无有失言也。此答也。今此法差别相违因喻。准之可知。问。言眼等言卧具等者。数论所立二十五谛中何。答。眼等者五知根。即佛法。言五根。卧具等者五唯量。所集成物。即佛法。言五尘境也。问。意许法差别中积聚他不积聚他者。体何物。答。神我云不积聚他。假我云积聚他。问。何故云尔。答。神我非积聚眼等物故。云不积聚他。假我积聚眼等物故。云积聚他。神我。二十五谛中我知者接假我。五知根接。问。此神我假我。若常若无常。答。神我体常本自有。假我无常转变。佛法言灭坏无常。不言转变无常。外道言转变无常。不言灭坏无常。言转变无常者。如树根井水。问。我知者者。准佛法体何物。答。外道迷阿赖耶识二缘生。执神我亦执自性。问。尔其二缘生者何。答。一者分别自性缘生。即阿赖耶识名云种子也。二者分别爱非爱缘生。即七转识业种子也。迷分别自性缘生。执自性成诸法因。迷分别爱非爱缘生。执神我作业亦受果。意迷阿赖耶识执自性成诸法因。迷第六识执神我作业受果。此受用境因故云神我。神我者神我言也。问。尔此量有法差别相违方向。答。眼等者。有法自性。必为他用者。法自性。此必为他用。法自相处。立者为神我他用胜·假我他用劣。意许差别。立者意立。神我分用胜。而同喻卧具等。假我他用胜者。非神我他用胜者。宗异品也。积聚性因彼转。所以同无异有。阙后二相故。有法差别相违过也。问。尔作能违方何。答。眼等必为积聚他用胜。积聚性故。同喻如卧具等。异喻龟毛等（疏出同喻不出异喻。但出难处出异喻。庄严疏具出二喻）此量本量同品非有异品有非有。即九句中第六句接。积聚性因。异喻有二物中。卧具有。龟毛。非有。能违量同品有非异品非有。即九句中第八句接。积聚性因。约同喻有卧具·心心所二物中。卧具有。心心所非有。异喻龟毛。非有也。
    文。其眼等根。不积聚他实我用胜。亲用于此受五唯故者。问。此文意何。答。此述数论计。彼数论计。眼等根。神我受用胜。假我受用劣。今以胜劣简别作能违量。问。论唯云积聚他用无胜字。何今加胜字作能违量。答。文云。论虽无胜字。量义意必然。不须异求。应作此解（云云）意。论举梗概疏师得意加胜字立言也。问。何故加胜字。答。为简相符过加胜字立。问。其有相符过方何。答。立者数论许眼等假我劣用。对云尔人。直立眼等积聚他用。有相符过。所以加胜字立。故文云。若不作此胜用难者。其宗即有相符极成（云云）问。立者意立神我他用胜故。作能违时。可作神我用劣。何退作积聚他用胜。意能违量可有方。如立。声常。立声无常。立眼等为神我他用胜。可立眼等为神我他用劣。何不云尔言也。答。立眼等为神我他用劣。即违自宗。亦共比量中无同喻。问。云尔意何。答。佛法不许我。而立神我他用劣。即违自宗。亦眼等必为他用量。共比量。所以作能违时。亦共比量可作。而同喻卧具等。见敌者佛弟子。非神我受用者。故无共同喻。所以文云。但可难言假他用胜。不得难言实我用劣。违自宗故。共比量中无同喻故（云云）问。若尔置简别他比量作时。成能违量。答。尔成。故文云。若他比量。一切无遮（云云）问。置简别作方何。答。汝眼等为神我他用劣。积聚性故许。如卧具等。问。立者意许神我他用胜立故。作能违时。可作非神我他用胜。何云积聚用胜。答。若立非神我他用胜。有自能别不成过。故立假我他用胜。问。有其过方何。答。佛法不许神我。而立非神我他用胜。见自有能别不成过。问。若尔。立不积聚他用胜时。非不积聚他用胜。作能违量。有能别不成过。可不作能违量。答。云此有二说。问。其二说者何。答。一云。为破他作能违量时同自无过可作故。立假我他用胜。因明道理。凡显他过必自无过。此疏意也。二云。宗有能别不成耳。因三相中无过。成能违量。有性比量胜论立离实有性。五顶不许离实有。然而五顶牒立有性非有性。亦有五顶不许作大有有缘性。然而五顶牒立非作大有有缘性。彼既成能违。如是立非不积聚他用胜。何不成能违量。此纂意也。问。凡显他过必自无过疏义。破他不求所别所依及能别过作此纂意者。疏意无此二义。若疏意无后义者。有法差别相违时。立非作大有有缘性。何可言。答。云疏意纂意。此先德御传。今可言疏有此二义。此中自无过可。作同自无。过作立积聚他用胜。若就他可破。自不求过作非。立非作大有有缘性。所以说有性量处。破他违他非成诸过（云云）是疏意。法差别相违。约凡显他过必自无过义作。有法差别相违。约破他违他非成诸过义作。何一义为疏义。一义为纂义。疏具有此二义也。问。何故神我假我云他。答。所言此身者。体即眼等五根。假我是眼等五根上所假立物也。故见眼等假我云他。神我离眼等有实体者。故见眼等神我云他。问。其数论何故眼等云神我他用胜·假我他用劣。答。假我眼等和合其。为所依其上所假立物。故云假我受用眼等劣。神我。眼等。为门亲受用五喻量。故云神我受用眼等胜。故文云。其眼等根不积聚他实我用胜。亲用于此受五唯故。由依眼等方立假我故。积聚我用眼等劣。（云云有本受五唯量。余见五唯量当着）问。何故眼等和合依彼所假立假我受用眼等劣答。假我离眼等无别体。眼等见闻。世人云我见我闻。故云假我受用眼等劣。意神我离眼等别有自体。己受用眼等故。云神我他用胜。假我己即眼等。不能己受用眼等。故云假我他用劣。问。尔何佛法眼等。云假我用胜。答。世人云。我见我闻。谓眼等见闻。即其我者假我。故云假我他用胜。
    问。其数论言。神我受用大等二十五谛。准之云。神我亦受用五唯量。而何云神我受用眼等。眼等受用五唯量。答。云尔无过。何者。神我。眼等为门受用五唯量。根我同时受用五唯量。非眼等根受用五唯量。神我不受用五唯量。譬如人以斧木伐时。亲伐木斧。不云彼伐森木斧。云彼伐木人。此亦尔。云唯者决定义。定五尘境不增减故。外道名五唯量。量者分限义也。
    文。其卧具等。必其神我须思量受用故。从大等次第成之者。问。此文意何。答。神我欲受用境时。自性次第成大等二十三谛言也。问。何成。答。从自性成大。变大时如胞胀。从大成我执。从我成五唯量。从五唯量成五大。从五大成十一根。言十一根者。五知根·五作业根·心平等根。意从五大成五知根。从五知根成五作业根。从五作业根成心平等根言也。言五唯量者。色声香味触也。言五大者。地水火风空。言五知根者。即五根。眼耳鼻舌皮。言五作业根者。金七十论云。一者舌。二者手。三者足。四者男女。五者大遗。涅槃经第三十九云手脚声男女。言遗者。大便处小便处也（具如西明唯识疏）问。何故如此计。答。彼数论计。世界成时。自性次第成。世界坏时。从心平等根次第坏问。成次第如前。今心平等根。次第坏者意何。答。心平等根坏成五作业根。五作业根坏成五知根。五知根坏成五唯量。五唯量坏成我执。我执坏成大。大坏成自性。此自性即生死涅槃因（具如明灯抄。今此论意。诸法成时自性成言也。假立坏时自性坏。庄严疏约还灭二义。我而此邪执。彼甚深义。不可例也。）疏中卷云。成劫之初。有外道出。名劫毗罗。此云黄赤色仙人。鬓发面色皆黄赤故。古云迦毗罗仙人讹也。其后弟子十八部中上首者。名筏里沙。此名为雨。雨际生故。徒党名雨众。梵云僧佉奢怛罗。此名数论。谓以智数数度。诸法从数起论。论能立数。故彼。名数论。其学数论及作彼者。名数论师。彼说二十五谛。略为三。中为四。广为二十五为谛。略为三者。谓自性·变易·我知者。自性者。古云冥性。未成大等名自性。将成大等亦名胜性。胜异旧故。变易者。谓中间二十三谛。非体新生。根本自性所转变故。我知者。谓神我。能受用境有用故。中为四者。一本非变易。谓自性能成此故名本。非他成故非变。二变易而非本。此有二义。一云。十六谛。谓十一根及五大。二云。十一种。除五大。三亦本亦变易。亦有二义。一云。七谛。谓大·我执·五唯量。二云。十二种。谓前七加五大。能成他故名本。为他成故名变易。四者非本非变易。谓神我不能成他非他成故。广为二十五谛。一自性。二大。三我执。四五唯量。五五大。六五知根。七五作业根。八心平等根九我知者。于此九法开为二十五谛。谓初自性总名自性。别名三德。萨埵剌阇·塔摩。一一皆有三种德故。初云萨埵。此云有情。乃勇健义。今取勇义。剌阇云微。变名尘坌。今取尘义。答摩云闇钝。闇钝之闇。自性正各勇尘闇也言三德者。如次古名染·无·黑。今古黄·赤·黑。旧名喜·忧舍。今名贪·嗔·痴。旧名乐·苦·痴。今名乐·苦·舍。由此三德是生死因。神我本性解脱。我思胜境。三德转变。我乃受用。为境缠缚不得涅槃。后厌修道。我既不思。自性不变。我离境缠便得解脱。中间二十三谛虽是无常。而是转变。非有生灭。自性神我或有。无体是常法。然诸世间无灭坏法。广如金七十论及唯识疏解（云云）问。下卷文云。故从大等次第成之。不云从自性次第成。而何云从自性次第成。答。下卷意自性因成物。从自性成无疑。故举次云从大等次第成。所以上下文不相违。问。神我欲受用境时。自性次第成者意何。答。西明唯识疏第一。引正法念处经文云。转成大等。令我受用。犹如帝释欲游戏时。亦无言说。香象自来。于其背上化作香象（云云）问。其数论卧具等云神我他用胜·假我他用劣。为当何。答。其数论同喻卧具等。云神我他用劣·假我他用论。问。何故云尔答。假我亲为安处所须受用卧具等故。云假我他用胜。约神我非亲安处所须故。云神我他用劣。意假我亲显登居床座。神我疏隐在故。云神我他用劣言也。故疏云。然以假我安处所须方受床座故。于卧具假他用胜。实我用劣（云云）问。尔约卧具有假我他用胜·神我他用劣义。无神我他用胜·假我他用劣义。答。具言时。有神我他用胜·假我他用劣义。问何言。答。神我欲受用境时。自性得神我气变作卧具等境。神我即受用此。故以所思义边。神我受用卧具等境胜。假我不尔。以无此义边。云假我他用劣（云云）故文云。若以所思。实我用胜。假我用劣（云云）问。神我欲受用境时。自性得神我气变作境者。何变作。答。如上说香象喻。亦喻自性。厨人。神我喻家主。意。如家主欲用食饮时。厨人备送。得神我气自性变作大等诸法言也。问。若尔。卧具等。其神我他用胜义。何云同喻卧具等。假我他用胜者。非神我他用胜者。勘成宗异品着法差别相违。答。此别义。今非所用。问。别义非今所用者意何。答。今约立量门言用胜用劣。约亲安处所须非亲安处所须。诤用胜用劣。故邑记云。此云胜劣者。约亲胜说（云云）解意显。约卧具等。以所思量义。神我他用胜。假我用劣。以所受用义。假我他用胜。神我他用劣。今立眼等必为他用时。此诤所受用义。非诤所思量义。故依所思量义有神我他用胜义。非是所诤。故不可用之也。
    文。今者陈那即以彼因与所立法胜劣差别而作相违者。问。天主论说法差别相违作法。陈那论不说。所以可云今者天主。何云今者陈那。答。天主受陈那作法差别相违。故今疏师让本师云今者陈那。问。尔此文意何。答。以彼立者积聚性因。为不积聚他用胜意许宗。作积聚他用能违量言也。言胜劣者。立者意许积聚他用劣。不积聚他用胜言也。
    文。非法自相者。意。必为他用。言陈法自相。今不积聚他用胜者。意许差别。非言陈法自相言也。
    文。亦非法上一切差别皆作相违者。意云。除法上言所陈余一切别义中。立敌两宗相对。各随宜因所成立等别义。名法差别。作能违量言也（具如上）
    文。如是亦能成立所立宗法自相意许差别相违之义积聚他用宗者。问。此文意何。答。此例破。意如是者。总举积聚性因。言成立所立宗法自性者。前宗。必为他用。言陈法自相也。亦能成立者。此积聚性因为因成立前宗法自相下意许差别不积聚他用胜。相违积他用胜言也。问例破者意何。答。例以积聚性因·卧具等喻成立必为他用法自相。即此积聚性因·卧具等喻。亦成立积聚他用胜。破立者意许不积聚他用胜言也。
    文。由他用是法自相。此自相上意之所许积聚他用不积聚他用。是法差别。彼积聚因。今更不改。还即以彼成立意许法差别积聚他用者。问此文意何。答。以积聚性一因成言陈·意许二宗故。成相违因言也。（山阶记意也）
    问。何以积聚性因卧具等喻成立眼等为积聚他用胜。答。立者眼等必为他用言陈法自性下意许神我他用胜假我他用劣。敌者见此意许差别故。以此因喻立眼等为积聚他用胜。意同喻卧具等积聚性。假我他用胜者。非神我他用胜者故。望意许不积聚他用胜宗分异品。积聚性因彼转。同无异有。眼等亦积聚性者故。以此因喻作眼等必为积聚他用胜。云能违量言也。故文云。其卧具等具积聚性故既为积聚假我用胜。眼等亦是积聚性故。应知卧具亦为积聚假我用胜（云云）是其意也。

四种相违私记上卷（终）
（写本云）
    今此三卷者东南观理权大僧都御私记（云云）
    仁平元年后四月八日午刻书写之功毕同五月六日移点毕    沙门平荣
    于时永正十年（癸酉）来四月之比可有法花会执行由内外相调故为第二夜竖义稽古本院权大僧都御私记三卷令书写毕愿今生为两会遂业后生备二求之资粮而已
    三论兼因明沙门英训（生年三十八）
    执笔芦州住侣春湖叟写旃
四种相违中卷

        东南权大僧都记
          
　　　　  
　　　　  
　　　　  

    问。尔此量唯有法差别相违过无余过耶。答。因有法差别相违过比量。宗必有能别差别他不极成过。因有有法差别相违过量。宗必有所别差别他不极成过。此法差别相违量。有能别差别他不极成过。疏能别差别他不极成本作法即出此量。问。尔有法差别相违过。必所别差别他不极成。所别差别他不极成。非必有法差别相违过。法差别相违亦尔。可作顺前句答。问。若所别差别他不极成不带有法差别相违作法何。答。疏中卷云。如胜论云。四大种常（云云）即为实句所摄四大种非实句所摄四大种。所别差别。实句所摄四大种。敌者他不许。故有此过。此量所别差别他不极成不带有法差别相违作法也。此即所别差别他不极成本作法也。问。能别差别他不极成不带法差别作法何。答。疏出眼等必为他用作法。此即带法差别相违。唯无出能别差别他不极成不带法差别作法。此中可云举宗无因喻。此单能别差别他不极成过。若具举因喻。亦带法差别相违。作法准可作也。因论生论。问。何云两俱不极成。答。疏云。如大乘师对数论师。立识能变色等宗（云云）此中有法识自相下。为阿赖耶识心平等识。是所别差别。阿赖耶识他不成。心平等识自不成立（云云）能变色等法自相下。为生死转变常住转变。是法差别。生死转变他不成常住转变自不成。是名两俱不极成过。此即本作法也。问。此法差别相违因过。因三相中何相过。答。阙后二相过也。问何阙后二相答。必为他用法自相他处。立者意许神我他用胜·假我他用劣。而同喻卧具等。假我他用胜者。非神我用胜者。宗异品。积聚性因彼转。同无异有。故阙后二相。所以作能违云。眼等必为积聚性用胜。积聚性故。如卧具等也。问。何故卧具等为同喻作能违量。答。诸卧具等。立敌俱许积聚他用胜故。以卧具等为同喻作能违量。所以文云。诸卧具等。两宗共许为积聚他受用胜故（云云）
    问。约此能违量。合离方何。答。眼等必为积聚他用胜。积聚性故。诸积聚性者。皆见积聚他用胜。如卧具等。诸非积聚他用胜者。皆见非积聚性。如龟毛等也。
    问。此能违量。九句中何摄。所违量亦尔。答。所违量第六句摄。能违量第八句摄。问。何故尔摄。答。所违量同品非有异品有非有。故六句摄。能违量同品有非有异品非有。故第八句摄。问。能违量同品有非有异品有非有者意何。所违量亦尔。答。约所违量无同品。同品非有。积聚性因。异喻有二。初中卧具转。龟毛等不转。故云异品有非有。约能违量。积聚性因。同喻中卧具转。心心所不转。故云同品非有。问。若尔。可云问无异有。此何说法差别相违处。云此明还是九句之中异有同无故成相违。阙第二相同品定有。亦阙第三异品遍无。云何说四相违已。云乍观后三皆转第四同品非有异品有故。答。其疏略云尔。理可云第六句摄。故纂要云。后三相违皆第六句摄（云云）亦疏举异品有边。云后三相违第四句摄。纂具研究云后三相违第六句摄。今疏略者不尔。疏意。后三相违第六句摄。云乍观有其意。可思。问。何为眼等必为他用宗。心心所成同品。答。真人云我尔思。汝尔思。假我他用心心所故。为眼等为积聚他用胜宗成同品。亦心心所无积聚义故。因彼不转。见立者数论。心心所可云觉乐。问。心心所无积聚义故。可成因异品。何故必置同品。答。置异品亦有所立不遣过。不成能违量。加以同宗名同品。心心所既同假我他用胜宗。何异品摄。问。若同品有能立不成过。心心所非积聚性故。答。此一分能立不成。同喻有卧具·心心所中。卧具有同品定有性义故。一分能立不成非过数。
    文。西域诸师有不善者。此直申差别相违过云。眼等应为积聚他用。因喻同前者。
    问。此文意何。答。言西域诸师者。不指其名。言有不善者。有二传。一者不善因明言也。二者不善数论宗云也。然诸记中云指文轨等古师。案其记意云。文轨师虽非西域师。而所言同西域不善者言也。今谓。此等记不尔。何指庄严师言西域诸师。若所言同西域不善者故云西域诸师者。玄奘三藏诸法门受西域诸师。所言同西域诸师是言。一切因明内明处。让本可云西域诸师。加以文轨师其义异。何言西域不善者。
    文。汝宗相符。谁说眼等积聚他不用者。此文意。西域不善者能违。有相符过言也。
    文。西域又释。数论眼等唯为不积聚他用。床座通二他用。故今以卧具例令眼等亦为积聚他用。无相符失者。西域善者有二释中后释也。
    文。数论难云。陈那弟子非善我宗。神我受用三德所成二十三谛。岂于眼等无能受用者。数论难西域后释也（二意后可勘）
    文。唯识亦云。执我是思。受用萨埵·剌阇·塔摩所成大等二十三法。由此眼等。实我亦用者。此引证显神我受用眼等义。意非假我。用眼等。神我亦受用眼等言也。故云实我亦用问。萨埵等三德相配三世间何。答。先其三世间者何。问。天世间·人世间。兽世间也（饿鬼等兽世间摄也）答天世间萨埵多。自性萨埵德显。人世间剌阇多。自性剌阇德显。兽世间塔摩多。自性塔摩德显。问。总名自性。别名三德者。可名萨埵。剌阇塔摩。何故列萨埵·剌阇·塔摩。答。举自性于三世间各各偏增故。云天趣自性萨埵德多等。问。天趣萨埵多等者意何。答。约此三德。黄赤黑者色德。若约此色德。天趣色多黄。故天趣萨埵多。人趣色赤故。人趣剌阇多。畜生趣色黑故。兽趣塔摩多。亦约此三德。贪嗔痴者心德即天贪多故。天趣萨埵多。人嗔多故。人趣剌阇多。畜生痴故。畜生趣塔摩多。亦约此三德。乐喜舍者受用德。即天常受用乐故。天趣萨埵多。人常受苦故。人趣剌阇多。畜生舍苦乐分别故。畜生趣塔摩多也。古人云染麻黑劳尘阇乐苦痴者。准可知。三世间各具三德故。竖论三德。横论成九德。譬如一白檀木片片梼成时。其白檀片片遍有。如是自性转变成大等二十三谛时。其自性大等二十三谛遍有。若准佛法。如真如流转故。变成万差诸法时。其万差诸法皆遍真如。如是自性成二十三谛时。其二十三谛中。皆遍有自性言也。
    文。故但应如前所分别者。意不可西方不善者。如疏上文分别神我他用胜假我他用劣着过。如是分别可着过言也。
    文。不应于中生异觉。云眼等唯为实我他受用。卧具假用。或眼等通二。卧具唯假用者。有二传。一者依记文。二者依此国先德传也（后可勘之）
    文。胜义七十对金七十亦征彼云。必为他用是何他耶。若说积他。犯相符失。若不积他。能别不成阙无同喻。卧具为喻。所立不成。亦即此中法差别过者。意云。胜义七十者。世亲菩萨所造论名。金七十者。数论所造论名。数论腹鍱铁铤首载火炉入金耳国为论义彼作七十行颂释数论宗。即以其论献金耳国王。王悦强给七十斤金。故其论名金七十论。世亲菩萨作七十行颂破其数论宗。其论义胜金七十论故。名胜义七十论。言必为他用是何他耶等者。世亲征难彼云。汝言必为他用者何也。若说积聚他。有相符过我亦许故。若说不积聚他。有能别不成过。非我所许故。阙无同喻。卧具为喻。亦有所立不成过言也。其同此因明论意故。此引为证。故云亦即此中法差别过。问。云法差别者。显出意许差别着过。而何世亲云必为他用是何他耶若说积他犯相符失等之文。今胜师引。云亦即此中法差别过。若言必为他用言显法自性宗有相符失能别不成过。因有差别相违过。喻有阙无同喻所立不成过。答。不尔。世亲云必为他用是何他耶。欲显出意许差别。是审定。非必为他用言显宗。着此等过。意。且审定者。先征难彼随彼答着法差别相违。胜论师得其意。云亦即此中法差别过。非谓言显宗有此等过。若云尔时。一切正比量皆有此等过。慈恩论疏第一云。谓有别外道入金耳国。以铁鍱腹。顶载火盆。声王论鼓。求僧论义。因诤世界初有后无。谤僧不如外道。遂造七十行颂申数论宗。王意朋彼。以金赐之。外道欲彰己令誉。遂以所造名金七十论（云云）同疏第四云。东天竺有僧。共数论师学徒论议。彼立二十五谛。说大地等常。今无念念生灭。广叙彼宗。此僧难言。今必有灭。以后劫坏等有灭故。准前有灭外道难言。后必无灭。今无灭故。如今时川等。彼僧尔时竟不能答。王见信受僧伽外道。遂辱此僧令乘驴等。然彼外道为王重已。造七十行颂论。王赐千金以显扬之。故今金七十论其由致。世亲乃造第一义论。亦名胜义七十论。以对彼而破彼外道。言。彼非能破。宗因喻过。我僧并无故。又如所立因有随一过。谁言今无灭故后亦无灭我僧但言。大地等法亦前必转变灭。后有灭故。如灯炎等汝不解量乃非我僧其时国王遂将世亲此论遍诸方域宣令流布。无人当者（云云）问。天台清^□师疏云。论文无胜劣之字。是画蛇足耳（云云）此文意。答。此引史记文非慈恩疏。问。难意何。答。史记云。为蛇画足。引此文意。蛇无足。愚人画蛇形着足。如是论文无胜劣之字。慈恩愚加胜劣之字言也。问。此难何遮。答非难数。自还随过。所谓清^5□宛同西域不善者也。
    问。有法自相相违作法何答。论云。如说有性非实非德非业。有一实故。有德业故。如同异性（云云）问如说者如谁说。答此如胜论说言也。故疏云。今指彼论故言如说（云云）问。若尔。何庄严疏云。今云如说者。即指五顶所立量也（云云）答。此展转言意。此量。本胜论对五顶立。五顶受传。后更亦对弟子五人。故断亦云。五顶对弟子。所以慈恩从本云指胜论。断及庄严展转云。指五顶。故庄严疏云。五顶于后复为五人说此六句。其五人弟子闻前三句。即便悟解。闻大有句乃生疑云。实等非无。即名为有。岂实等外别有有耶。五顶欲令信有句故。即说同异及和合句。弟子既信同异句义。即以此句为同法喻立此量也。今云如说者。即指五顶所立量也。问。凡此比量起所以何答。疏云。鸺鹠因缘如前已说。时彼仙人既悟所证六句义法。谓证菩提涅槃。便欣入灭。但差所悟未有传人。传者必须具七德故。一生中国。二上种姓。三有寂灭因。四身相圆满。五聪明辨捷。六性行柔和。七具大悲心。经无量时伺无具者。谓经多劫婆罗底斯国有婆罗门。名摩纳缚迦。此云儒童。儒童有子。名般遮尸弃。此云五顶。顶发五旋。头有五角。七德虽具根熟稍迟。及染妻孥卒难化导。经无量岁伺其根熟。后三千岁戏游园苑共妻竞花。因相忿恨。鸺鹠通化。五顶不从。又三千岁。化复不得。更三千岁。两竞尤甚。相厌既切。仰念空仙。仙人应时神力化。引腾空迎往所住山中。徐说先悟六句义法。说实德业。彼皆信之。至大有句。彼便生惑。仙言。有者能有实等。离实德业三外别有体常是一。弟子不从云。实德业性不无是能有岂离三外别有能有仙人便说同异句义（乃至）五顶虽信同异和合。然犹不信别有大有。鸺鹠便立论所陈量（云云）问。先其鸺鹠因因缘如前已说者。指何处答。指中卷。问其中卷何说。答。彼卷云。成劫之末。有外道出。名唱露迦此云鸺鹠昼藏。夜出游行乞利。人以为名。旧云优娄迦讹也。复因夜游惊伤产妇。遂场碾米斋食之。因此亦号为蹇拏仆。此云食米斋仙人。旧云蹇拏陀讹也亦云吠世史迦。此云胜论古云鞞世师·卫世师皆讹也。造六句论。诸论中胜或胜人造。故名胜论。此说六句等（云云）问。摩纳缚迦者。若五顶名。若父婆罗门名。答。云此新古师意别。何者。庄严疏云摩纳缚迦者五顶名。慈恩疏云。摩纳缚迦者父婆罗门名故。慈恩疏云。波罗底斯国有婆罗门。名摩纳缚迦。此云儒童。儒童有子。名般遮尸弃（云云）又庄严疏云。波罗□斯国有婆罗门子。名摩纳缚迦。此云儒童。亦名般遮尸佉。此云五顶（云云）问。何故如是相违答。庄严。父名名子。如鹙子名鹙子。此亦尔。故不相违。亦西明疏第一云。波罗□斯城有一婆罗门子。名摩纳缚迦。此云儒童。具七德。三度化。仙说六句。一闻即难。其时儒童更有弟子。名云五顶作义鬘论释六句（云云。波罗□斯者。新人语。古人云波罗奈。有古德七德略颂曰。闻罗般兴便和悲。云云）问。疏后经多劫者何劫。后记云。问。准此外道成劫末出。言经多劫者是何劫耶。答。非经成住坏空等劫名之为多。但据日月岁数等劫名之为多。亦复有无过设纵经于住劫二三万值五顶。亦名多劫也（云云）庄严疏云。成劫末人寿无量此师出世。名唱露迦。此云鸺鹠（乃至）经无量时。无具此者。后住劫初。波罗□斯国有婆罗门子等（云云）问。胜论有性何言。五顶不信彼。答。文云。仙言。有者能有实等。离实德业三外别有体常是一。弟子不从云。实德业性不无是能有。岂离三外别有能有（云云）问。尔何令信。答。仙人进说。授同异和合句。五顶便信。此同异句为同喻立量令信故。文云。五顶虽信同异和合。然犹不信别有大有。鸺鹠便立论所陈量（云云）问。尔仙人立量后。五顶信其有句。答。尔信。故文亦。仙人既陈三比量已。五顶便信。法既有传。仙便入灭。胜论宗义由此悉行（云云）问。其三比量者何。答。有性非实。有一实故。如同异性。有性非德。有德业故。如同异性。有性非业。有德业故。如同异。是其三比量也。论总说。今疏开立。问。初非实宗。以有一实为因。后二宗如次可以有德有业为因。何故德业合为一因立二宗。答。若有德有业别别为因。有不定过。故德业合为一因。故文云。此二因云有德业故（云云。不定过至下当知）
    问。六句义法者。何。答。实句·德句·业句·有句·有异句·和合句。是云六义法。问。何云实句等。答。约实有九实。谓地·水·火·风·空·时·方·我·意。约德有二十四德。谓色·味·香·触·数·量·别性·合·离·彼性·此性·觉·乐·苦·欲·嗔·勤勇·重性·液性·润性·法·非法·行·声（此二十四德。慧日论师十句论所说。若依六句论。立二十一德。疏依此立二十四德。谓色声香味触数量重一异合离好丑苦乐憎爱忍起。西明唯识疏可勘之）问。约业有五业。取·舍·屈·申·行。有句体一。实德业三同一有者。同异句体多。实德业各有总同异别同异。和合句体是一。令实德业不相离相著者。胜论弟子有十八部中。一人部首名曰慧月。说十句法门。即实句·德句·业句·同句·异句·和合句·有能句·无能句·俱分句·无说句也。同句者。六句义中有句。俱分句者。六句义中同异句也。问。约亦何云同异句。答。有一实德业令同异物。名同异句。问。此有总同异别同异。何云尔。答。虽实句中有九实。同是实常。是云总同。九实总望德业。九实异其德业。当是云总异。地水火风等中一一极微不同。当是云别。此一一极微同是异。当是云同。别即同。持业释也。九实各不同。当是云别。九实互望其各别。当是云异。别即异。持业释也。问。何同异性云体多。答。随所同异法体多。能同异性亦体多。故云尔。问。若尔。可云随所有法体多。能有性云别。何云有性其体一。答。彼计尔耳。不可征问。亦可云随所和合法体多。能和合性亦体多。何云和合句体是一。答。同异和合从名可说义者。同异名多。故义亦多。和合名一。义亦一（其义者体也。是周记意。可勘之）问。异者非一义。言体多可尔。同是体非异。何云体多。答。同即异故。相随云尔。问。异即同。同从异可云体多。答。不云尔。问。何故不亦尔。答。可问胜论（可思释难。望胜论计其所由具如灯略纂疏中唯识疏明灯抄等可勘。约德业云总同异别同异。准实可知。）问。就初比量。立有性非实意何。答。有性者有法。非实者法。此有法·法互差别不相离性。正名宗。意有法有性体非即实有性言也。故疏云。有性有法。非实者法。合名为宗（乃至）此之有性体非即实（云云）问。今有法举有性。若离实有性。若即实有性。答。偏非离实有性。偏非即实有性。今举共许有性。问。何云共许有性。答。实德业上能非无性。名共许有性。故文云。此言有性。仙人·五顶两所共许实德业上能非无性。故成所别（云云）问。论有性不过离实有性·即实有性。而何云偏非离实有性。偏非即实有性。此立敌共许有性。若尔。有第三非即非离能非无有性者。答。不尔。能非无性者。离实能非无性。即实能非无性。今此奄含举也。非离即离二有性外别有能非无有性故。智周记云。但奄含言。不无之有名能非无性（云云）问。以立有性非实见显有法举有性离实有性。而何云共许能非无性。答。若显离实有性者。有宗所别不成过。因随一所依不成过。故文云。若说大有。所别不成。因犯随一（云云）故云立敌共许实德业上非能无性。问。疏直云因犯随一。不云因犯随一（云云）所依不成。而何下言因有随一所依不成。答。若有法有性举离实有性者。阙因所依。有一实有是不无有故。是故具咎时。随一所依不成过。故周后记云。略但言因犯随一故云立敌共许实德业上能非无性。
    问。因云有一实体何物。答。有一实者。有法有性同喻同异性上义。如声瓶上义云所作性。此亦尔。问。何故大有同异性亦有一实。答。文云。大有同异名有一实。俱能有于一一实故（云云）其有一实者略。若具言。可云有一一实。意大有同异有地水火风四大常极微。空时方我意。此等一一实言也。问。若尔。可云有多实。何云有一实。答。一一极微互不和合故。不云有多实。亦言有一实时义广。若言有多实时。因体狭故。不云有多实。问。云有一实时义广。云有多实时义狭者意何。答。至下当知。问。大有有性云有一实可尔。同异性非有性。何名有一实。答。邑记云。同异性亦能含彼实等。有同有异故。此二有性俱有于一一实也（云云）
    问。若尔和合句亦有实德业。令不相离故。可名有一实。何不尔名。答。和合句体假故。不名有一实。问。和合句体假者。何疏云后有一常能和合性。答。常故不必体实。譬如佛法云遍计所执以体常无常。和合句亦尔。体常假名常。问。大有有实德业令体非无。同异性有实德业。令同异时。可云子微已上二实多实等亦有。何但云有一实。答。彼亦言有一一实时。何物遗。故疏云。大有同异能有诸实。亦得名有一实·有二实·有多实（云云）问。若尔。因可云有一实故。有二实故。有多实故。何唯云有一实故。答。文云。然此三种实等。虽有功能各别。皆有大有令体非无皆有大同异令三类别。名有一实（云云）问。此文意何。答。然此三种实等者。有一实有二实有多实也。意。此三种实等。虽功能各别。皆有大有有令体非无。皆有同异有令同异。故名有一实言也。有本。然此二种实等。虽有功能各别等（云云）言然此二种者。大有·同异也。意有大有有一实。二实多实等。一一实令体非无。有同异性有一实二实多实等。一一实令同异功能各别言也。言令三类别者。一实类·二实类·多实类。此三类别别令同异言也。问。有人读然此三种实等虽有功能各别意何。答。就此破文。三种者。大有·同异·和合句也。意大有有实等令非无。同异有实等令同异。和合有实等令不相离。功能各别言也。
    问。若尔。取此传答。义虽颇似。寻文不可。何者。今此有法。有性同喻同异性相对说来功能各别。不寄和合句。亦文云。皆有大有皆有同异。云令体非无令三类别。何加和合句云然此三种。所以不可。问。就初破文。然此三种实等虽有功能各别者。大有同异有三种实等功能各别。三种实等已自功能各别。然云读然此三种实等虽有功能各别。答。今此传意。此三种实等。为大有同异性功能各别言也。日非功能各别（此传不钝。至下当知也）问。有一实有二实有多实。体何物。答。至下当知也。问。地水火风常极微。空时方我意。此若名无实。答。名有一实名无实。问。何故云尔。答。地水火风常极微。其体各别。不有二实多实等。故名有一实。空时方我意互相望。其体各别。故亦名有一实。此有一实亦名无实。无因故。问。若尔。一实即无实。无实即一实。答。一实即无实。无实非一实也。
    文。胜论六句束为四类者。问。其四种者何。答。文云。一无实。二有一实。三有二实。四有多实（云云）问。且何云无实。答。地·水·火·风父母常极微。空·时·方·我·意。德·业·和合。是云无实。问。何故此尔十二法名无实。答。父母常极微体众多。空时方我意其体各别多少离实。皆不从实因生故。皆名无实。德业虽依实赴不以实为因。故名无实。和合句离和合实。不以实为因故。亦名无实。故文云四本极微体性虽多。空时等五体唯一。皆无实因。德业和合虽依于实。和合于实非以为因。故此等类并名无实（云云）
    问。云德业依实起时。见以实为因。而何言不以实为因。答。云依实起故非以实为因。譬如虽人依大地住。不以大地为因。此亦尔。
    问。何云有一实。答。六句中有句·同异句并名有一实。问。何故此二名有一实。答。大有·同异有一实二实多实等一一实故。此二句名有一实。问。尔大有·同异并名有一实者。二句有何差别。答。大有有实等令体非无。同异有一实等令同异故。有一实名同。其义实异。故文云。然此三种实等。虽有功能各别。皆有大有令体非无。皆有同异令三类别。名有一实（云云）问。疏本云。然此二种实等。虽有功能各别。法有大有令体非无。法有同异令三类别。名有一实。疏本如是相违。何为正。答。前本义念时不相违。彼本胜。何者。契调度文故。云清素师记云。疏然此二种。记大有同异（云云）又智周记云。疏法有大有（至）法有同异者。此二法之言。谓实等三法也。实等三法有大有。实等三法有同异性也（云云）故云。然此三种云皆有大有皆有同异等本少劣也。问。总有一实二实多实等名有一实。一体实取离有名有一实。同耶异耶。答。意异也。何者。有一实二实多实。云有一一实故。名有一实。一体实取离有云有一实故。名有一实。非有一实故名有一实。有一实名同意异也。又因云有一实。有一实宽。皆有一一实故物不残。无实即有一实。有一实狭。地水火风父母极微未合之位。空时方我此等各单已有性有。名有一实。不名有一一实。故非如因云有一实。其体实异也。
    问。何云有二实。答。子微名有二实。问。何故名尔。答。子微有父母二微故名有二实。问。何有。答。胜论计。地等四大。坏劫之时。皆成极微散在虚空。其体常。至成劫之初。父母二微合二二合生第三子微。其体子微量等父母二微量。其有父母二微故名有二实。故文云。至成劫初。两常极微合生第三子微。虽体无常量德合故不越因量。名有一实（云云）问。量德合故不越因量者意何。答。其第三子微。父母二微德等量等都不增减言也。问。云父母二微合生第三子微时念。父母微体少。子微体人。答。二微未合之位云父母微。二微已合位云子微。二位虽异体不增减。譬如人修学得高位。虽名大人。其体不越昔体。此亦尔。问。离子微外亦无微。何见第二云第三子微。答。望父母二微未合之时。其子微云第三子微。问。父母二微合成子微。父母微量德等者。如父母二微常。子微亦可常。何云父母微常。子微无常。答。父母微坏劫之时不坏故云常。子微已上坏劫之时坏无故云无常。问。父母微合成子微时。父母微常。子微无常。答。尔。子微已上有常无常义。今偏取无常义。子微已上皆云无常。
    文。自类众多。各各有彼因二因极微之所生故者。问。意何。答。父母二微合生第三子微。其子微自类众多。各皆含生父母微。父母二微所生子微故。其子微各皆有父母二微故。名有二实言也。问。何云有多实。答。孙微已上名有多实。问。何故孙微已上名有多实。答。孙微含六父母微故。名有多实。孙孙微含十四父母微故。亦名有多实。言实者父母微也。问。孙微含六父母微孙孙微含十四父母微者意何。答。坏劫之时散在极微。二二合生第三子微。三三合生第七孙微。七七合生第十五孙孙微。如是生至三千世界大地。皆名有多实言也。故文云。自此已后。初三三合生第七子。七七合生第十五子。如是展转生一大地。皆名有多实。有多实因之所生故（云云）言有多实因之所生故者。六父母微合生第七孙微。十四父母微合生第十五孙孙微故。云有多实因之所生故言也。言三三合七七合者。初二二合生一子微。其父母二微加子微成三。有三之子微。亦二二合生孙微。合六父母微。其六微加孙微成七。故云第七孙微。以其有七云孙微。亦二二合生孙微。故其二七十四父母微。加孙孙微。第十五孙孙微。六父母微合成第七孙微。其不越父母微量。其量犹等。十四父母微合成第十五孙孙微。其孙孙微量与十四父母微量等（准子微可思之）问。不加有字直云一实二实多实。加有字云有一实等。意同耶异耶。答。意异。直云一实二实多实。父母微体二故。子微云二实。父微体一。母微体一。等各一故。父母常极微。空时方我意。云一实。父母微亦六亦十四故。孙微已上多实。此等含二父母微。含六父母微。含十四父母微。当此云有一实有二实有多实也。问。因云有一实有德业之有。若离实有。若即实有。答。偏非离实有。偏非即实有。今此举共许有无有。故文云。名有一实有德业者。亦有无有。非大有也（云云）今谓。此名有一实之文。先德属令三类别之下。取令三类别名有一实。亦记文牒有德业者亦有无有。然而见疏文倒及义。意合有一实之文犹可属下句。何者。上文云。大有同异能有诸实。亦得名为有一实有二实有多实（云云）此大有同异名有一实及有多实。如是大有同异名有一实及有多实。功能各别。大有有一实二实等令体非无。同异有一实二实等令同异。为显此义。次文云然此二种（乃至）令三类别。若如上文。令三类下云名有一实有二实有多实。可成结上义。文而不云尔。何显大有同异名有一实有二实有多实功能各别义下。直云名有一实。所以今此名有一实文可属下句。意上云有法有性有无之有。云此言有性仙人五顶两所共许等。今此因有一实有德业有。亦有无有言也。若不云尔。有德业有云。有无有义显。有二实有。有无之有义何处显。所以次下文云。若是大有。因成随一。同异非喻。能立不成（云云）说此周记文云。有一实因若是大有。他既不许大有。有一实因如何喻有。故云能不成（云云）是此文说有一实有德业有亦有无有之文言。有法有性也。若有人难言。大有同异名有一实。有一实二实等一一实故。名有一实。所以结上有一实有二实有多实。今下文云有无一实。何云结上有一实有二实有多实。下岂云但名有一实。所以犹名有一实可付上句。今通云。其大有同异名有一实。有一一实故。上文既说大有同异名有一实俱能有于一一实故已。今此大有同异能有诸实亦得名为有一实等之有一实。异上有一实。何者。上有一实。有一一实故云有一实。今此言有一实。父母四极微。空时方我意。各单已大有同异有名有一实。乃至有孙微等名有多实。所以与前异。故名有一实之文。犹可付下句也。问。有不过离实即实。何云偏非离实有。偏非即实有。举立敌共许有无有。答。有无有者。离实有无有。即实有无有。今此奄含举云有一实。所以偏非离实有。偏非即实有。立敌共许有无有。故周记云。此常奄含道（云云）云有无有云能非无性。云不无有。皆意同。皆立敌共许有。问。若立偏离实有。偏云即实有。有何过。答。若偏是离实有。自成他不成故（云云）有他随一不成故。若偏言即实有。他成自不成故。有自随一不成过。亦同喻同异性。非离实有非即实有故。有能立不成过。故文云。若是大有。因成随一。同异非喻。能立不成（云云）
    文。如佛法言有色有漏。有漏之有。能有之法。能有所有烦恼漏体。犹如大有能有实等。有色之言如有一实及有德等。无别能有而有于色。此色体上其色义。如空有声。非空之外别有能有。但是属着法体之言者。言有漏唯。离实有。言有色喻。即实有言也。（其义在别后可勘之）
    文。是故于因无随一过者。今言有一实等者。举共许有无有故。无随一过言也。故次文云。更不须征。即实离实之有一实（云云）
    文。况复此因不应分别。应分别者。便无同喻者。问。此文意何。答。譬如约所作因。不应分别咽喉所作。绳轮所作。约此有一实因。不应分别离实有一实即实有一实言也。言应分别者便无同喻者。若望所作因。同喻瓶非咽喉所作故。见咽喉所作无同喻。如是同喻同异性非大有故。见离实有一实因无同喻。亦同喻同异性非即实有故。见即实有一实因无同喻言也。
    文。问。何故不言有于无实二实多实者。问。此文意何。答。上既云有大有同异有无实二实多实已。而何因不云有无实故。有二实故。有多实故言也。
    文。尚若言有于二实多实。云何得以非实为宗。其因便有不定之失者。问。此答意何。答。若立有性非实。有二实故。立有性非实。有多实故。此等因便有不定失。何以不定因成立非实宗言也。问。尔其有不定过何。答。即疏作不定云。为汝问异有二多实故复有性非实。为如子微等有二多实故有性是实。由此不定有二多实（云云）疏二多实故。因合作不定过。若不开作。为如同异性有二实故有性是非实为。如子微有二实故有性是实。为如同异性有多实故有性是非实。为如孙微等有多实有性是实。问。何故以子微孙微为不定敌。答。子微有二实体。是实物。孙微等有多实体。是实物。宗异品。有二实故·有多实故因彼转。故成不定敌。
    文。若言有无实等者。若以有无实为因时。有两俱不成过言也（先德有多传。可勘之）
    文问。有性者有法。有一实因。不相开预。而何不是两俱不成者。问。此问意何。答。邑记云。此有二问意（云云）问。其二问意别。答。记云。一云。有法有性即大有性而非是实。因言有一实故。有即是实。即实非实二有各殊。如何不有两俱之过言。有法与因俱是有性。彼此不许有性之上更立有性。何非此过（云云）问。此二问意何。答。初问意。有法有性离实有性。因言有一实。有即实有。以即实有成离实有。立敌不共许。何非两俱不成言也。第二问意。有法有性。因云有一实。亦是有性。以有性成有性。立敌不共许。何亦非两俱不成过言也。问。上既云有性有法。实德业上能非无性。立敌共许。有性。因云有一实有。实德业上即体非无。即立敌共许。有无有。因宗俱共许有。云何难有两俱不成。答。理尔不可难。为显细义。假且尔难耳。不至极难也。
    文。答有性有法。是实德业之能有性。有一实因。能有于一一实故。是宗之法故。无两俱者。问。此答意何。邑记云。有一实因。意说。有性能有一一实也。此因即是有法之上别能有义。正是有法宗之法性。且如所作性因。是彼声上别义。故此亦无两俱之失（云云）问。此文意何。答。疏答文论文意显然。如文可知。总意显有宗法因法者云有法。此有法有二义。一者不共许义。以此为能别所诤。二者共许义。以此为因即声有所作无常二义。无常义不共许故。为能别宗。所作义共许故。为因成宗。如此有性有非实义。能有一一实义故。以非实义为能别宗法。以有一一实义。为能立因。所以无两俱不成过言也。已上非实为宗。有一实为因已毕。故文云。此非实句为一宗也（云云）
    文。非德非业后二宗法有法同前。此二因云有德业故。谓能有彼德之与业。如言有色。亦属着义者。问。此文意何。答。意云。上既以非实为宗。以有一实为因。成立初量已。次以非德非业为宗。以有德业为因。成立第二·第三比量言也。
    文。问。既于德业。一一皆有。云何不言有一德业者。问。此问意何。答。意云。德有二十四德。业有五业。有性一一皆有此故。准有一实可云有一德业。何唯云有德业言也。
    文。答。实有多类。不言有一。但言有实即犯不定。谓子微等皆有实故。德业无简。不须一言者。问。此答意何。答。意约实有无实二实多实等之多实。若不简此等唯言有实。有不定过故。为简此等过云有一实。约德业无无德二德多德·无业二业多业多类故。无可简者故。唯云有德业言也。问。尔其有不定过方何。答。子微孙微等有实也。即实物故。作不定云。为如同异性有实故有性非实。为如子微等有实故有性是实。问。若尔。言有德业时。亦有不定过。何者。立有性非德有德业故时。德业有德业。已德业物。宗异品。有德业故因于彼转。故作不定云。为如同异性有德业。故有性非德业。为如德业有德业故有性是德业。答。若如所言。后二量合立。亦别别如次以有德业故为因。可有不定过。然今此二量以非德为一宗。以非业为一宗德业合为二量因故。无不定过。问。何故德业合为因可无不定过。亦别别立故可有不定过。答。别别立有性非德有德故时。德有德。已即德物。望非德宗宗异品。有德故。因于彼转。故作不定云。为如同异性有德故有性非德。为如德有德故有性是德。亦立有性非业有业故时。业有业。已即业物。望非业宗宗异品。故作不定云。为如同异性。有业故有性非业。为如业句有业故有性是业。但今德业合为一。因言有德业故时。无此过。何者。不能为如德业有德业故。为如业句有德业故作不定故。意德有德不有业。业有业不有德故时。无不定过言也。亦立有性非德时。业成宗同品不分异品。亦立有性非业时。德成宗同品。亦不分异品。何物上有德故因转。问。同异性。能有所有别体。德业。有德业。已即德业物。何以为不定敌。若诸似立中有尔例。答。尔有。许非无故因。以即体不离勘成宗异品。作不定过。准之以即体有为敌作不定。有何妨也。问。其许非无故因有不定过方何。答。立有性离实等外可有别自性。许非无故。如同异性时。实等已离实等无别自性物。宗异品。故作不定云。为如同异性。许非无故。有性离实等外有别自性。为如实等。许非无故。有性离实等外无别自性。故疏下文云。乍观此因是共不定。二皆有故（云云）同异性别体离。实等即体不离。此既成不定敌。彼亦作不定过无妨也。
    文。三因一喻。如同异性。此于前三一一皆有。亦如有性。是故为喻者。此文意云。三因之三。胜论所立三量。一喻者同异性喻也。前三者实德业。意有性非实。有性非德。有性非业等三比量。同以同异性一喻为喻。此同异性有实德业物故言也。三因一喻云文。有本云二因一喻。言二因者。有一实因。有德业因。一喻者同异性。以此二因一喻成彼三宗言也。今谓。此本义颇似劣于前本。何者。疏文初说有法有性。次说因。今从此说喻。其文修修有次第。用同喻见宗所立。所以三比量同一喻之此本胜。依何云二因一喻。亦有本云三因一喻。故周记云。此因于前非实等一一宗上。皆有此三因等（云云）此本亦违疏义。云此二因云有德业故。德业合为一因。何以有德·有业各为因。所以非言也。
    问。有法自相相违能违量作法何。答。有性有一实德业非实德业。大有性非有一实德业非实德业同异性。同异性有一实德业非实德业。同异性非有一实德业非实德业有性。宗异品。有一实有德业故。因于彼转。同无异有。故作能违量云。有性非有性。有一实故。有德业故。如同异性。故文云。谓前宗言有性非实有性是前有法自相。今立量云。所言有性应非有性。有一实故。有德业故。如同异性。同异能有于一实等。同异非有性。有性能有于一实等。有性非有性（云云）问。今此能违量谁所立。若五顶所立欤。答。此二量陈那所立。言二量者。有法自相相违因·有法差别相违因能违量也。问。胜论既对五顶立三比量故。押能违五顶所立。何云陈那所立。答五顶觉了时。着此量有有法自相相违因·有法差别相违因之过可尔。五顶愚钝无智直信故。陈那菩萨为后代之规模。相代五顶着此等过。故文云。仙人既陈三比量已。五顶便信。法既有传。仙便入灭。胜论宗义由此悉行。陈那菩萨为因明之准的。作立破之权衡。重述彼宗载申过难（云云）问。胜论求具七德者方传法。所谓五枯顶。而何云五顶愚钝无智直信。答。五顶虽具七德。弟子犹师智术减。故不申过难。如言虽龙驹减大龙止也。问。仙便入灭者。何物云灭。答。诸外道辈。悉无相天计大般涅槃。即无相定因引起无相定异熟果。指此称灭。问。今有法自相相违因过。有法差别相违因过。天主论所说。何云陈那所立。答。天主禀陈那故。让大师云陈那所立也。
    问。论文。此因如能成遮实等。如是亦能成遮有性。俱决定故者。此文意何。答。此因者有一实有德业故因。此因如遮有性非实德业。具三相决定。如是亦能违量时。遮有性非有性。具三相决定言也。故疏云。此因既能遮有性非实等。亦能遮有性非是大有性。两俱决定故（云云）问。凡四种相违所违阙后二相。能违具三相正因决定。而何云俱决定。答。约本量指未被他违时云俱决定。非谓能违所违同时相对俱决定。若尔成相违决定。故论云。如无违法相违亦尔等（云云。准法差别可思之）
    文。问。今难有性应非有性。如何不犯自语相违者。问。此问意何。答。意云。有法云有性有性。仙人·五顶两所共许有性。而作相违时。难有性非有性。犯自语相违言也。意。五顶有性云有性而难有性非有性。有自语相违过言也。如小论云我母石女大论云一切语妄（石女亦云虚女）
    文。答。若前未立有性非实。今难实等能有非有。此言乃犯自语相违者。此答意云。立者未立有性非实。独难有性非有性。有自语相违过耳。其既立有性非实等。敌者见其有性立离实有性毕后。难有性非有性故。无自语相违过言也。
    文。云违自教者。此文意。若未立有性非实等有性。敌者许六句义中有句教人。难有性非有性。可有自教相违过。彼既立非实等有性。今既牒彼难有性非有性故。无自教相违过言也。故文云。彼先已成非实之有。今即难彼（云云）
    文。破他违他非成诸过者。意云。凡比量道理。顺自违他。立者彼既成立离实大有故。今牒彼难有性非有性。何有自教等诸过言也。故下文云。彼既成立离实之有故。今难令有非此有。言同意别故无诸过（云云）言有非此有之有。离实大有。此指近词。指次上有云此有。意离实有性非是离实有性言也。凡若前未立（至）非成诸过。皆答文也。问。何故立比量时。必顺自违他立。答。若不顺自。有自教相违过。若不违他顺他。有相符过。故必违他顺自立也。问。顺自立。何不以自宗法门为证。答。庄严疏云。谤父之子有不孝过。然而不得以父为证。如是违自教有违教过。然而不得以自宗法门为证。必以立敌共许法为证（云云。正文可见之）
    文。问。于因三相是何过耶者。问。有法自相相违因过。因三相中何相关过。答。阙后二相过。问。何因阙后二相。答。有性非实有性之言。有法自相。皆有性非实言陈有法显其意许之离实大有立。而同异性有实德业非实德业。同异性非有实德业非实德业大有性。有性实德业非实德业。有性非有实德业非实德业同异性。宗异品。有一实因有德业因于彼转。同无异有。故此烟云阙后二相。故文答上问云。答。彼立宗言有性非实有性言。是有法自相。彼说离实有体能有实之大有。其同品无异品有故（云云）问。此文意何答。言彼立宗言乃至有法自相者。有法有性。言陈有性。是有法自相言也。言彼说离实有体能有实之大有者。彼立者胜论。有性非。实言陈总宗处。意许离实有性立言也。余文意显。言此亦是因后二品有等者。亦法自相法差别也。问。胜论立量时。直云有性非实。不云离实大有性。而何云彼说离实有体能有实之大有。其彼说者。何时说。若未立比量前就内明门定彼此宗审察思时说。为当立量已说。答。非彼此。何者。约说有言说意说。今此言彼说者意说。非言说也。问云尔意何。答立者有性非实言陈处。离实有性。意说立言也。问。何云言说·意说。答。显言有性非实言说。此言陈下。念我有性有性离实有性立。当意说。问。何以知约说有言说意说。答。西明理门疏云。约言有意言言言（云云）今此言意说。彼意言问。有性非实言陈有性。立敌共许不无有性。非离实大有。而何难有性非有性可无自语相违过。答。立者有性非。实言陈总宗处意许离实有体能有实大有立敌者寻其意许。难有性非有性。故无自语相违过（言总宗者。不相离宗也）问。寻立者意许难有性非有性。不难立敌共许不无有者。是差别过。何此云自相相违。答。立者言陈举共许有意许离实有。立其言陈共许不无有。即意许离实大有。故寻其意许寄言陈逸难有性非有性故。故自相相违过。非差别过。故邑记云。摄意随言陈。唯违自相过。非差别之因（云云）言其同异性等者。同喻同异性望意许离实大有性。因同品宗异品。有一实有德业因于彼转。故同无异有言也。问。约有性有言陈有性意许有性答。不尔。有性体一。何者。意许离实有性。即言陈不无有。有性体无二。故纂云。今此不无无即离二。彼意许者即此言陈不无之有（云云）又断云。虽是意许言有即时即言所显离言所显有外更无别有。不同他用离实他外有假他用（云云）
    问四种相违皆阙后二相。后二相过四·六句中何句摄。答。云此疏与纂意异也。问。何异。答。疏。初法自相相违随宜四·六句摄。后三相违皆第四句摄。故疏云。今观后三。皆彼第四同品非有异品有故（云云）纂。初法自相相违随宜四·六句摄。后三相违第六句摄（疏与纂相违所由。至下当知也）今谓。疏与纂意不别。可思之。问。若尔。何理门长行云。若法能成相违。所立等法自相相违。九句中四六句摄。后三相违四六之句不摄。答。摄上颂云邪证法有法。自相或差别。此成相违因。若无所违害（云云）故理门意。四相违随宜四六句摄。问。若尔。以长行文·颂文相违。答。其不相违。何者长行文望加言难云亘四相违皆唯成法自相故。长行唯摄法自相。颂文望不加言立者所诤言陈意许四种差别。见具可有四相违。颂摄四相违。故长行文颂文不相违。问。望加言难亘四相违皆唯成法自相者意何。答。如难眼等积聚他用。难有性非有性。难有性非作大有有缘性。皆唯成法自相故。望加言难亘四相违皆唯成法自相言也。故纂云。虽云违有法实唯成法。加难有性而非有性难彼意许离实等有故唯成法（云云）
    问。加言不可言者。何为亦尔。答。立敌相对立量已时。敌者未押能违时。云不可言。若敌者寻立者意许作相违已时。立加言。故纂要此文云。此意即显。理门望为量成立必须加言。如立大有云有离实等有。更无同喻。有一实因于同异有。即唯异转。违彼后陈。总名相违。不分自相及与差别。问此文意何。答。言理门望为量成立必须加言者。理门长行。立敌两相对立量已时。敌者寻其意许。难眼等积聚他用胜。难有性非有性。难有性非作大有有缘性。亘四相违皆唯成法自相。故唯云若法能成相违所立。是相违过。即名似因。不分法自相·法差别·有法自相·有法差别言也。言如立大有云有离实等有更无同喻者。立者有性非实之总宗之处。意许离实等有性立。而同喻同异性有实德业。同异性非有实德业之大有性。宗异品。故望意许离实有更无同喻。故云无同喻言也。言有一实因于同异有即唯异转违彼后陈者。敌者同喻同异性勘成宗异品。有一实因。自同品非有异品有故。敌者以同喻力作能违量。令意许有性离实等有意许后陈有相违言也。其后陈者。约陈有言陈·意许。今此言后陈。陈意许非言陈。问。何以知约陈有言陈意许。答。理门论疏云。约言有意言言言（云云）如此约陈有意陈·言陈也。问。言令意许后陈有相违。法差别相违过。何此云有法自相相违过。答。意许离实有。即言陈不无有。无即离二有。故寻意许望立者言陈难故。有法自相相违过。所以邑记云。摄意随言陈。唯违自相过。非差别之因（云云）言总名相违不分自相及与差别者。理门论望立量。难亘四种相违皆唯成言陈法自相。不分法自相乃有法差别。故总云是相违过即名似因。不云是四种相违过即名似因言也。问。就颂文望不加言立者言陈意许差别分四相违者意何。答。今理门论颂及此论。具分出四相违过。立敌两相对立量已时。敌者未寻立者意许立量难前。望立者所诤。于法言陈意许。于有法言陈意许。差别见。具可有四种相违因过分出四相违言也。言不加言者。敌者未作能违难时。云不加言。故纂云。摄颂中言邪证法有法及此论中立四违者。望不加言本意所诤言陈意许故有四种（云云）问。云加言不加言。纂立量难。云加言。敌者未作量难时云不加言。今疏意可云尔。答。云加言不加言。疏·纂意别。问。何异。答。疏意违自相云不加言。违差别云加言。问。云尔意何。答。任立者举不加言直难故。违自相云不加言。寻出立者言陈所不举加言难故。违差别云加言言也。故疏下文云。虽难意许寻言即难。更不加言故。名有法自相相违。加言便成难彼差别（云云）然云加言不加言。就疏·纂·断文。先德有二传。问。先其二传者何。答。一传如前。疏就能违量。法自相·有法自相。云不加言。法差别·有法差别云加言。纂所违量未破他违时。云不加言。敌者作覆能违时云加言。此亘四相违。但断就所违量有法自相·有法差别立者意许云不加言。立者即己显意许言陈。成立时云加言。问。疏意·纂意上既述。就断立者意许云不加言等意何。答。立者立有性非实时。离实有性意许言下立者不显成立。是不加言立者更显己意许立有性离实有性。是云加言（此有法自相加言不加言也）又立者立有性非实时作有缘性意许下立。此不加言。立者更举己意许。言陈有性作有缘性。此云加言（此有法差别加言不加言也）问。何以知断意如是答。断说有法自相相违云。望不加言名有法自相差加言已即名为法（云云）又说有法差别相违云。准前释望不加言名有法差别。若加言已即名法故（云云）以知尔。问。何以此文为证答。此文意。立者立有性非实时。离实有性。有法处意许故。云望不加言名。有法自相。立者更显己意许言陈。立有性离实有性时。意许离实有性成法故。云若加言已即名为法。又立者立有性非实时。作有缘性。有法处意许立故。云望不加言名有法差别。立者进显己意许立有性作有缘性时。成能别法故。云若加言已即名法故。以知断意就有法自相·有法差别所违量意许云不加言。更言陈立云加言（具至断可加之）问。彼传何。答疏意同初传。但纂意同断。问。何以知纂同断。答。纂云。理门望为量成立乃至违彼后陈等（云云）以知尔。问。何以此文证断纂意同。答。既断意。望立者意许不加言名有法自相相违。加言言陈立有性离实等有为法言也。今纂意亦如是。如立大有亦有离实等有者。全同断意。问。尔此二传邪正何。答。后传人难初传云。纂断同师书。何同师纂时异。断时异。有此难。问。初传何遮此难。答。初传云。此非纂与断相违。彼此书各述义意。何者。纂欲成理门论长行。但成法自相之义。亘四相违所违量之未被他违。云不加言。既被他违云加言。断意更述别义。立者意许云不加言。言显更显云加言。二书各别望异。非一师书相违。但后传有重难。后可勘之。今谓。后传颇□义。可悉之。
    文。问。若尔。立声为无常宗。声体可闻。瓶有烧见。其瓶与声应成异品。若许为异。不但违论。亦一切宗皆无异品（云云）问。此问意何。答。言若尔立声乃至应成异品者。意云。同喻同异性有实德业同异性。非有实德业大有性。宗异品。著有有法自相相违。就声无常比量。立声无常时。同喻瓶所作性可烧可见。瓶非所作性所闻性。声宗异品故作能违。云声非声所作性故如瓶故。可云有有法自相相违言也。言若许为异等者。重难。若以同喻瓶望有法声。言同喻瓶有法声不相似。同喻瓶勘成宗异品。著有有法自相相违。违论云与所立法均等义品说名同品。不云与有法均等义品说名同品。非违此论文。亦一切宗皆无异品言也。意论云与所立法均等义品说名同品。不云与有法均等义品说名同品。是有法·同喻不相似定。而云同喻同异性·有法有性不相似。勘成宗异品作能违有法自相相违者。违论文亦一切宗法无异品言也（此进退难也）言亦一切宗皆无异品者。若与有法上一切义相似为同品。不与一切义相似为异品者。一切宗皆无异品言也。问。释此亦一切宗皆无异品之文。智周记云。此难有二意（云云）其二意者何。答。一云。若有法上一切义相似为同品。不相似为异品者。声上空无我等义。虚空上空无我等义相似故。虚空成同品（云云）若尔。一切宗皆无异品。亦声不可烧见。瓶可瓶可见。故瓶成异品。若尔。一切宗皆无同品。疏文云亦一切宗皆无异品。不云皆无同品。举异品边影略同品边。故有疏本云亦一切宗皆无同品。二云。若逸许声不可烧不可见。瓶可烧可见。不相似。何为成同品。常无常一切法皆成同品。若尔。一切宗皆无异品。亦声上空无我义。虚空上空无我义相似。然而任许成异品。作非作一切法皆成异品。若尔。一切宗皆无同品（云云。可见正文。此二释中。初难为正义。次难稍难不正义也。）
    文。答岂不已说。其声之体非所诤故。声上无常是所成立。瓶既同有。故是同品。彼说离实有体有性。为宗有法。以有一实因所成立。同异既非离实有体之有性。故成于异品者。问。此答意何。答。言岂不已说者。清素师记云。指此前答（云云）言前者。指九句门云前。亦指说法自相相违处。彼云至下当知故。意九句门中。立敌相对所诤。正诤声上常无常。不诤声体。既说毕故。云岂不已说言也。言其声之体乃至故是同品者。意云。就声无常量。立敌两相对所诤。正诤声上常无常。不诤声体。无常所立宗。所作性因正所成立。此因所立无常与瓶上无常相似故名同品。故不相违与所立法均等义法说名同品之文。亦一切宗皆无异品。无同品之过亦无言也。问。何故云与所立法均等说为同品。可无一切宗皆无异品过。答。若云有法上一切义相似为同品。云不与一切义相似为异品。违论文可有一切宗无异品过。然今少相似为同品少不相似为异品。故无此过言也。问。何故云少相似为同品。少不相似为异品。亦可无一切宗无异品过。答。少相似者。声上无常·瓶上无常相似言也。不少相似者。声上有无常义。虚空上无无常义。故不少相似言也。故以言少相似为同品。少不相似为异品。简一切宗无异品之过。问。少相似·少不相似者何谓。答声上有可闻不可闻等义。此中取无常少分别义为所作因所立。此因所立声上少分无常。瓶上少分无常相似故。云少相似·虚空上无无常义故。云不少相似。故瑜伽第十五云。同品者少相似。异品者少不相似（云云）问。声上少分无常。瓶上少分无常相似。故为同品者。唯无常义与无常义相似。声上空无我义。瓶上空无我义不相似。答。其二相似。即声上空无我·瓶上空无我。所作性因所成立。唯虚空上空无我。非所作因所成立。何者。是即非作空无我故。故论云。若所立无说名异品（云云）以所立言遮一切滥耳。问。声上空无我义。瓶上空无我义。所作因所成立。答。成立。如瓶所作性空无我。声亦所作性空无我。故瓶为。言陈无常宗。为意许空无我宗。然为同品。与所立法均等。若瓶如同异性。为言陈非实宗成同品。为意许离实有性不成同品。著有有法自相相违·有法差别相违（云云）然而瓶为言陈·意许两所立皆均等故正因。第二句摄。故疏说。第二句有法差别相违。意。瓶如同异性有有法自相相违·有法差别相违言也。言彼说离实乃至成于异品者。彼说者。意说非言说。意者立有性非实言陈有性。非实总宗处。意许有性离实等有体有性。立此意许离实等所立宗。即有一实有德业故。因所成立。而同喻同异性。非实等同异性。非离实等大有性。既不与意许离实等法相似故成异品。故不违论文。亦无一切宗无异品之过言也。如立声常。所作性故。如瓶时。所立常宗同喻瓶不相似。此亦尔意欲顺论文。同异性勘成宗异品言也。
    文问前论说云与所立法均等义品。说名同品但言所立法均等有。名之为因。不说有法均等名同品。亦如何说有有法自相相违因耶者。问。此句意何。答。论唯云与所立法均等义品说名同品。不云与有法均等义品说名同品。准此说。同喻同异性不与言陈非实所立宗相似故。与所立法不均等。勘成宗异品。著有有法自相相违过者可然。同喻同异性有法有性不相似。是法尔道理。而何云以同喻同异性望有法有性。有法同喻不相似有有法自相相违过言也。
    文。答。今若但以有性与同异为同品。可如所责违前论文。既以离实有性而为同品。亦是宗中所立法均等有。故即此过。无违论理者。问。此答意何。答。言今若但以有性与同异为同品可如所责违前论文者。意云。若以同喻同异性相望有法有性。同喻同异性有法有性不相似。勘成宗异品。有有法自相相违者。违前论文可如所责言也。所责者。指次上词。故清记云。今若但以有性与同异等者。我若但说有法有性与同异相似名为同品。可如所责（云云）此文意云。我五顶若说以有法有性与同喻同异性均等为同品。可如所责言也。云既以离实有性乃至无违论理者。意云。若同异性善同喻。如言陈非实所立法均等成善同喻。亦为立有性非实言陈总宗处意许有性离实有体有性立总宗所立法亦均等。如立声无常时。瓶表里均等。为言陈无常宗与所立法均等。为意许空无我宗与所立法均等。然而同异性非离实有体大有性。但为言陈非实所立成同品。为意许离实所立法成异品。表里既不等。故有法自相相违过言也。非以同喻同异性望有法有性。有法与同喻不相似名异品。故不相违论文。亦无有前责言也。问。就后破文。何故读成既以离实有性而为同品。亦是宗中所立法均等有。答。若以离实有性而为同品。亦是宗中所立法均等有。有任读时。胜论以同异性为同品。以离实有性为同品。正因具三相。何有有法自相相违过。然今疏意隔义为令学者心励难居文章。今随义欲读显尔读耳。若离有法有性有离实有性者。胜论以彼必为同喻。而离有法有性。外无离实有性者。胜论矫以异品为同品故。以离实有性为同品。与所立法均等。无有法自相相违过。违论文而不为尔故。有法自相相违过。亦不违论文。见以离实有性为同品。读以离实有性而为同品耳（难具之）言既以离实有性而为同品者。清论云。我今亦以同异之上离实有性而为同品。如何不是所立均等。离实有即是正所立故。意说不离实有即是有法有性之上一分正所诤也。问。此论文意何。答。言同异之上离实有性等者。同异性善同喻。其同异性上有离实等有义。尔有所立法均等言也（此根本传也。既宗之下尔有甚似强也）亦前德传云。既以离实有性等者。胜论以离实大有性为所立。而同喻同异性非离实有性故。望意许宗成异品。为能违非有性宗能为同品。与所立法均等故。此有有法自相相违过。无违论云与所立法均等义品说名同品文言也。故清论云。言既以离实大有而为同品者。我今亦以同异之上离实有性而为同品。如何不是所立法均等。离实有即是正所诤故等（云云）此文意云。汝胜论以离实有性正为所立法故。我五顶今亦了同异性上离实有性为同品。同异性非离实有性故。为能违非有性宗取为同品。如何不是所立均等。离实有性立者正所立故言也。此传亦不饱。何此文成说能违量。可思之。
    文。问。有性既为有法自相。离实有性是其差别。有一实因便是有法差别之因。如何今说为自相过者。问。此问意何。答。意云有法举有性有法自相。直牒其言陈有性难有性非有性。应是违自相过。既牒意许离实有性难有性非有性故。应违差别过。何名有法自相相违因言也。
    文。答彼宗意许离实有性。实是差别。言陈有性即是自相。今非此言陈。即是违自相。故自相过。非差别因者。问。此答意何。答。意云。离实意许离实有性离实有体有性。即是差别。言陈有性是自相。今显意许难彼言陈。故自相过。非差别过言也。问。如法自相相违。唯违言陈常宗法自相。不违意许差别。如法差别相违。违意许差别。不违必为他用言陈自相。今见有法自相相违因过。言陈意许双违。若有第三俱相违因过者。
    答。不尔。若尔有六相违因过。何者。若违差别时。言陈自相随亡。名自相过。不名差别过。若违差别时。言陈自相不亡。名差别过。不名自相过。故献法师记云。若违差别即自相亦亡。但名自相相违。不名差别。若违差别。自相不亡。可名违差别（云云）问。同记次文云。问。言陈有性岂不许通即离。何故但违离实有性  实有性亦亡违自相耶（云云）此问意何。答。有法有性通即实离实。难有性非有性时。何故唯违离实有性时。言陈自相亦随亡。名违自相过。不名违差别过言也。问。此句何答耶。答。论文答云。立者唯许离实有性。令违离实有。无即实有替处。故名违自相（云云）问。此答意何。答。立者唯立离实有性。不立即实有性故。难有性非有性时。无即离二有故。无即实有性替处。故自相过。非差别过言也。问。何故有即实有性违离实有性时无替处。答。立者唯许离实有性不许即实有性故。违离实有性时。无即实有性替处。问。违差别时。自相随亡。违差别时。自相不亡者。何言作法。答。违差别自相随亡者。是有法自相相违因过。违差别时自相不亡者。如法差别时相违因·有法差别相违因也。问。云尔意何。答。此有法自相相违因过。立者前无即离二有意许。离实有即言陈不无有故。违意许离实有时言陈不无有随亦亡故。无即实有替处故。违自相过。非违差别过。如法差别相违。立者前有神我假我二他。虽非不积聚他。有积聚他替处故。必为他用。言陈自相不破。故违差别过。非自相过。有法差别相违准之可知之。
    文。若不尔者。极成所别皆无此过。违自宗故者。言此过者。有法自相相违过。意云。今有法自相相违。若直偏非难极成有法。即其意许。寄言显难有性非有性。不尔有自教自语等相违故。不成有法自相相违过言也。言极成有法者。若牒极成有法难有性非有性。有自教自语等相违过。所以无有法自相相违过言也。问。尔其有自教自语相违方何。答。敌者许有有性者。而直言有性非有性。有自语相违过。又敌者宗许有第四有句。而直言有性非有性。有自教相违过言也。问。敌者五顶不许第四有句。何可云有自教相违过。答。彼不许离实有句。许即实有句。所以俱有自教相违过。若就纂意。可读若不尔者。极成所别皆无此过。违自宗故。问。尔读意何。答。能违量言有性非有性。逸牒彼离实有性难有性非有性能违量非有有法。必成所别。不尔者不成有法自相相违过言也。问。若尔有所别不成所依不成过返同有方何。答。敌者不许离实有性。而牒离实有性言有性非有性。有自所别不成过。宗有所别不成。因必有自所依不成过。正欲破他。非所别所依成过。故纂云。以破他宗不要有有法而为所别故无宗过（乃至）为破于他就他宗立。虽有所别所依不成而不为过（云云）问。就纂意云违自宗故文意何。答。若敌者牒离实有性难有性非有性。恐有所别所依不成过。不作能违量。令彼胜论立离实有性故。即实有性所破。所以五顶违自宗言也。今谓。纂与疏意不异。疏同纂义其同所以如前也。
    文。问。若难离实之大有性。所别所依犯自不成。亦犯违宗。随一不成。若难不离实等大有而非有性。既犯相符。亦违自教。彼岂非有者。意云。言若难离实乃至随一不成者。若牒离实大有性难有性非有性。有四过。何者。敌者不许离实大有性故。有自所别不成过。宗有所别不成。因必有所依不成过。敌者宗中无离实大有。而言离实大有。有自教相违过。言随一不成者。智周记云。随一者。一有体随一。二无体随一（云云）问。何云尔。答。若非无有云有一实。共许有何遍意许离实有性。立者许。敌者不许。故有体自随一不成。若大有有云有一实。大有敌者不许。故无体随一不成言也。言若难不离实等大有乃至亦违自教者。若牒即实有性难有性非有性。有二过。何者。本师立不无有。从本非是大有。而难有性非有性。有相符过。亦弟子立有无有。从本是有。而亦有性非有性者。有自教相违过言也。言彼既非有者。亦释有自教相违所由。意。彼五顶不云有物言也。有人读。若难不离实等大有而非有性。读尔时。成即实有性云大有（云云）不可依。又有本。若难即实等大有。此不正为乱及违调度文牒也。
    文。答。彼先总说。今亦总难。彼既成立离实之有。故今难令有非此有。言同意别。故无诸过者。意云。彼者胜论。言今者五顶。意彼胜论前总立有性非实德等时。既无所别所依等过。今五顶亦总难故。无所别所依等诸过言也。问。纂文本量。就自宗成立自宗故。必简所别所依等过。能违量就他宗破他故。不要有有法成所别（云云）疏云。凡显他过必自无过云彼前总说今亦总难等。何师资义成杅楯。答。其不成杅楯。何者。疏并有二释。一者凡显他过必自无过义故。法差别时。不立非神我用胜。立假我他用胜。二者就他宗不顾过义故。法差别中。若他比量一切无过。又此有法自相相违量中。上文云破他违他非成诸过。下文云总说总难。今纂师二释中。取就他破他不顾过释故。非师资义成杅楯。问。若尔。何纂文牒疏云。今谓。总难离实之有令非无有。即应弟子正难离实之大有性。即有前过。若云不欲唯难离实之大有性。但总难者。还有后过。今谓。法师此意云。有假叙。如是。以是见总说总难义。非疏主正义。答。实彼前总说今亦总难义难是假叙。云破他违他非成诸过。云若他比量一切无遮。尤是疏主正义。今纂师取此释故。犹非成杅楯。问。今谓法师此意云有假叙如是者意何。答。此意。总说总难义有人义。疏主假叙。非是疏主正义言也。问。有人者谁。答。无指其人。唯如理论云。假叙五顶义（云云。已上本传）然今先达传云。今就此纂文。疏文。云假叙都不被云。何者。疏主既说有法自相相违过。问答祥芳说。若此云假叙。疏文成无用。亦若此叙有人义者。何以为疏正义。故此文云假叙甚不当。问。若尔。疏正义。何纂师。云假叙。答。纂师御意非假叙有人义。疏主义。云假叙。即救疏词也。问。若尔有假叙如是者。拟疏词者意何。答。凡所别不成。所依不成。违宗。随一不成。相符。违教。此等过皆言显过。非意许过。而疏主总难有性非有性时。有此等过（云云）若难离实有性非有性。及难即实有性非有性。有此等过。总难有性非有性。可有何所别等过。今无此等过处。疏主言有。是假叙言也。若例如法差别相违处。胜义七十征金七十云。必为他用是何他耶。若说积他。犯相符过。若不积他。能别不成等。彼既非咎实过故。亦是假叙言也。问。若尔。纂牒疏文云。即有前过还有后过。纂师既说实过。而何云假过。答。其纂牒疏文连贯文得意。能破文时都非实过。问。尔破文何。答。可读。问。若难离实之大有性。所别所依犯自不成。亦犯违宗随一不成。若难不离实等大有而非有性。既犯相符。亦违自教彼宁非有。答。彼前总说。今亦总难。彼常既成立离实之有故。今难彼离实大有令非此有。言同意别故无诸过。今谓。总难离实之有令非无有。即应弟子正难离实之大有性。即有前过。若云不欲唯难离实之大有性。但总难者。还有后过。今谓。法师此意云。有假叙如是。言令非无有者。合非无云无。意令非无言也。问。前德假叙传疏意何成。答。就其传纂意同。即亦有前过者。若难离实大有犯四过。即所别等过。言还有后过者。若难不离实等大有犯二过。即相符违教也（具至纂当知。已上传颇不饱）

四种相违义中卷
（写本云）
    今此三卷者东南观理大僧都御私记（云云）
    仁平元年后四月八日午刻书写之功毕同五月六日移点毕    沙门平荣
（写本云）
    于时永正十年来（癸酉）四月之比可有法华会执行由内外相调故为第夜竖义稽古本院权大僧都御私记三卷令书写毕愿今生为两会遂业后生备二求之资粮而已。
    三论兼因明沙门英训（生年三十八）
    自以写本加校合毕犹文字等不审多之英训
    元文二（丁巳）年十月二十一日以英训法师权大僧都之古本于北林院书写了法师成兴（胎生三十）
    安政六年十二月十三日一卷书写了沙门永俊（年二十二戒十一）
四种相违私记下卷

        东南权大僧都记
          
　　　　  
　　　　  
　　　　  

    问。有法差别相违本作法何。答。胜论对五顶立量云。有性非实德业。有一实故。有德业故。同异性。此有有法差别相违因过言也。问。彼胜论有何意立此量。答。五顶不信离实德业有大有性。胜论为令信此。以前有一实有德业故。因意说立有性作大有有缘性言也。故疏云。彼鸺鹠仙以五顶不信离实德业别有有故。即以前因成立前宗言陈有性。有法自相意许差别为有缘性（云云）问。何意许立有性作大有有缘性。答。疏云。如同异性。有一实故。作有缘性。体非实等。有性有一实。亦作有缘性。故知体亦非实德业（云云）问。此文意许。答。彼胜论立有性非实德业。有一实故。有德业故。如同异性时。其有法有性。言陈自相处意说。如同异性有一实有德业故。有性亦有一实。非实德业。故意中立量云。有性作大有有缘性。有一实故。有德业故。如同异性言也。问。此量有有法差别相违因过方何答。有性者有法自相。此言陈有法自相处。为作大有有缘性作非大有有缘性。意许差别。立者本意。立作大有有缘性。同喻同异性。有一实非实德业同异性有缘性。非有一实非实德业大有有缘性。宗异品。有一实非实德业故因彼转。同无异有。故有有法差别相违因过言也。故疏云。有性言陈有法自相作有缘性作非有缘性。是自相上意许差别。是故前因亦是有法差别之因（云云）有古德。立者本意欲为立作大有有缘性。是不尔立义胜。亦古德读作有缘性作非有缘性训非义同。问。何同异性。勘成宗异品。著有法差别相违因过。答。疏云。有性同异有缘性同。诠言各别（云云）故勘成异品著有法差别相违。问。有性同异等意何。答。有性同异有缘性名同。有性有缘性。有实德业令体非无有缘性。同异性有缘性有实德业令体同异有缘性。所守诠言各别。故勘成宗异品著有法差别相违因过言也。诠言者。能诠言果。亦样诠言者诠言。问。云尔意何。答。言者名言也。诠者所诠也。意如大有。同异名言各别。所诠亦随各别言也。问。何各别。答。大有有缘性实德业令体非无之有缘性。同异性有缘性。有实德业令体同异之有缘性。此新传也。如盗人云盗人。随为云有性云同异性。故云诠言各别言也。
    问。有有法差别相违过方何。答。有性非作大有有缘性。有一实故。有德业故。如同异性。故文云。作非有缘性者。作非彼意许大有句义。有缘之性（云云）谓即此因亦能成立与彼所立意许别义作有缘性差别相违而作非大有有缘之性。问。此文意何。答。作非有缘者。作非彼意许大有句义有缘之性者。敌者为立者意许作大有有缘性宗。以前有一实故有德业故因。成立有性非作非大有有缘性之能违宗言也。所以次下文云。谓即此因亦能成立乃至作大有有缘之性（云云）谓即此因者。指前有一实德业故因。与彼所立意许别义作有缘性差别相违者。为破彼立者。牒取彼所立意许差别作大有有缘性宗。言而作非大有有缘性之性者。即以前因成立能违作非大有有缘性宗言也。问。何以前有一实有德业故因。成立立者意许相违。作非大有有缘。答。以同喻力能得成立。故疏云。同异有一实而作。非大有有缘性。有性有有一实。应作非大有有缘性（云云）问。何故直不难非作有缘性。难非作大有有缘性。答。若不云非作大有有缘性难非作有缘性。有自教相违过。问。有方何。答。作有缘性。言通离实即实故。直难非作有缘性即违自宗言也。故文云。不遮作有缘性。但遮作大有有缘性。故成意许别义相违。不尔违宗。有性可作有缘性故（云云）具至下当知。问。文。作有缘性作非有缘性。是自相上意许差别者。何云作有缘性作非有缘性。答。离实大有性云作有缘性。故论云。如即此因即于前宗有法差别作有缘性（云云）即疏说此文云。彼胜论立大有句义。有实德业（云云）作非有缘性者。即实有性。问。何故大有句义云作有缘性。答。文云。彼胜论立大有句义。有实德业。实德业三和合之时。同起诠言。诠三为有。同起缘智。缘三为有。实德业三为因能起有诠缘因。即是大有（云云）问。此文意何答。大有有实德业令体非无。依体非无。实德业三和合之时。引起能诠言果所诠有。引起能缘智果所缘有因。大有之功能言也。问。作大有有缘性·作非大有有缘性者何谓。答。缘者能缘智能诠言。性者因义。意大有有实德业三。作令有诠缘因言也。实德业三有能缘智能诠言。被思实德业言实德业。故具言可云作大有有诠缘性。作非大有有诠缘性。略者无诠字。
    问。大有有实德业令有因者意许。答。实德业有言。实德业。大有有令尔故。云有实德业令有诠缘因。故古人读作大有有缘性。作非大有有缘性。下有者实德业云有。意。大有有实德业所诠缘实德业。实德业。有诠缘因言也。问。立有法自相相违量。难有性非有性时。彼胜论信有性非离实有性。而今重立有法差别相违因。有相符过。云此有二说。一云。一因令违二过。一样立有法自相相违破。一样。立有法差别相违破。非二量。同时立并。故无相符过。问。若尔。何不云令违一因。云令违二因。答。虽时时以一一因令违。令违二加令违二。非同时立并二量。一云。同时令违二无妨。何者。若先立有法自相相违量已。后经多刹那立。有法差别相违量。其胜论虽有相符过。今既为详难。同时以二违令违。有何相符过。约有为空比量。总立真性。有为空。缘生故。如幻时。破诸执已。为详难约十八界。别别真性。眼等空。缘生故。如幻等立十八比量（余十七准可知掌珍论所说）彼既无相符过。此何有相符过。问。若准有为空比量。总破量别破量。约有法自相相违。亦有总破量别破量。答。尔有。约九实二十四德五业。一一皆可作法。此别破量。有性非实德业。有一实故。有德业故。如同异性者。总破量也。问。尔别别成立方何。答。约九实一一作法。可立有性非地。有一实故。如同异性等。即地等皆成宗异品约德句二十四德一一成立。可立有性非色。有德业故。如同异性等。即色等皆成宗异品。约业句五业一一作法。可立有性非取。有德业故。如同异性等。即取等皆成宗异品。问。若如是别别成立时。皆可有不定过。何者。立有性非地。有一实故。如同异性等时。地等九实皆见非地等宗成异品。地等已有地等即地等物。有一实因彼转。故作不定云。为如同异性。有一实故。有性是非地。为如地等。有一实故。地等是地。答。无此过。何者。有一实者。有一一实。地等。地已有地。水已有水等。非如同异性及有性有一一实。问。犹有此过。何者。子微有一实。孙微已上有多实等。何可不云有一一实。故有一实因犹遍异喻地等。有不定过。答。有一实因有无实二实多实等一一实故。云有一实。地唯有父母无实。不有空时方我意一一实。尔何为如地等。有一实故。有性是地。可作不定。故犹无此过也。
    问。有性者体何物。答。大有句义云有性。问。何故云尔。答。大有句义有实德业令体非无性故。大有句义云有性。问。云有性云。作有缘性同耶异耶。答。其体同问。何同。答。有性者略言。作有缘性者委曲名。具可云作大有有缘性。故疏云。文言虽略。义核定然（云云）问。何故大有句义云作有缘性。答。大有句义有实德业作有缘性故。云作有缘性。此古人读传。新人读传作有缘性。问。古人读传作有缘性尔。新人读传作有缘性。意何。答。佛法心所云心王所有。所以者何。心王起时。心所必相应起不相违。此当云心所有。如是实德业三大有所有体非无。引起诠缘。有诠缘当云有诠缘。问。实德业引起诠缘有诠缘者。可云作有诠缘性作非有诠缘性。何唯云作有缘性·作非有缘性。答。理可云作有诠缘性·作非有诠缘性。然今以能诠言从能诠智。唯云作有缘性·作非有缘性。问。何以能诠言从能缘智。若尔有所以。答。尔有。必先能缘智起缘已。后起能诠言故。举智起以诠从缘也。问。疏文。实德业三为因能起有诠缘因。即是大有者。上因下因俱大有。答。不尔。上云。因。能引实德业云因。下因者。大有云因。问。大有智诠缘因。故云因可尔。实德业非诠缘因。何其云因。答此言因有二种。从因果亦有二。此两重因果。问。尔其两重因果者何。答。大有有实德业令体非无。此实德业依大有所有体非无故。引起能诠言果有诠。引起能缘智果有缘故。能引实德业云因。所引诠缘云果。此一重因果。实德业体非无。引起诠缘有诠缘。全由大有本有。置力。故大有云因。诠缘业云果。此亦一重因果。即大有总因。望诠缘远因。实德业别因。望诠缘果近因。
    问总因别因者意何。答。大有有实德业为诠缘因。故云总因。实德业依大有有体非无引起诠缘。故云别因言也。问。古人读作有缘性。新人读作有缘性。新古师意推读。若迹尔云可读。答。迹有可尔读所以。问。其文何。答。疏上文云同起诠言。诠三为有（云云）同起缘智。缘三为有。依此文古人读传作有缘性。亦下文又云。有缘谓境。有能缘故（云云）依此文新人读传作有缘性。新古之师皆有道理。谓意亦不违。问。何故不读作有缘性。必读作有缘性。答。有读尔所以。何者。谓大有有实德业。作审诠缘因。读作有缘性。意大有令实德业引起诠缘因言也。言有者引起当云有问。何以知大有句义名诠缘因。答。疏云。十句论说。同句义云何。谓有性。何等为有性。谓与一切实德业句义和合一切根所收。于实德业有诠缘智因。是名有性（云云。或本云。谓有有性云云）问。此文意何。答。十句论者。胜论弟子有十八部中。一人部首名云惠月所造论名。同句义云句者。问也。此问意。同句义者有性异名。新人云同句义。古人云有性意。同句义者体何物言也。谓有性者。答也。此即指有法不有性。答意。同句义者有法有性言也。何等为其性。重问。此问意。此有性与何等法成能有性言也。故清素师记云。谈此有性为何等法体性也（云云）谓与一切实德业句义和合乃至是名有性者答。此答中。一切实德业句义和合一切根所取者。和合者同义。非六句义中和合。意大有同一有实德业三。实德业依大有有。令体非无。一切根所取言也。故邑记云。由大有为因和合实等令同一有故云也。问。同一有者意何。答。大有约实德业无爱憎同一有言也。问。根因识果。依根识起依识缘境定。而何云根所取境。不云识所取境。答。心起必依根起故从强胜云根所取。非根缘境识不缘境。问。从强胜云根所取者意何。答五识之起。五根为增上缘起。无不依根起理。故从强胜云根所取言也。言于实德业有诠智因是名有性者。实德业三为境五根所取时。引起能诠言有诠。引起能缘智有缘。此诠缘因物是大有性言也。问。其胜论何物云识云根。答。邑记云。彼以五大为根等根。以觉乐等及现比智为心根（云云）
    问。何云作非有缘性。答。云。作非有缘性。疏及纂文有二意。问。尔其二意何。答。一者即实有性云作非有缘性。二者有法差别能违之法。作非有缘性。问。何以知尔。答。疏云。有性言陈有法自相作有缘性作非有缘性。是自相上意许差别（云云）亦纂云作有缘性·作非有缘性。各有别体。云虽违作有缘性。作非有缘性存。此即实有性云作非有缘性。作非有缘性。论文。如即此因即于前宗有法差别作有缘性。亦能成立与此相违作非有缘性。如遮实等。俱决定故云。作非有缘性。有法差别能违宗云作非有缘性。作非有缘性。问。何故即实有性云作非有缘性。有法差别能违宗云作非有缘性。答。作有缘性者。离实有性。即大有作有诠缘因言也。即实有性非大有有诠缘性。故即实有性云作非有缘性。问。即实有性非有诠缘性名作非有缘性。答。即实有性有诠缘性。立敌共许。然今除即实有性有缘性。举非离实有性有缘性之边。云作非有缘性。问。尔其有法差别能违宗。即实有性。其云作非有缘性。答。有法差别能违宗。名作非有缘性。非即实有性故。名作非有缘性。如有法自相时。牒离实有性。难有性非有性。牒其离实大有。作有缘性。意许之宗。难有性非作有缘性。故疏云。不遮作有缘性。但遮作大有有缘性。不尔违宗（云云）
    问。文。彼下又说。如是有性定非所作。常无德无动作无细分亦尔者。此文意许。答。彼下者。彼十句论下文亦说言也。意约六句义显诸门分别有四句。问。尔者其四门者何。答。常无常门。有德无德门。有动作无动作门。有细分无细分门也。问。前文相配此四门。何。答。如是有性定非所作常者。常无常门。无德者有德无德门。无动作者有动作无动作门。无细分亦尔者。有细分无细分门。问。六句义相配此四门何。答。约常无常门。大有句义常摄。和合句亦常。余随宜常无常摄。约有德无德门。大有句无德。实句有德。余句随宜通有德无德。问。何故大有亦无德。实句云有德。答。实句德所依。大有德能有性。不成德所依。所亦无德。言德者二十四德也。约有动作无动作门。大有无动作。业句有动作。余句随宜通二。约有细分无细分门。大有无细分。同异性有细分。余句随宜通二。问。何故大有云无细分。同异性云有细分。答。大有体非多故云无细分。同异性体多故有细分。问。何故非体多云无细分。体多故云有细分。答。可思之。问。无细分亦尔者亦何处。答。略记云。亦尔者。亦前非所作（云云）意如言大有非所作故常。无细分亦尔。非所作故无细分言也。问。同异性常非作。何云有细分。答。可思之。
    问。惠月论师所造十句论者何。答。实句·德句·业句·同句·异句·和合句·有能句·无能句·俱分句·无说句也。问。此十句中何为诠缘因（云云）答。疏云。有实德业。除同·有能·无能·俱分·异·所和合（云云）一有同诠缘因。问。此文意何。答。释此文邑法师·清法师意异也。问。何异。答。若说邑意。可读除同·有能·无能·俱分·异·所和合。有同诠缘因。意有性唯有实德业。不有同有能·俱分·异·所和合。故此等能有六句皆除简言也。问。何云同句等。答。有性云同句。古人云有性。新人云同句。其性同一有实德业诸法故。有性云同。有能句者。实德业有时。各别生自果为因者。是云有能句。生自果有堪能故。若无有能者。诸法不能生自果。无能句者。实德业三有时。共有时各别生自果。唯生自果不生他果。是云无能。意生自果有堪能故云有能。生自果生他果无堪能故云无能言也。若无能者。一法生诸法。俱分句者。古人云同异句。亦同异故云俱分句。约此有总俱分·别俱分。准总同异·别同异可知之。异句者。实句上常转令实异者。此云异句。问。异句德业上常转令德业异。何唯云实上转。不云德业上转。答。德业。实句为所依故。随主云实上转。非俱为实转。德业上不转。和合句者。新古师意同。问。何故除同等六句。不云除无说句。答。无说云无体故不足言。问。无说者体何物。答。一切无体之法总云无说句。问。约无说有几无说。答。有五种无说。即未生无已灭无·更互无·不会无·毕竟无·。是总云无说。问。何云未生无等。答未生之法云未生无。过去之法云已灭无马处无牛。牛处无马。云更互无。龟毛□角等云毕竟无。如人居内乍有云无。云不会无。问。此五种无佛法言。答。初之四无佛法中无。第五毕竟无佛法言。唯识疏第一云。同句体者。诸实德业体性非无。能缘能诠之因名同。此体即是旧大有性。诸法因有故名为同。俱舍云总同句义也。异句体者。常约实转。是遮实等心心所因。是表实法心心所因。但约实转。令实异物。实由有此异于德业。故名为异。和合句体者。能令实等不相离而相属。此能诠缘因名和合。有能体者。实德业三。或时同一或时各别造自果时。因定所须。因若无此者。应不能造果。无能体者。实德业三。或时同一或时各别不造余果。决定所须。因若无此者。一法能生于一切果。因由有此。唯造自果不造余果。俱分体者。即实德业三种体性。此三之上总俱分性。比等色等。别俱分性互于彼不转。一切根所取。当旧所说同异性也。或同或异故名俱分。无说体者。初未生无。以实德业因缘不会而未得生之无为体。二已灭无。谓实德业。或因势力尽。或违缘生。虽生而坏之无为体。三更互无。以实德业彼此互无为其体性。四不会无。以大有性及实德业随于是处不和不合。如彼处人不于此合无为体性。五毕竟无。以无因故三时不生无为体性。此五既无体不可说名无说也（云云）若就清法师记意。可读除同·有能·无能·俱分异所和合。一有同诠缘因意有性唯有实德业。不有同·有能·无能·俱分故。除违此等同四句言也。问。何故除此四句。答。同者有性。有性不能己即有。己当体有能·无能·俱分等。并能有法。故不能有此等四句。异所和合者。非异句。和合句。实德业三和合句。所和合。有性非和合所和合。故异和合一有此诠缘因言也。言所和合者。可无所字。故清记云。其所和合者。所字未立所从（云云）问。一有者何物。答。云此清法师·周法师记异也。就清法师意。一有者有性。故记云。一有同诠缘因者即有性也（云云）就周意。有性同一有实德业之义云一有。故其破文可读一有同诠缘因。故后记云。实德业三俱有一故名为一有（云云）
    次文彼鸺鹠仙（乃至）为有缘性者。如前。次文有性同异有缘性同。诠言各别。故彼不取。心心所法是能缘性者。问。此文意何。答。邑·周二师意异也。问。何异。答。就邑法师意。故彼不取之四字。可属上诠言各别之句读。就周意。故彼不取之四字。可属下心心所法是能缘性之句读也。问。就此二师意破文方何。答。就邑意。可读有性同异有缘性同诠言各别。故彼不取。心心所法是能缘性。就周意。可读有性同异有缘性同诠言各别。故彼不取心心所法是能缘性。问。此二师释意何。答。且就邑法师意。立者意许有性有缘性立作有缘性。诠有实德业令体非无作有缘性。同异性作有缘性。诠有实德业令体同异作有缘性。故同异性为立者意许宗不成同品。故成相违言也。问。何故不取同异性作有缘性。为意许作有缘性宗而为同品。答。大有缘性有实德业令体非无之有缘性。同异性有缘性有实德业令体同异之有缘性。故谓不取同异性有缘性为宗同品。云故彼不取。彼者同异性。次文心心所法是能缘性者。能缘实德业境为因有有缘心等释。名有缘。先表置能缘心心所体也。问。就周法师释意。何故故彼不取心心所法是能缘性可读下。答。此文上引十句论中谓与一切实德业句义和合一切根所取于实德业有诠智因是名有性之文退释言也。问。何故不取心心所法是能缘性之文。释一切根所取等之文。答。此周法师有二说。且初说意。有人难云。佛法依根识起。依识缘境定。准此可云实德业境亦依根识起。根心俱缘而难。唯云一切根所取。不云一切根及心所取。今为此难。云故彼不取心心所法是能缘性言也。问。云尔意何。答。约境有心境根境。根取粗识境。心思虑深奥境。今停心所取深奥境。举根所取粗识境。云一切根所取。非心不缘实德业境。故其破文可读故彼不取心心所法是能缘性。意不取能缘所取深奥境言也。第二说意。约实德业中有心法色法。色法成所缘境。不成能缘性。心法成所缘境。成能缘性。今除成能缘性之边。举成所缘境之边。云一切根所取。不云心所取境。故其破文可读故彼不取心心所法是能缘性。彼者外道。意彼外人不取心心所法是能缘性边。唯取成所缘境边。云一切根所取言也。问。心缘心。眼等五根是色法。不缘心。而何以能缘心此成所缘境。实德业摄云一切根所取。答。佛法能依第六缘第八见分时。所依第七俱缘第八见分。准此约根有心根色根。色根不缘心法。心根亦缘心。故总一切根所取。一切根者眼等一切根也。问。外道不云心心所。而何云故彼不取心心所法。答。外道亦觉乐等云心心所法。唯云心不云识耳。
    问。说此解智知记正文何。答。文云。此有二解。一云。约境粗识。根能先照。所以先举。其根所取心所缘境。思虑深奥。所以不举。据理而论。亦能缘境。即此下文云若无体者心如何生。故知与能缘心果为境。亦通心体在。又解云。胜论德句许有心所法。即觉乐等是。此既无体。云何得作境与能缘果缘耶。答。我今取成能缘不作所缘之境。故彼不取心心所法是能缘性（云云）问。此二释意何。答。胜论德句许有心心所法乃至与能缘果缘也那者。问也。此问意。有人难云。其胜论德句中。许有觉乐等心心所法。大有未有实德业时。其德句中心心所法无体耳。既大有有实等令体非无。其德句中心心所法大有所有体非无。何心所法无体。故心缘无不生。故云一切根所收。不云心所取言也。言我今取成能缘等者。此答也。意约实德业有心法色法。色法唯成所缘境不成能缘性。心法成所缘境成能缘性。故取成所缘境不成能缘境边为一切根所取已。欲言不取成能缘性亦成所缘境边为一切根所取。云故彼不取心心所法是能缘性言也。问。论次文据理而论乃至若无体者。此文意何。答。停能缘心深奥境。举根所取粗浅境云根所取。此且言显道理。心所取深奥境根所取粗浅境皆成境物言也。故疏下文云。若无体者心如何生（云云）问。此文意何。答。既云无心心所生。那知缘境能缘心起。而何云根所取。不云心所取。故道理可云根及心所取言也。
    文。有缘谓境。有能缘故。谓境有体为因能起有缘之性者。大有有实德业令体非无。实德业依体非无引起能缘智等还所诠缘故。实德业为因有能缘心等。以此义实德业云有缘性言也。非如大有有实德业名有性。以引起能缘心等当。实德业云有性。
    文。若无体者心如何生。以无因故。缘无不生者。意若无实德业体。能缘心等缘何物生。能缘心缘无法不生言也。重意云。大有不有实德业时。无实德业体。心缘何物生言也。
    文。如同异性有一实故。作有缘性。体非实等。有性有一实。亦作有缘性。故知体亦非实德业者。意云。以同异性为同喻。以有一实有德业为因成立有法差别相违意许作有缘性宗言也。
    文。此言有者。有无之有。作境因。有能缘性。故非大有也者。意云。此宗云有性之有。共许不无之有。非大有有。意实德业境为因有能缘心等故。云有缘性无言也。或本非作境因有能缘性故非大有也（云云）就此本可云非实德业外有大有成能缘性言也（初本胜）
    文。若作大有有缘性。能别不成。阙无同喻。同异为喻。所立不成者。意若胜论立有性。作大有有缘性。敌者不许作大有有缘性故。有能别不成。同异性非大有有缘性故。有阙无同喻所立不成过言也。故今意许作大有有缘性。言陈立非实言也。有本云能立不成。义甚不便。
    文。有性言陈有法自相作有缘性·作非有缘性。是自相上意许差别。是故前因亦是有法差别之因者。如前说此量有有法差别相违所以之文也。意有性者有法自相。此有法自相处为作有缘性·作非有缘性。意许差别。立者意立作有缘性。同喻同异性。有一实有德业非实德业同异性。非有一实有德业非实德业作有缘性宗异品。有一实有德业故因彼转同无异有。故前因亦是有法差别相违言也。
    文。是本成故者。立者用有一实故。因之意。本欲成立作大有有缘性宗言也。问。胜论言陈立有性非实德业。立作大有有缘性。而何云本意欲成立作大有有缘性宗故。云是本成故。答。立者意谓立非实德业。有性作大有有缘性自成立亦尔。故云是本成故言也。
    问。论如遮实等俱决定故者意何。答。后可勘之。
    问。疏下文。问。如声论言应非作声有缘性所作性故。如瓶等。亦应说是有法差别相违者。此问意何。答。胜论师对声论师立声无常时。声论师以上有法差别相违因。例云声者有法自相。此有法自相处意许声有缘性立。同喻瓶。瓶有缘性非声有缘性。宗异品。所作性故。因彼转。同无异有。故作有法差别能违云。声应非作声有缘性。所作性故。如瓶瓮等言也。问。此着何过可遮。答。次文云。答彼自违宗。故非彼过。本亦不诤声非作声有缘性。故彼似破摄（云云）问。此文意何。答。声论声许声有缘性。云尔人云声非作声有缘性。有自教相违过。亦本立敌两相对所诤。声上常无常。不诤作声有缘性·非作声有缘性。故是似能破。非真能破言也。
    次文。如非声有缘性。如是应非击发所生起等。皆准此知者。问。此文意何。答。此量难。声有法自相处。立者意许咽喉击发声立。同喻瓶杖轮所作物。非咽喉击发者。宗异品。故作有法着别能违云。声非咽喉击发声。所作性故。如瓶等。问。何此可遮。答。声论师许咽喉击发故。亦似能破非真能破言也。
    次文。问。又如彼言声之无常应非作声无常有缘性。所作性故。如瓶等。应是法差别相违者。意云声论师亦约第二句作法差别相违云声无常。无常法自相处意许声无常有缘性立。同喻瓶瓶无常有缘性。非声无常有缘性。宗异品。故作法差别相违云。声无常非声无常有缘性。所作性故。如瓶无常。问。此着何过可遮言也。
    次文。答。亦不然。彼犯两俱不成。无常有法两俱不许有所作性。亦似破摄者。此答意云。既牒有法法为法有法他能违所作生。何依无常灭。故有一分两俱不成过。故似能破。非真能破言也。
    次文。如是应非缘息无常等。皆准此知者。有人亦为第二句作能违云声无常。无常法自相处意许缘息无常非缘息无常。立者意立缘息无常。同喻瓶打破无常。非缘息无常。宗异品。故作法差别能违云。声非缘息无常。所作性故。如瓶无常。此何可遮言也。皆准此知者。如前声论许声缘息无常。故有违宗。亦本不诤缘息无常非缘息无常故。是似能破。非真能破言也。
    次文。此四过中。初二种因各唯违一。后二种因一因违二者。结上疏文。意四因中所作·勤发二因。四宗中唯违法自相宗。不违余三宗。积聚性因唯违法差别宗。不违余三宗。有一实·有德业因。有法自相·有法差别。二宗双违。问。一因违。一一因违二作法尔。若有一因违三。答。尔有。即许除四大体非无故因。
    次文其有一因通违三者等者。从此已下。论文。以外疏主解释。论文既释已。今释论已外也。问。尔其一因违三者何言作法。答。胜论对五顶立自比量云。所说有性非四大种。许除四大体非无故。如色声等。是其作法也。问。约共比量立有性非实时。有法有性即共许有性。其共许有性下意许即离二有性。着差别相违可尔。今约自比量举所说有性。有法显举离实有性。即实有性不依来。故更无意许。何云有差别相违过。答。所说有性有法自相处。意许我所说即离二有性。何无差别相违。问。尔举即离二有性意许所说有性处者。非四大种能别处有一分违宗过。何者。若意说离实有性言所说有性非四大种可尔。即实有性即相遍意说立非四大种。即实有性即四大种。故有违宗过。答。师主边实虽意许即离二有性。我师主弟子本诤。令弟子信是离实有性。即实有性弟子相许。故更非所说。所以无违宗过。问。何故直不云所说有性非四大种。许体非无故。加除四大言。答。为简不定过加此简别。问。尔其有不定过方何。答。四大种体非无。已即四大种物。而直言有性非四大种许体非无故。因异喻四大种转。有不定过。故作不定云。为如色声等。体非无故。有性是非四大种。为如四大。许体非无故。有性是四大种。问。何以除四大言简不定过。答。许除四大简别。置因上时。因体狭故。其因异喻四大种不转。故不能作不定过也。
    次文。自所余法皆入同喻。无不定过者。除有法有性及四大种。从此余空时方我意德业和合同异性。皆入同品。故无不定过言也。问。空时方我意德业和合同异性不入同喻可有不定过故。此等皆入。同喻者。有其过方何。答。此结以许除四大简别故无不定过。非以空时方我意等作不定（可思之）故疏中卷说相违决定下云。以除四大及有性外并为同喻。无自不定（云云）问。前既立有性非实德业。信离实有性已。何为更立有性非四大种。答。此立离实有性物种。亦如。是言此样今谓。欲为一因违三本作法有此量也。问。且此量有法差别相违因过。答。所说有性者有法自相。非四大种者法自相。此非四大种法自相处。为能有四大非四大种。不能有四大非四大种意许差别。立者意立能有四大非四大种。同喻色声等许除四大体非无非四大种色声等。非许除四大体非无非四大种大有性。宗异品。许除四大体无故。因彼转。同无异有。故作能违云。所说有性非能有四大非四大种。许除四大体非无故。如色声等。问。何云能有四大非四大种。不能有四大非四大种。答。离实有性云能有四大非四大种。即实有性云不能有四大非四大种。问。尔其破文何。答。云此有人读能有四大非四大种不能有四大非四大种。有人读能有四大非四大种。不能有四大非四大种。问。尔此二破文中。何为正何为不正。答。后破文为正。初不正。问。何故云尔。答。即实有性不有四大体即四大种物。而读不能有四大非四大种。即实有不有四大物。是非四大种物有二。若尔。离实即实二有无差别。故初破文为不正。后破文为正。意读不能有四大非四大种时。即实有性成不有四大种体即四大种物。亦即离二有有差别。故后破文为正。离实有性有四大体非四大种物。读能有四大非四大种。前后破文理不相违。问。读不能有四大非四大种。即实有性有四大种体即四大种物。而何云成不能有四大种体即四大种物。答。不能有四大种之上不字。通被上下。故读不能有四大非四大种时。自成不有四大四大种物也。问。有一实德业上体非无能有实德业义。而何云即实有不有四大种。答。其约别体能有有不有。云即实有不有四大种。非约即体非无也。问。就眼等必为他用量。不谈必为他用言陈他。意许积聚他不积聚他准此不谈所说有性非四大种。言陈非四大种。云能有四大非四大种。不能有四大非四大种。顺法差别相违作法。一云能有四大非四大种。一云不能有四大非四大种物。乱不齐。是不顺法差别相违作法。答。理尔所言。然今约破文东西耳。云非四大种意许齐。成差别类。如云作有缘性·作非有缘性。此亦尔。问。何故直不云有性非四大种。云所说有性。答简所别不成过云所说有性。问。其过有方何。答。五顶不许非四大种有性。而直云有性非四大种。有他所别不成过。为简此过加所说言。意。我胜论所说离实有性。言也。问。尔有法自相相违时。立有性非实德业时。亦有他所别不成过。答其约共比量·举仙人·五顶两共许有性为有法。故无所别不成过。问。四大种比量约共比量。亦举仙人·五顶两所共许有性为有法立。何故置所说简别约自比量立。答。此出物种。彼一样。是一样。故不云例难。问。何故直不云除四大体非无故加许言。答。为简随一不成过。加许言云许除四大体四大体非无故。问。其有随一不成方何。答。五顶离实有性不许体非无。而直云有性非四大种。除四大体非无故。有随一不成过。为简此边加许言。意我立者。许有性除四大体非无故言也。问。何故以色声等为同喻。答。色声等五尘境。许除四大体非无。非四大种物故。以为同喻。问。色声等是即德业句所摄物。德句即以实为所依。是德句以实句为体物。而何云色声等体非四大种。答。如云人虽依大地住。不以地为体德句亦尔。虽以实句为所依。非以实为体。德句中色尘以色为体。声尘以声为体等。以各自体为体也。
    问。即实有性名。不能有四大非四大。作能违时云。非能有四大非四大。若意同耶异耶。答。言同意异。问。何异。答。即实有性不有四大种体即四大种物也。故云不能有四大非四大种。离实有性能有四大体非四大种物。今其牒能有四大非四大种离实有性。直返非彼。故云非能有四大非四大种。亦说即实有性用不字。作能违量处用非字。非无意。不字意不何约言也。故义望异。云即实时立不能有四大非四大种。作能违时云非能有四大非四大种。故用非·不意可异也。
    问。尔此因令违有法自相·有法差别二宗方何。答。所说有性者有法自相。此有法自相处。立者意许离四大种有体有性立。同喻色声等。许除四大体非无离四大种有体色声等。非许除四大体非无离四大种有体大有性。宗异品。故作能违云。所说有性非有性。许除四大体非无故。如色声等。问。敌者五顶许有性有性。云尔人云有性非有性。有自教相违过。二寻立者意许难有性非有性。是既有法差别相违过。何云自相违。答。疏云。彼说有性离实有性。今非此有。不犯自语自教相违。随言即非。故违自相（云云）言彼说者。意说非言说。有法差别相违者。有性有法自相处。立者意许作有性有缘性·作非有性有缘性。立者意立作有性有缘性。同喻色声等。许除四大体非无非四大种色声等。非许除四大体非无非四大种作有性有缘性。宗异品。故作能违云。所说有性非作有性作有缘性。许降四大体非无故。如色声等也。
    问。立所说有性非四大种。许除四大体非无故。如色声等时。以所说言简宗中所别不成过。以许言简因中他随一不成过。今能违量时。立所说有性非能有四大非四大种。许除四大体非无故。如色声等时。又以所说言简他所别不成过。以许言简他随一不成过。答。不尔。能违量时。以所说言简自所别不成过。以许言简自随一不成过。问。何简。答。敌者五顶不许离实有性。而直言有性非有性。有自所别不成过。故以所说言简此过。意汝立者胜论所说离实有性。言也。亦五顶不许离实有性体非无。而直言有性非有性。除四大体非无故。有自随一不成过。故以许言简此过。意汝立者许离实有性体非无故言也。凡四明道理。他比量以汝执言简过。自比量以许言简过。共比量以胜义言及自许言简过此因明大道理。胜义言者。云真故极成色。云真性有为空等。云以胜言简过也。
    问。能违量时。立所说有性非能有四大非四大种时。同喻色声等能有四大非四大种物。何成非能有四大非四大种所立宗。故有所立不成过。何可成能违量。答。色声等非能有四大非四大种离实大有。有性亦非能有四大非四大种离实大有性。既所立法均等。故无所立不成过。问。尔有法自相相违时。以同异性有一实非离实有性。为有非有宗能成同品。有法自相相违量此既立。而何纂难。其五顶同异性。云不无不云有。若言不无有。有所立不成过难意。同异性。言不无有。同异处既有非离实大有义。本体有义二义。以非离实大有边为非有性宗能成同品。本体有边为非有性宗不成同品。有所立不成过表里齐难者。色声等见表非离实有性。见里非四大种物。以非离实大有为非非四大种离实有性宗成同品耳。以非四大种物见非非四大种宗不成同品。何难彼不可难此。若此难有所立不成过。难彼亦有所立不成过。例既齐言也。答。此难可思之。
    文。有唐兴隽法师者。释门之枢纽也。绮岁标奇。泛慈舟于济蚁。髻年发颖。涛辩水于征鹙。是以初业有宗。西河称其独步。创标空旨。北地誉其孤雄。天纵英姿。生擒睿质。余欣其雅量偏结交期。情契兰金言符药石。时假谈笑论及因明。法师瞩古牒。以文披一揽略穷其趣。探新知以理核再阅广究其微。始验骥骏驽骀。骧中原以分驾。鹏骞鹦翥。绕冲天而别羽。乃中难曰。窃视论势。文理不同（云云）言唐兴者。汾州西河郡寺名。隽法师者。即纷洲人。是为论四相违因作过难。问。其过难者何。答。此二难。一者文势不同难。二者理势不同难。问。且文势不同难者何。答。疏云。准九因中。第四·第六名曰相违。因于同无。皆异品有。此四相违。唯法自相可与彼同。其后三违。因皆同有。异品上无。既不同于四·六。如何翻成相违。问。此文意何。答。此文意。理门论中。唯第四·第六句名相违因。因同品非有异品有。今此正理论四相违。初法法自相相违因。同品非有异品有。同第六句。后三相违。同品有异品非有。异第六句。故初法自相相违可名相违。何后三相违名相违言也。问。此难疏何通。答。疏释此难云。此论所说法自相因。唯违于一。故显示因同无异有。自余三因。乍观他立皆似其因同有异无。彼此所诤宗。上余三以理穷之。皆无同品。其因亦是异有同无（云云）意此正理论中法自相相违。唯违初法自相宗作法。后三违因。就立者立量。乍观因具三相正因样。敌者寻穷立者意许时。其因同品非有异品有。同法自相相违。不违四六句故。名相违因言也。问。何具寻究时成同品非异品有。答。文云。如法差别不积聚他用。有法自相离实等有性。有法差别作大有有缘性。皆无同喻。彼因但于异品上有。由彼矫立以异为同。故令违之。以彼同为异。以彼异为同。成相违义（云云）意不积聚他用胜宗望卧具喻。乃至作大有有缘性宗望同异性喻。皆不相似故成宗异品。因于彼转。阙后二相。立者矫妄以异品为同品。故同品非有异品有。皆成相违因言也。问。以彼同为异。以彼异为同者意何。答。敌者以立者同喻勘成异品故。云以彼同为异。敌者立者同品勘成宗异品。即以彼异品为同品作能违量。故云以彼异为同言也。问。法自相相违。同无异有阙后二相。后三相违同无异有不阙后二相。尔唯法自相相违。云显示同无异有。后三相违不云显示因同无异有。答。后三相违皆阙后二相。然而此法自相相违。同喻异喻真非伪。分明显理。故云显示。因同无异有。后三相违。立者矫妄以异品为同品义。非分明显理。故不云显示因同无异有。故周记云。初一言显者。据同异真而非伪。分明显示故言显举。后三诈将异喻为同。奄含成立义。不明显。不与显名（云云）以此义边。四相违中法自相相违名显举过也。问。何故论四作法中法自相相违能违量。必以他异喻为同品后三相违能违量。必以他同喻为同喻。答。论四作法中初法自相相违。必据可改喻作法。后三相违。据不可改喻作法置。显四种相违。因必用旧。喻任改同。初法自相相违。约必可改喻作法。后三相违约不改喻作法。故疏云。论中示法各各不同。法自相违。改他同喻为异。将他异为同。后之三违。以他同为同。以他异为异欲显相违因必仍旧。喻或改新（云云）问。约论四作法。不云初一喻不改。后三喻改答。不云尔。若云尔时。作法皆不成。何者。若法自相相违喻不改。能违量时。云声无常。所作性故。如虚空。亦后三相违喻改立。眼等必为积聚他用胜。积聚性故。如龟毛等。故论四作法。物理定。不可进退。问。若尔。何云四种相违。因。必用旧。喻任改同。答。其通一切四种相违。非约论四作法。问。何故通一切四种相违。因必用旧喻任改同。答。为显四种相违。因过定。非喻过。因必用旧。喻任改同也。问。因立宗。喻立因俱有能立义。而何云因过非喻过。答。因亲成宗故。云因过非喻过。若展转言。此可喻过。云阙后二相过。喻云所立不成过也。问。不定因·相违因。俱牒本因。破他二因。有何差别。答。异。何者。不定因令敌证者不生决智。相违因令敌证者生决定智。故二因意异。故疏云。其不定因立顺因正。破乃相违。因虽不改。通二品转。不生决定智。立不定名。此相违因随应所成。立必同无异有。破必同有异无。决智既生。故与前别（云云）问。此文意何。答。其不定因立顺因正破乃相违者。声论对佛弟子。立声常。所量性故。同喻如虚空。异喻如瓶时。因同喻虚空上有故云立顺因正。敌者出过时。因同异二品遍有。返成敌者无常宗。令前常宗相违。故云破乃相违。因虽不改通二品转不生决智立不定名者。虽不改本因破他。所发性故因二品遍有令二宗犹预。故令敌证者不生决定智。故立不定名。此相违因乃至故与前别者。意云。相违因·不定因。虽同牒立者因破。不定因。因同异二品转。为如彼常。为如彼无常。令二品犹预。故令敌证者不生决定智。相违因。所违量。必阙后二相显。能违量必具三相正因。故令敌证者生决定智。所以不定。相违二差别言也。
    文若立正因。破者相违。因通二品·岂非不定者。后三相违望立者成立。具三相似。正因。敌者具穷究时因同异二品转。何不名不定名相违因言也。意望言陈因具三相故。若立正因。望意许阙后二相故。云破者相违（后勘之）
    文。故此四因不违四六者。结成上文势不同难文也。
    问。第二理势不同难何。答。文云。又法自相。他因于同遍无。于异品中说有。用他异品为同。得成相违之义。后之三违。他因皆于同有。异品上无。用他能立因喻。与他作三相违。行相既自不同。如何可得法自相与余三合。而言二合违有六。三合违有四。四合违有一（云云）问。此难意何。答。此难意云。此四种相违中。初法自相违因。同品非有异有。以本量异喻为能违量同喻。后三相违。同品有异品非有。以本量同喻为能违量同喻。初一后三行相既异。何云有法自相相违与后法差别。有法自相。有法差别合可出。云有二合违三合违四合违。违之翻可有续出言也。问。此难何破。答。疏释此难云又将法自相因同异有。就后三种同有异无。与三合说。一往观文。必无是理。初以异为同。后以同为同故（云云）意云。就论四作法一往观时。初法自相与后三相违续可出理都无。何者。初法自相相违。显同品非有异品有。以本量异品为能违量同品。后三相违。显因同品非有异品非有。以本量同喻为能违量同喻。初一后三行相实异。何初法自相与后三相违续可出言也。问。尔作法亘四种相违。成初法自相后三合二合。三合四合违之类可出。答。文云。今将后三以就初一以异为同便有合者。改他能立之同喻故（云云）问。此文意何（云云）以后三相违不改本喻。就初法自相改本喻言之。初法自相与后三合可成违类义都无。然今约亘四种相违改喻作法故。成初法自相与后三合。二合三合四合出违类言也。故周记云。若据实论。同异性。立宗异妄取为同喻。今此作一因违四·三等中。初一取异喻为同。后三亦取异喻为同故。有违者得成三·四（云云）言改他能立之同喻故者。以胜论本量中同喻为异喻作能违量言也。颖法师云。谓改胜论本比量中同异性同喻为其异喻。次下作法是也（云云）问。就亘一切四种相违改喻作法。初法自相相违与后三合二合三合四合出作法者何。答。疏云。如胜论立。所说有性离实等外有别自性。许非无故。如同异性（云云）问。且此量有不定过（云云）有方何答同喻同异性离实德业。有别自性者。实德业离实德业无别自性者。宗异品。许非无故。因彼异品实等。转故作不定云为如同异性许非无故。所说有性离实等有别自性。为如实德业等。许非无故。所说有性离实等无别自性。问。此不定若真不定耶似不定耶。答。似不定。问。云尔意何。答。立者矫妄以非同品物为同故。任文见时。似共不定敌者具究时。此因同无异有阙后二相。故似不定。非真不定。故疏云。乍观此因。是共不定。二皆有故（云云）问。立所说有性离实等外有别自性时。同异性离实德业有别自性物。能成同品。何此因阙后二相。答。胜论五顶两相对本所诤。诤实等五句外其有性有无。胜论若有任立所说有性离实等五句外有别自性。同异性离实等五句无别自性物。无宗同品。立者矫望蹐。立所说有性离实等外有别自性矫实等言。不入同异性方。故此因阙后二相成相违因。非极不定言也。故疏云。然彼五顶诤五句外无别自性。故立有性离实等五有别自性。阙宗同品。其同异性既是异品。所离之外。由彼胜论方便矫立。举异为同许非无因唯于异品实等上有。同遍非有（云云）问。此文意何。答。此许非无故因。乍观文似共不定。具改其意时。阙后二相成相违因言也。言其同异性既是异品所离之外者。释此文邑法师清法师意异。且就邑法师意。离所者实等五句。有性为能离。意同异性在能离大有性外。所离实等五句内者。故为所说有性离实等五句外有别自性之宗成异品。故云既是异品所离之外言也。故其破文读既是异品所离之外。意同异性能离有性外成异品。岂非所离实等五句言也。故记文云。应详此中说一非字传非文异。应言非所离之外。意云。其同异性既是异品。即非所离五句之外。由彼立宗。但言离实等。不言离五句故。矫立为同品耳。就清法师意。所离者有性。实等五句为能离。意同异性在所离大有性外。能离实等五句内物。故为所说有性离实等外有别自性之宗成异品。故云既是异品所离之外言也。故其破文可读其同异性既是异品。所离之外。读尔意。同异性在能离实等五句内。在所离有性外。言也。故记文云。所离者谓即大有。其同异既是异品。即是所离大有之外（云云）
    次文云。论说。声常之宗。法自相因对无空论。阙无同喻。所作等因唯于异品瓶等上有。同上遍无许成相违。今此亦尔者。
    问。此文意何答。此引例证许非无故。因成相违因。问。何证答。如声论师对无空论师立声是常。所作性故。同喻如虚空。异喻如瓶等时。见敌者无空论师。因同品非有异品有。成相违因。许非无故。因亦尔。胜论对五顶。立所说有性离实等外有别自性。许非无故。如同异性时。以非同品物为同品。故阙后二相成相违因言也。
    问。就此作法。初法自相相违喻改与后三相违喻改。合有二三合等违方何。答。此许非无故一因。令违宗四种。故疏云。依此比量。后三从初。一因违四（云云）问。尔其许非无故。一因双令四种宗违作法者何。答。疏云。法自相相违者。所说有性离实等外无别自性。许非无故。如实德等（云云）问。宗中云所说。因中云许。简何过。答。所违量时。以所说言简他所别不成过。以许言简他随一不成过。今能违量时。以所说言简自所别不成过。以许言简自随一不成过也。
    次文。同异入宗所等之中故无不定者。胜论矫妄蹐。立者所说有性离实等外有。别自性。此因乍见似共不定。细寻其意时。同异性入实等之等中故。俱成异品。所以阙后二相成相违因。故无共不定言也。问。四种相违因皆阙后二相过。今此因何阙。后二相成法自相相违。答。所说有性者。有法自相。离实等外有别自相者。法自相。同喻实德等。许非无离实等外无别自相实德等。非许非无离实等外有别自性大有性。宗异品。故成相违因也。
    问。法自相相违尔。有法差别相违过方何答。所说有性者。有法自相。离实等外有别自性者。法自相。此法自相处立者意许能有实德业离实德业有性·不能有实德业离实德业有性法差别。立者意立能有实德业离实德业有性。同喻实德业。许非无能有实德业非实德业实德等。非许非无。能有实德业离实德业有性。宗异品。许非无故。因彼转。同无异有。作能违云。所说有性非能有实德业离实德业有性许非无故。如实德等（云云）问能有实德业离实德业有性·不能有实德业离实德业有性者。体何物答。离实有性云能有实德业离实德业有性。即实有性云不能有实德业离实德业有性也。问。尔其破文云何读。答。本传读传能有。实德业离实德业有性。不能有实德业离实德业有性。是读时。离实德业物有二。离实即实二有性无差别。若义准读物。可读不能有实德业离实德业有性。是读时。即实有性成不有实德业体即实德业物。问。即实有性即体不无。能有有实德业。何云即实有不有实德业。答。其约别体能有不有。云即实有不有实德业。非约即体不无。又方可读不能有实德业离实德业有性。是读时。准义破文甚强。何者。除上有实德业四字。下离字还上不字甚强。然具可读能有实德业离实德业有性（后破文好也）
    有法自相相违者。所说有性者有法自相。此有法自相处。立者意许离实德业别有体有性立。同喻实德等。许非无离实德等外无体实德等。非许非无离实德等别有体大有性。宗异品。许非无故因彼转。同无异有。故作能违云。所说有性非所说有性。许非无故。如实德等。今五顶即实有性。云有性人。云尔人云非有性。似有自教自语等相违过。然而今牒彼胜论意说。离实有性难非有性。故无自教等过。同喻同异性亦非离实有性。故无所立不成过。故文云。彼说离实等有性。今随难言陈而非有性。故违自相。不违自教自语之宗。同喻亦无所立不成过（云云）
    有法差别相违者。所说有性者有法自相。此有法自相处。为作大有有缘性·作非大有有缘性有法差别。立者意立作大有有缘性。同喻实德等许非无能有实德等离实德等外无别自性实德等。非许非无离实德等外有别自性作大有有缘性有性宗异品。故作违云。所说有性非作大有有缘性许非无故。如实德等。问。初法自相相违。改喻与后三相违改喻合有二三合等违尔。初法自相相违改喻与后三相违喻不改合有二三合等违作法可有。答。初法自相改喻与后三相违不改喻合出作法有物也。又法自相相违喻不改与后三相违喻改合出违类有物。又初法自相相违不改喻与后三相违喻不改合出违类有物。问。且法自相相违改喻与后三相违不改喻合有二三合等违作法何。答。所说有性离实等外无别自性。许非无。如实德等。所说有性非能有实德业有性。许非无故。如同异性所说有性非所说有性。许非无故。如同异性。所说有性非作大有有缘性。许非无故。如同异性。是法自相喻改。后三相违喻不改合出违类。初法自相相违不改喻。后三相违喻改出违类准可知。
    问。疏许非无故因。出初法自相相违改喻。后三相违喻改作法。不出余违之类作法。何以此一因用违彼此宗违类。答。疏云。此上同喻举同异为喻亦得。随所立故（云云）既云举同异为喻亦得。明知为许非无故因。以同异性。以实德业。为喻。又有疏本云举同异为首亦得此本意。前举实等为首。云如实等。又举同异性为首。可立如同异性言也。故清法师云。此上同喻举同异为首亦得等者（云云）问。若尔。何上文云又将法自相因同无异有。就后三种同有异无。与后三合说。一往观文必无是理。答。约论四作法别体喻都无初法自相相违与后三合可出理。故其文是体喻。今此约一体喻。故不相违。问。云尔意何。答。瓶等喻·卧具等喻·同异性此等皆别体喻。何初法自相与后三合可云出。今此同异性喻·实德等喻。一体喻故。初法自相与后三·续出耳。
    问。疏文。夫正因相至理不相违。此十行文。若释上文势·理势二难文。为当何答。此文未释上二难。问。若尔。何上说二难已次下此文顿起。答。此文意。退先释正因相及宗四种同喻异喻差别。并会理门·正理二论文相违。未释上二难。问。上既说二难。次下文先可释二难。何退释正因等相。并会二论文相违。岂非问答相违。答。为释上二难。先释正因等相。并会二论文相违。故非问答相违。意且先举正因相及四种同喻异喻二品差别。会理门·正理二论文相违。唯此释。上二妨难。问。且何云正因相。答。疏云。夫正因相者。必遍宗法。同有异无。生他决定智（云云）问。且相违决定亦具三相。其名正因。答。具言义·智三相云正因。相违决定言义三相虽具。智三相不具。不名正因。意约三相。有言三相·义三相·智三相。此言义智三相共具。令敌证者生决定智名正因。相违决定虽具三相。但具言义三相不具智三相。故令敌证者不生决定智。不名正因也。问。正因成宗时。一因具成宗四种。为当何。答。文云。因法成宗法。可成四义（云云）问。一因同时成宗四种。答。准相违因者。随立者所诤。一因令违或一或二或三或四。如是正因亦尔。随立者所诤。一因成或一或二或三或四。问。何以知尔。答。文云。有法及法。此二各有言陈自相·意许差别。随宗所诤成一或多。故宗同品说所立法。均等义品名为同品（云云）问。成一或多意何。答。有正因成初法自相。不成后三。有因成法自相法差别。不成后二。有因成初三不成后一。有因宗四种具成。故云成一或多。多者后三宗也。问。若宗同品所立法均等义品说名同品者。何成有法言陈意许可云正因。答。次文云。随其所诤所立之法有处名同（云云）意随宗所诤虽有有法自相有法差别。见意许皆成后陈法故。云所立法。故不相违也。
    文。非取宗上一切皆同者。法有法。随其所诤义。与其同物。名同品。非取所不诤余一切别义言也。问。云尔时有何过。答。疏云。若尔。便无异喻品故（云云）问。云尔意何。答。若法有法上一切别义相似。皆名同品者。立声无常宗时。声上空无我等义。与虚空上空无我义相似故。可为同品。若尔。无异品言也。问。若云一切别义。相似皆为同品时。唯有无异品过。若亦无余过。答。亦有无同品过。故文云。若令皆同。亦是分别相似过类（云云）意若法有法上一切义相似皆同品者。瓶可烧可见。声不可烧不可见。故声上一切义不与瓶上一切义相似。所以无可为同品物。如是分别出过故。云分别相似过类言也。故为此等滥云少分相似。少分不相似。问。论云与所立法均等义品。说名同品时。言陈法自相所立均等法。可名同品。何云法有法上立敌两所诤因所成立法相似名同品。答。疏云。又非唯取言所陈法。不尔便无自余过失。如前数说（云云）问。此文意何。答。今理门论意。望法有法上若言陈若意许。立敌两所诤因所成立义。于所立法相似不相似辩同异喻。若唯言陈法自相所立法相似名。同品。唯有法自相相违过。无后三相违过言也。故疏云。随所应。因成宗中一乃至四。两所竞义。有此法处。名为同品（云云）意。因望宗四种具三相能成名正因言也。问。如约四相违因有二三合等十五违类。约正因亦有二三合等十五之类。答。约正因言有十五正因类无妨。何者。能违所违见时相违因。望能违量根取离见时。皆正因。故从有十五违之类。正因亦自成十五类也。问。何因望言陈法自相具三相无过。望意许差别具三相无过。答。且如所作·勤发因。成言陈无常法自相宗。具三相无过。成意许空无我等差别宗。具三相无过。此云成言陈意许无过因。问。何故此因成言陈意许无过。答。依同喻力故。此因具三相成言陈意许无过。问。云尔意何。答。同喻瓶直有无常义。非有空无我等义望言陈无常。所立法均。三相虽具。望意许空无我宗。不与所立法均等。阙后二相。而同喻瓶表里等。望言陈无常义。望意许空无我宗。所立法均等。不阙后二相。故无法差别相违因过。有法差别相违因过。二八正因所摄。积聚性因·有一实因不尔。着法差别相违过。有法差别相违过。二八正因不所摄。
    文。违一有四。论自说二。违二有六。论自说一。违三有四。今略叙一。违四有一。今亦示法。自余十种皆如理思者。问。此文意何。答。违一有四者。各别违有四类言也。论自说二者。所作性因·积聚性因。此各别违中二因。论说此二言也。违二有六论自说一者。二合违有六类中。今论举一类。谓有一实有德业故因言也。违三有四今略叙一者。三合违有四类中。今疏举一类。即许除四大体非无故因言也。违四有一今亦示法者。一因违四有一类。今疏出许非无故。因言也。自余十种皆如理思者。十五类中。论及疏中叙其作法毕。自余十种。学者任心如理思。作法言也。问。约四种相违有种答。尔有。问。何。答。自比量四相违因。他比量四相违因。共比量四相违因。问。何以知约四相违有自他共四相违因。答。文云。此四亦有他·自·共比（云云）问。何云自比量四相违因。答·以能违所违俱自。云自比量四相违因。能违所违俱他。云他比量四相违。能违所违俱共。云共比量四相违。问。何云自比量能违所违俱自等。答。疏中说违三许除四大体非无故因·违四许非无故因。此前三·四因。是自比量四相违。是云能违所违俱自作法。论中说所作性因·积聚性因·有一实因·有德业故因。此共比量四相违。是即能违所违俱共作法。他比量四相违论及疏中无出其作法。故疏云。论文所说皆共比违共。向三·四因皆自比违自。他比违他等皆应准知（云云）问。他比量四相违作法唯作方何。答。五顶对胜论立量云。汝有性离实等外无别自性。许非无故。如实德等。胜论与此作能违云。我有性离实等外有别处性。许非无故。如实德等。问。相违物所违阙后二相。能违具三相正因。今此作法。所违量既具三相。何可名相违因。示能违所违代方隅大略许。非善相违因。若顺相违本作法作法物。任学者智。汝如理思作法耳。问。相违所违自时。能违必他。能违自时。所违必他。能违自时。所违必他定。何云能违所违俱自。自比量四相违。能违所违共他他比量四相违。答。能违所违俱就立者边（可思）问。约此自他共四相违若亦有种。答。尔有。问。何。答。自比量四相违有自他共四相违。他比量四相违有自他共四相违。共比量四相违亦有自他共四相违。故疏云。此四亦有自·他·共比。各三亦说有违他自·共。四相违因全三十六（云云）问。自他共四相违因中自他共四相违因作法何。答。无文显作法唯准不定因中自他共作法可作。问。尔其准不定因中自他共作法可作者何可作。答。佛弟子对数论师立量云。汝我无常。许谛摄故。如许大等。此他比量中他共不定。汝我无常。所量性故。同喻如色等。异喻如自性及真如。此他比量中共共不定。汝我非实。许非常故。如瓶等。此他比量中自共不定。问。瓶是立敌共许法。比量以唯自许法为同喻。即他比量中自共不定摄。答。数论瓶。云隐显无常。不云灭坏无常。其隐显无常即云常。我灭坏如许无常瓶言也。问。尔此不定因中自他共作法。即云自他共四相违中自他共四相违因作法。答。不尔。准不定因中自他共作法。可作自他共四相违中自他共作法言也。问。尔何准可作。答。若他比量中。以敌者唯他许法为同喻立量出共不定。他比量中共不定。若他比量中。以立敌共许法为因喻作法出共不定。他比量中共共不定。若他比量中。以立者唯自许法作法出共不定。他比量中自共不定。如此若他比量。四相违中。以敌者唯他许法立量。因阙后二相。他比量四相违中。他比量四相违。若他比量四相违因中。以立敌共许法为因喻作法。因阙后二相。他比量四相违中共比量四相违因。若他比量四相违因中。以立者唯自许法作法。因阙后二相。他比量四相违因中自比量四相违因。问。此等相违作法别别作法。答。无文异作法。学者具寻。任理思可作法。问。尔此等作法若真能破欤。若似能破欤。答。此似能破。非善相违因。问。非真能破何作法。答。有不善因明师。为乱正因明师道理。是作法准论四相违因本作法。都不相似。故不善相违因。有人是立直见可胡有随宜着过可破也。问。尔云此相违因作法准不定因中自他共法可作法文有。答。尔。故下文云。如不定中引理门说（云云）问。其不定中引理门何等文说。答。疏云。总成一千四百五十八种诸不定过。理门既云四种不成于其同品有非有等。亦随所应当如是说。故知道理决定如是（云云）此文云如不定中引理门说。唯云四不成文。疏主加文论无。疏次下云。然理门论摄。此颂言。若法是不共共决定相违遍一切于彼皆是疑因性（云云）此上论文即论作颂释。此即疏引此等云如不定中引理门说也。
    问。文。诸自共比违及自。皆为过失。违他非过。他比违他及共为失。违自非过者。意何。答。言诸自共比等者。自比量共者共比量。意且立共自比量时。违自及共法用宗因喻时。皆为失。以违他法立时。不为失。共比量亦尔。违自及共法用宗因喻立量时为失。以违他法立时。不为失言也。言他比违他及共为失等者。若立他比量时。违他及共法用宗因喻立量时为失。违自法用宗因喻立量时。不为失言也。
    次文。义同前说者。言能违所违相对有过无过。如上数数说言也。
    次文。此但说全。应详一分者。上说自他共三十六相因。皆举全分阙后二相出限。亦有一分自他共等相违因言也。问。尔其一分自他共相违因者何。答。本量因一分阙后二相。一分不阙后二相。出相违因过。此云一分相违因过。问。尔何言作法。答。声论师对佛弟子立量云。声常。所作法故。无质碍故。同喻如虚空。异喻如电瓶。问。何以此因一分相违因。答。所作性因。同喻虚空无。异喻瓶有。此当相违因。无质碍因。同异二品共有。此当不定因。故作能违云。声无常所作性故。如瓶。又作不定云。为如虚空无质碍故声是常。为如电无质碍故声是无常。此亦非善相违因。有人是言非真能破。如第九句以义言着正因相违。此非善相违正因。此亦尔（此且约初法自相一分阙后二相违。三相违一分阙后二相准可知）
    次文。既许一因通违四种。故知此四非必相违者。问。此文意何。答。此结成上唐兴俊法师二妨难意。其法师难。法自相相违。同品非有异品有。后三相违。同品有异品非有。又法自相相违。喻改。后三相违喻不改。何同法自相相违后三相违名相违因。初法自相与后三相违合有二三合等违类难。今此结成其妨难。答。结意。约论作法。别体因故。行相既异。故初一。后三相违。故约此都无有二三合等违类。今约许非无故因一体因故。行相既一。故初一后三不相违。何可无有二三合等违类。故云故知此四非必相违言也。意约论作法。初一后三必相违。如许非无故因。必初一后三不相违言也。此既许一因等文。可在上云不改本因互为违类故成四因之文。次下文。可悉之问。此二难名文势不同难·理势不同难何处意。答。此疏是不名。唯明灯抄文所呼名也。
    次文。问。四于九句何句所摄。答。乍观文势。唯初一违是九句中第四·第六。具二因故。九中二因违法自相相违因故。今观后三。皆彼第四。同品非有异品有故。违所立故者。言二因者。所作·勤勇二因也。
    次文。此上所说。但是立敌两俱不成四相违因者。约四相违因。有两俱不成四相违因。随一不成四相违因。犹预不成四相违因。所依不成四相违因。今上所说四相违因。两俱不成四相违因言也。问。两俱不成。初相过。四相违因。阙二相过何云两俱不成四相违。答。周记云。不望体说。但望名而说。亦无过也。
    问。云尔意何。答。所言因体物初相。今此两俱不成者。非阙因初相时两俱不成。见立敌两。因阙后二相假与两俱不成名言也。问。云两俱不成者何言。答。立者立量本意。欲成所立宗。而此因阙后二相不成所立宗。故名不成言也。故周记次文云。此相违因是后二相过。立者本立因拟正成宗。因既阙相不能成宗。此相违因名不成因等（云云）
    次文。亦有随一·犹预·所依余三不成四相违因者。今论及疏意。约两俱不成四相违因作法。若通一切四相违。具可有四不成四相违因言也。问。尔其随一等四相违因者。何等作法。答。若约因阙后二相。立者许。敌者不许。为当敌者许。立者不许。出四相违因过。随一不成四相违因。若犹预出四相违因过。犹预不成四相违因。若因无喻所依出四相违因。所依不成四相违因也。问。何云作法。答。若约因阙后二相。一不许出相违因。随一不成四相违因。若立山处有火。烟现故。如厨等处。未定厨等处。未定屋盐。立敌共生。疑惑出四相违。犹预不成四相违因。若声论师对无空论。立声常。所作性故。如虚空时（无空论师者经部师也）此师不立虚空故。此因无喻所依。此出四相违因。所依不成四相违因。问。有两俱不成四相违因过者。何下文云若有两俱不成必无不定及与相违。答。约两俱不成。有初相两俱不成。后二相两俱不成。下文约初相两俱不成。云相违·不定不双。今此约后二相两俱不成。云有两俱不成四相违因。故不相违。问。何以知尔。答。献记云。此望同喻立敌不成也。然疏下文说。若有两俱不成必无不定等。彼望宗有法不成也（云云）
    次文。三十六中一一有四。合计一百四十四种诸相违因者。此文意。上自他共等三十六四相违因中。一一各具四不成四相违。故成一百四十相违因言也。
    次文。如不定中引理门说者。准有自他共九种不定。相违亦具自他共等四相违言也（具如上）
    次文然理门论摄此颂云。邪证法有法。自性或差别。此成相违因。若无所违害者。引理门论颂证上所说相违因义。相违因义此既毕。问。尔此颂文意何。答。邪证法有法自性若或差别者。立者立量时。邪证自性差别宗四种言也。言证者。成立云证。问。邪证者何言。答。立者矫以异品为同品。成自性差别宗四种故。此因遂阙后二相成相违因言也。此成相违因若无所违害者。敌者出相违过时。因具三相正因违他不违害因故。云若无所违害。此成相违因者。成相违之宗之言也。故其破文可读此成相违因故邑记云。上之两句本量。下之两句明能破（云云）取意文。
    次文。问。如前所说。十四似因设有两俱不成。亦有不定及相违耶。如是乃至设相违决定亦四相违因耶等者。上既说相违因义毕。此已下问答料简上所说十四似因。言十四似因者。中卷所说四不成六不定。今此下卷所说四相违因。此总云十四似因。今此下总问。答料简十四似因耳。问。尔此问答意何。答。此问意。问有两俱不成因。不定过及相违过双。又有相违决定因。又相违过双有也。
    次文。答。若有两俱不成。必无不定及与相违者。答意。有两俱不成因。必不定相违不双言也。问。何故不双。答。文云。两俱不成。彼此俱说因于宗无。不定因之因于宗定有（云云）问。此文意何。答。两俱不成阙初相过。见立敌两因体无。因不遍有法。不定阙后二相过相违后二相过。故有两俱不成因必不定相违不双言也。意阙初相过。不阙初相过。水火异故不双言也。问。且何故有两俱不成因不定相违不双。答。且就第一句。所量性故因不遍声有法。何为力。为如瓶所量性故声是无常。为如虚空所量性故声是常。以所量性故。因遍声有法力。为如虚空声常。为如瓶声无常。令二宗犹预。故有两俱不成不定不双也。问。有两俱不成因必不定不双者。尔有两俱不成因必相违不双者意何。答。且就法差别相违者。积聚性因不遍有法眼等。何为力成能违量积聚他用胜宗。可合违前不积聚他用胜宗。后有两俱不成量必相违不双。余三相违准可知。问。有两俱不成因相违不双者。九句中第三名有随一不成过。第七句有两俱不成过。何有不定过。答。云此有二说。一云。随多分云有两俱不成因无不定。意九句不阙初相句多。阙初相句少。故少分阙初相相从多分不阙初相因。云有两俱不成因无不定过言也。言少分者第七句。多分余八句。第三句一分阙一分不阙。故云不有定无妨也。问。若尔。何说四不成。九句不摄所以云。以因观成于宗所以说其相顺是之时唯观成宗不定因九句所摄不成宗。问。不成九句不报所。答。彼亦从多分云尔。九句中有观成宗句·观不成宗句也。问。四不成不得因名。答。尔不得。何者。云因体者。有法上义。既与有法异。何此可得云因名也。二云。不定相违皆后二相过。不论初相有无。今不见初相方。九句不论初相有无论。后二相有无。故云虽有两俱不成过有不定过理。无初相因必不定相违都不双。此第七句不定即是似不定。非真不定。无初相出不定相违真出理都无。皆似出。问。尔陈那作法九句以此轨模共不定以第一句摄乃至同品一分转异品遍转不定皆第七句摄而今在第七句不定以不定者真能破同品一分转异品遍转不定何句可摄。是言时九句皆难指南。答。论且示梗概。学者后具思无过可作法。问。何菩萨御言。后人师任改可作。答。有尔例。无性摄论诸大乘经量因无一切不违补特伽罗无我性故。胜军论师云有过。改两俱极成非诸佛语。玄奘亦云有能过后改自许极成非诸佛语因明道理如是耳。故邑记云。三相中唯阙初相名为不成。后二相中偏阙一相名为不定。二相俱阙名四相违。非尽理说。不是前后相违害。据其实理。得有两俱不成。遍余过也（云云）有两俱不成因必不定相违不双者。真出不定相违不双言也。似皆双出也。
    次文。彼因立正。用此因违。彼正必违。此违必正。令宗不定者。问。此文意何。答。此文意说两俱不成。不定不相双由问。云尔意何。答。此文中。彼因立正用此因违彼正必违者。释共等四不定异两俱不成之所以。此违彼必正者。释不共不定异两俱不成之所以。令宗不定者。结上共等五不定。问。具文意何。答。共等五不定。彼因立正。彼正必违。用此因违。此违必正。两俱不成不尔。故有两俱不成因必无不定相违言也。言彼因立正者。且所量性故。因遍声有法。见立敌两因。初相不阙。故云彼因立正言也。彼者彼不定言也。立正者。见立者因初二相不阙。此当云立正言也。用此因违者敌者以此所量性故。因为如虚空所量性故声是常。为如瓶所量性故声是无常。令违故云用此因违言也。彼正必违者。共等四不定同品有当云彼正言也。彼者同品异品有当云必违言也。不共不定同品非有当云此违。此者同品异品非有当云必正言也。问。何故所违等正因。总名不定因。答。共等四不定因。成常宗成无常宗不定成。一宗令宗不定故名不定。所闻性故因。不成常宗不成无常宗。不定成一宗。令宗不定故名不定。两俱不成非是故。云有两俱不成因不定不双也。问。有两俱不成因相违不双者。亦于宗有。随其所应即用此因成彼违义。此违无正。彼正无违（云云）答。此即释相违异不成之所以。问。此文意何。答。相违之因亦于宗有者。相违因阙后二相过。非阙初相过。故同不定因无两俱不成过言也。随其所应即用此因成彼违义者。相违之因不阙初相故。望立者宗上言陈意许。随宜因阙后二相故。 敌者以此因作能违量言也。随其所应者。所作性因望立者常宗。阙后二相。成敌者无常宗。积聚性因望立者不积聚他用胜宗。阙后二相成敌者积聚他用胜宗等。故云随其所应言也。此违无正者。相违因望立者所立宗。同无异有。阙后二相。故云此违无正言也。此者立者。彼正无违者。相违因望敌者宗。同有异无具。三相故。云彼正无违言也。次令宗次定故名相违者。相违因望所违量宗。因阙后二相故不决定。望能违宗。具三相故令宗决定成立。故云令决定故名相违言也。两俱不成非如上说相违因义故。云有两俱不成因无相违宗过也。
    次文。由此若有两俱不成必无不定及与相违者。能成上有两俱不成因无不定相违之所以。问。上问既问设有两俱不成因亦不定相违双。乃至设相违决定亦四相违因。何下答文答有两俱不成因无不定相违之所以。问有相违决定因有四相违因。答不答有无。答。上既中卷末说相违决定处。答若不改前因违宗四种是后相违过若改前前因违宗四种皆相违决定毕。故更此不答。问。尔何故今此湛然支问有相违决定亦有相违因。答。彼乘其势表置物方隅。问。彼中卷所说相违决定后三相违。约自比量。约共比量何。答。约共比量。相违决定亦相违因。亦非相违因也。问。尔言答相违决定中法自相相违。能违所违俱具三相。令敌证者不决定。即前后俱邪。四相违中法自相相违。所违阙后二相。能违具三相正因。前邪后正。故意实异（即俱论作法也）相违决定中。后三相违所违必阙后二相。能违必具三相正因。即与四相违后三相违。同作法。故约后三相违有相违决定。亦有四相违因。是道理显然。故疏为使学者意约共比量不问答。（此前达传稍不正。可思之）问。约自共相违决定等。约他相违决定何。答（中卷可勘之）问。说自他相违决定无二自他（云云）意何。答。自比量相违决定。所违必自。能违必他。他比量相违决定。所违必他。能违必自。故无二自他意。自自不对他他不对言也。问。云尔意何。答。数论立吾我常。佛法对汝我非常立。吾我常对我五蕴假假。佛法立汝我无常。对吾我常。对汝五蕴实。故云无二自他言也。
    文。若有后三不成。可有不定及与相违者问。上句唯问设有两俱不成亦有不定及与相违。不问有后三不成有不定相违而何今此答耶。答。文既云如是乃至。此即问后三不成。问。云尔意何。答。上句云设有两俱不成亦有不定及相违耶如是乃至设相违决定亦四相违耶文。举两俱不成。如此有后三不成亦有不定相违言也。乃至言即遍并词故。非不问也。问。尔有后三不成因。不定相违亦有者。有不定相违因必有后三不成。答。不尔。有后三不成因不定相违亦通有。非有不定相违因必有后三不成。问。四不成皆阙因初相过。既言有两俱不成因必无不定相违。何有后三不成因可有不定相违。答。文云。由因于宗随一犹预随一所依。而说有故（云云）此文意约后三不成。有两俱随一。此中两俱后三不成无。见立敌两因不遍有法。约此后三不成都无不定相违。随一后三不成因。见一人遍有法。见一人不遍有法。片端成。片端不成。其成方为主。不阙因初相。约此有后三不成因亦有不定相违。故文云。随应还成随一等不定及相违义（乃至）然非一切。就三随一可说有故（云云）问。尔其三随一者何。答。若约不定随一。随一不定。随一犹预不定。随一所依不定。若约相违随一。随一相违。随一犹预相违。随一所依相违故云就三随一言也问。约犹预不成·所依不成有两俱·随一为简其加随一言。约随一不成无两俱随一不成。为简何重云随一随一。答。初一随一。过本名。后一随一。呼名相违及不定故无妨。问。尔有后三不成因有不定相违者。何等作法。答。且随一不成有不定相违者。颖法师云。声生对声显论。立声非勤勇发。所作性故。同喻如虚空。异喻如瓶。敌者声显不许所作因。故有随一不成过。因同品非有。故作不定云。为如电所作性故声是非勤勇发。为如瓶所作性故声是勤勇发。亦声论师对胜论师。声是德句摄故。同喻如电空。异喻如瓶。声论不云德句。有自随一不成。既空。见立敌。非德句摄者。瓶见敌者。德句摄者。故作相违云。声无常德句摄故。如瓶（云云。取意文也）
    次。自他共比既各有三者。自他共比量。一一各有自他共。合九种比量。此九各具随一不成。犹预不成·所依不成。亦合三·九二十七不成过言也。问。既各有三者。自他共三者。何颖法师记云。既各有三者。即随一犹预所依。答。彼亦说就此说自他共比一一各具随一等三言也。问。尔二十七不成者。还上说四不成处说不成数释。答。还上结四不成数。非于指当说自他共比。既各有三等之文。疏比调度具可勘。
    文。有体·无体·全分·一分者。四不成各有有体· 无体·全分·一分言也。
    文。五十四不定者。自他共比量各具自他共比量。合成九种。亦各具共等六不定。合六·九十五四也。
    文。三十六相违者。自他共九种亦各具四相违。合四·九三十六。
    文。合计一百一十七句似因者。上不成二十七。不定五十四。相违三十六。合此云一百一十七句似因言也。此等唯取全分有体。故文云。有体·无体·全分·一分。梗概而说。二十七不成。五十四不定。三十六相违。合计一百一十七句似因（云云）
    次文。相对宽狭以辨有无。皆应思准者。成不定相违互阙相不双有无。后人皆如理思有辨可作法言也。问。尔辨其互阙不相双有无方何。答。有因不成·不定·相违三双有。此云宽因。有因有不成·不定无相违。此云次宽因。有因唯有不成无不定·相违。此云狭因。即如次略·中宽。其作法准可作。故文云。恐繁且止（云云）问。何以知四不成于宗有法。因定无。不定相违于宗有法。因定有。答。理门论云。因与似因多是宗法（文）以此文知尔。问。何以此文可知四不成于宗因定无。不定相违因定有。答。因者正因。似因者因十四过。此十四似因中。不定·相违多于不定相违。即阙后二相过。非阙初相过。故云多是宗法。四不成不于不定相违。即阙因初相过。故谓定是非宗法。论举多影略少。唯云多是宗法。不定相违合十。不成唯四。故不定·相违云多。不成云少言也。故以此文知四不成于宗因定无。不定相违于宗因定有。故文云。不定相违并于宗有。多是宗法。唯四不成于宗上无。非宗法故。有四不成定无相违及不定过（云云）问。有两俱不成因必无不定相违者。何云有后三不成因亦可有不定相违。答。论约两俱不成云有后三不成必无不定相违。今疏约随一云有后三不成不定相违亦有。故疏云此说共者（云云）言共者。两俱名。故不相违。问。有两俱不成因无不定相违者。若约全分两俱不成。若约一分两俱。答。是约全分两俱。若约一分两俱。有两俱不成因不定相违亦有。故山阶记云。有一分两俱不成。一分不定相违亦有（云云）言山阶寺记者。明灯抄异名。问。尔何言作法答一切声皆是无。勤勇发故。如声等。问。此量有一分两俱不成及不定相违方何。答。勤勇发因见立敌两。不遍有法一分外声。故有一分两俱不成过。约一分内声。有不定相违二过。故记云。若许有同喻以瓶等。有不定过。若无同喻者。犯相违（云云）故作不定云。为如声等勤发故声是常。为如瓶等勤勇发故声是无常。亦难。有法声外无声体。阙无同喻。所立不成。故作相违云。声常。勤勇发故。如瓶等。问。说疏云就三随一文。智周记云。更将十五能违之因。配此三十六。一一之上皆有十五。总计合五百四十相违（云云）此文意何。答。有自比量。四相违也。他比量四相违。共比量四相违。全三·四十二相违因。此十二相违因。亦自比量相违因中自他共四相违。约他比量四相违中自他共。约自比量中自他共亦尔。故合有三十六。且就自比量四相违中。比量四相违中法自相相违。有随一不成因有共不定·法自相相违也。是一。有随一不成因。有不共不定·法自相相违出。是二。有随一不成因有同品一分转·异品遍转不定·法自相相违出。是三。有随一不成因有异品一分转·同品遍转。不定·法自相相违出。是四。有随一不成因有俱品一分转不定·法自相相违出。是五。亦有犹预不成因有共等五不定·法自相相违出。亦有所依不成因有共等五不定·法自相相违出。亦有五。合一十五相违因。此云十五能违因。此且约自比量四相违中。自比量四相违中。初法自相相违约自比量四相违中。自比量四相违中。法差别相违。有法自相相违。有法差别相违。十五能违一一具准可知之（已上六十能违因也）又自比量四相违中他比量四相违六十。又自比量四相违中共比量四相违六十。他比量四相违中自比量四相违六十。他比量四相违中他比量四相违六十。他比量四相违中共比量四相违六十。又共比量四相违中自比量四相违六十。共比量四相违中他比量四相违六十。共比量四相违中共比量四相违六十。已上合六九五十四。故更十五能违因配此三十六。一一上皆有十五。总计合五百四十四相违（云云）
    问。疏上文。诸自共比违共及自皆为过失（乃至）他比违他及共为失等。成何等失。答。佛法对数论。立汝我无常。许谛摄故。如许大等时。佛法不云谛摄。数论许谛摄。故此因他顺自不顺。然而顺他自不顺无过。若不顺他有他随一不成过。唯自随一不成过。以许言简。又违共为失者。违他方为过。违自方不成过。有法能别及喻准此可知。皆违他及共为失。违自不为失。唯不相离宗他违自顺立。若顺他违自时。他相符。见自违教过。自共比违自及共为失。违他不为失者。立自比量时。有法能别因喻必以自法门及共法门立。不用他宗法门言也。立共比量时亦尔。有法能别同喻必以共许法门自法门立。若不为尔时皆为失言也。唯不用此法门。问。何作法。答。立离实有离实外有别自性。许非无故。如同异性时。有法自法门。若违自言即实有离实有违宗过。立自比量时。违共为失者。违自方为失。违他方不为失。若就共比量。立声无常。所作性故。如瓶时。皆以共许法为有法能别因喻故无过。若违自违共法为有法能别因喻立时为失。准其过相具可思。问。立自比量时。违自为失。立共比量时。违共为失者。尔违他为失者何言。又立他比量时。违共为过者何。言答。就共比量。违声论声常。胜论立声无常。违他故。立共比量时。违他非过。立他比量时。违共为失者。云违他方。不云违自方。问。既不立他比量违他为失事。定文尔说毕。何又举共显违他方为失。答。此重说可思之。

四种相违私记下卷
（写本云）
    已上三卷者东南观理权大僧都御私记（云云）    沙门平荣
    于时永正十年（癸酉）来四月之比可有法华会执行由内外相调故为第二夜竖义稽古本院权大僧都御私记三卷令书写毕愿今生为两会遂业后生备二求之资粮（而已）
    三论兼因明沙门英训（生年三十八）
（别笔）
    右件本院私记三卷自尊光院隆庆法印令相传者也先年附属之年月废亡此本既大破间加修复毕。
    宝永四（丁亥）年八月十七日
    四圣坊法印晋性
