No.2283
起信论抄出上

          
　　　　  
　　　　  
　　　　  

    问。无分别智分别法相可云耶。答。尔也。付之。无分别智者。照如理一味。何云分别法相耶。是以说法之用预后得智。故报化二身说法。不论法身说法之义。若无分别智云分别法相者。可云法身说法也。如何。
    答。凡任高祖所释。无分别智分别法相云事。实如御难。虽可云后得智无分别智是其本也。此智了达如实理了。后得智之用明诸法自共相。是故为所依本举无分别智。况无分别体则后得也。向理名无分别。向俗名后得故也。指无失可成申也（林师答也。）义记上云○谓阿毗云无比。达磨云法。即无分别智分别法相。更无有法能比此故。云无比法（文）
    笔削记一云。第三论藏者。梵语阿毗达磨。此云对法。法则所对之境。谓无为涅槃及四真谛对即能对之心。谓理量二智。此二对彼妙尽理源。拣择法相。分明指掌。如对目前。名为对法。即对法之藏。依主释也（文）
    方轨一云。三者阿毗达磨。此云无比法。亦云对法。能破烦恼。及分别法相。无分别慧量为殊胜。更无有法能比此者。故曰无比法。此从无他得名。教从所诠亦名无比法。此即诠慧教也。名对法者。即阿毗是能对智。达磨所对境法。即境用立名（文）
    （玄一大疏一上。演抄二上。圆觉大疏。同抄。随文要解。此等无殊释。）
    问。付契经等三藏。尔者如次诠定戒慧三学云欤。答。尔也。付之。道理不明。如次诠之云者。何故杂集论中开示三学立素怛览。开示戒定名毗奈耶。开示慧学名阿毗达磨（文）如何。
    义记上云。问。若此三藏于彼三学各诠一学。何故杂集论第十一云。次复开示三学立素怛览。开示戒定名毗奈耶。开示慧学名阿毗达磨。答。依克性门。如前各诠一。若依兼性门。则如集论说。以经宽故具三。律次具二。论狭唯一。亦是本末门。谓经是本。余二次第末也。
    笔削记一云。三藏者。经律论也。此约所诠戒定慧学增胜而立。谓诠定增胜名为经藏。诠戒增胜名为律藏。诠慧增胜名为论藏。言增胜者。以一一藏通余二故（文）
    方轨第一云。问。若然者。何故摄论云为说三种修学别立修多罗。为成依戒心学故立毗那耶。以此文验。即经诠三行。戒诠二行。慧诠一行。答有二义。一克性门。二兼正门。克性如前。兼正门有二义。一本末义。经为本教。余二次第末也。二者兼正门经中定为正戒慧兼也。律论亦尔。准可知耳。
    大疏一上云。然此三藏约其所诠略有二门。一者克性。则经诠三学。戒唯戒心二学。论唯慧学。如摄论说。二约兼正。则三藏之中经正诠定。毗尼论戒。论诠于慧。兼各通三（文）
    演抄二上云。如摄论说者。亦是世亲摄论第一论云。又能说三学故立者素怛览藏。能成辨增上戒增上心学故立毗奈耶藏。谓具尸罗即无悔等。渐次能得三摩地故。能成辨增上慧故立阿毗达磨藏。谓能决择无倒义故。梁论亦同。兼各通三者。经中戒慧其文非一。毗尼增三文云。云何增戒学。所谓增心学增慧学。百名增戒学等（文）
    会解记第四云观复。疏略有二门等者。若起信古疏云。一克性门。则各诠一学。二兼正门。如杂集论第十一云。复次开示三学名素怛览。开示戒定名毗奈耶。开示慧学名阿毗达磨。今疏克性即古兼正。今疏兼正中正义即古克性。此故何耶。今谓。古疏恐传写之讹。尔致□□。兼正门中论唯诠慧。何有兼正。故以今疏为正也。问。今克性门三藏。何诠法多寡不同。答。以三藏自性宽狭不等故也。如抄引论释之中云。谓具尸罗即无悔等者。取眠寻伺。此四即四不定法。今由尸罗无此四不定。故得三摩地也（文）
    （圆觉大疏上本。同抄第二本。与清冷疏抄全无别。仍略之。）
    随文要解第四云（请远述）经诠于定。律诠于戒。诠诠于慧。大疏云。然此三藏约其所诠略有二门。一则（克性）经诠三学。律唯戒心二学。论唯慧学。二则（兼正）三藏之中经正诠定。毗尼诠戒。论诠于慧。兼各通三。与清冷玄文同。清冷克性约克^5□所诠体性。各诠其一。兼含本末之义。以经诠戒定慧。律唯戒定。论唯慧。摄经相之本末故。与经相克性义不相违也。言兼正者。与经相同。经相之兼正者。经正诠定。兼诠戒慧。律论亦尔。但清冷兼正各为一门。谓兼各通三也。由经相义具文未备清冷开之。其义无别。前贤首起信疏克性各诠于一。与经相同。约克^5□能诠体性。各诠一学。如经主意。于心学虽诠戒慧亦为了心故。余二藏亦尔。兼正依杂集论。经诠三学。律唯戒心二学。论唯慧学。经宽故具三。律论次第狭也。约诠旨本末以论亦□□相之本末门。经是本。余二次第为未说盖兼含本末义。□□既□本正诠于定兼诠戒慧。□□诠戒兼诠于定。论唯末故唯诠于慧。与经相。清冷兼义少殊者。以贤首依杂集论释相兼含经相之本末故律及兼定者。亦依彼论所释故亦同。次文所引摄论之文。谓成辨增上戒学增上心学故立毗奈耶藏等。贤首清冷不立本末门者。文中义各含具故。然诸祖不同。各有主意。乍观虽曰小异。细详初不相违也。增上心学。经之心即定。问。三藏所诠。谓戒定慧也。何特经之所诠云增上心学耶。答。世亲摄论云。能说三学故立素怛览藏。能成增上戒学增上心学故立毗奈耶藏。谓具尸罗即无悔等。渐次能得三摩地故。能成辨增上慧学故立阿毗达磨藏。标以增上心学释。以三摩地故。知心者。即定心也。今抄所注即彼论意。是故三藏之中。经正诠定者。定即定心也。如来出世说教。但为众生显发定心。虽诠戒慧亦为了心故。云正诠于定。清冷之经正诠定学者。一大藏教皆如来定心所演故。义大僧缘航海主。钱唐南山惠目师。承晋水法师。目问。何故经诠定学。璘花严代云。从定起而发言。言必真。当今古然也。今谓不然。从定起而发言。乃说经因也。经诠定学。乃诠旨也。安得是同。当从清冷。定心所演故诠定学（文）
    问。今论对法藏摄欤。答。对法藏摄也。付之。凡对法藏者。唯可佛说（见）是以瑜伽论中。谓诸经典修环研窍。摩怛理迦一切了义经。皆名摩怛理迦。谓于是处世尊自自广分别法相（文）如何。
    义记上云。此论于彼三藏之中。对法藏摄。问。如瑜伽八十一云。谓诸经典修环研窍。摩怛理迦一切了义经。皆名摩怛理迦。谓于是处世尊广分别法相。准此文证。纵对法藏亦是佛说。此论既是如来灭后菩萨所作。何谓亦入达摩藏收。答。有二义。一准瑜伽。是彼种类故。入彼摄。二准摩诃摩耶经。佛说马鸣善说法要。既其善说。即是如来悬印所说。故知亦得入此藏收。因此通论。如来说法有其三种。一佛自说。二加他说。三悬许说。此论有尚悬许说也。
    十二门论疏同之。
    笔削记一云。问。若言悬记故入论藏者。岂佛灭度后一切造藏菩萨尽是悬记耶。由斯难故。今助一解以佛所说。虽有论议并属经藏。以十二部俱名经故。菩萨造者。但名为论。或宗彼经。或随解释故。此所摄亦不相违（文）
    问。付二藏废立且通大小二教。共立声闻菩萨二藏可云耶。进云。声闻藏唯限小乘教。菩萨唯大乘也。付之。既小乘教中诠示菩萨法。何不名菩萨藏耶。大乘亦施设声闻法。亦可有声闻藏也。是以大师余处解释中。大小乘各有菩萨藏声闻藏（文）如何。
    问。摄论庄严论心可立三藏耶。答。二藏（云云）付之。经中为缘觉说因缘法（文）是以普超三昧经·入大乘论。以三乘为三藏。如何。
    问。小乘教意不立菩萨名。有何故耶。答。小乘心菩萨所断。所证与二乘无差别故。又菩萨唯一非多故。不立菩萨藏名也。付之。此故俱不明。二乘唯断烦恼障。未断不染无知。菩萨二无知俱断之。既知所断有差别。何不立菩萨藏耶。次付菩萨唯一不多故云事不可然。小乘经中有多菩萨。何云唯一耶。见俱舍论文一切菩萨将登正觉（文）今此一切菩萨者。大师贤劫千菩萨释经也。既云千菩萨。岂唯一耶。如何。
    义记上云○但根有利钝。法有浅深故。合三藏分为二种。故庄严论第四云。此藏由上下乘差别故。复说为声闻藏及菩萨藏○经云。是故彼声闻钝根下乘依法执分别。施设三藏。诠示声闻理行果等。名声闻藏。为诸菩萨利根上乘依三无性二无我智。施设三藏。诠示菩萨理行位果。名菩萨藏。问。经中为说缘觉说因缘法。何故独觉不立藏名。答。若依普超三昧经及入大乘论。即约三乘而立藏。今依摄论及庄严论。约上下乘分为二藏。故不立也。问。何故二教废立不同。答。但彼独觉与此声闻有同有异。谓约教行小不同。分三乘藏。约彼理果全体不殊故。合为一藏。谓同断我执。同证生空。果同罗汉。故不别立。是故经论开合不同（云云）
    玄记一云。第二约二藏者。谓声闻藏菩萨○问。小乘教中亦有诠示菩萨乘法。何不亦名菩萨藏耶。答。以彼宗菩萨所断所证所入涅槃亦与二乘无差别故又以菩萨唯一不多故亦不说。问。若尔何故普超三昧经○即为三藏一声闻藏。二缘觉藏。三菩萨藏。答。彼经论中云。大乘之中有此三藏。非谓小（文）梵纲疏一云○初约二藏有二。谓大小二乘各有菩萨藏声闻。于此四中唯大乘内菩萨藏摄。或通大乘声闻藏摄。以大中声闻悉许成佛。于此戒亦受持故。亦通取小中菩萨以彼三十四心成佛等事。离此实戒便无余故。或亦通彼声闻藏以七众所持别解脱。皆是菩萨律仪摄故。是故彼法亦在此中等（云云）
    大疏等一上云。第二明二藏者。一声闻藏。即由前三藏诠示声闻理行果。故名声闻藏。诠示菩萨理行果。故名菩萨藏。故庄严论第四云。此三藏由上下乘差别故。复为声闻藏及菩萨藏摄。大乘同此。上就二乘理果同故合之。若约教行别故。即闻三乘以为三藏。如普超等经。又由缘觉多不籍教。于无佛世。佛在世时摄属声闻故。但分为二。即是大小半满不同（文）
    演钞第二上云○言即是大小半满不同者。诸经论中多以大小相对故。分大藏之中大乘经律论。引花严般若等为大乘经藏。菩萨戒善戒经等为律。瑜伽智度等为论。小乘四阿含等为经。五部律为戒。婆沙等为论。故大小三藏迢然不同（文）
    问。小乘中说法空可云耶。答。不说付之。不明成实论中我今正明三藏中实义实义即空。况阿含中无是老死。无谁老死者。如次是法空生空也。加之智论中三藏中明法空为大空（文）摩诃衍中明十方空为大空。此等文心小乘中非说生法二空耶。如何。
    义记上云○又由缘生无人我故。翻彼外道说有我等。然未说法无我理。即四阿含经等（文）
    大疏一上云○初明十二年前为有相教者。自违成论。成论云。我今正明三藏中实义。实义即空。又阿含中云。无是老死即法空也。无谁老死。即生空也。又智论云。三藏中明法空为大空。摩诃衍中明十方空为大空。皆显小乘已有二空（云云）
    演抄二下云。疏初明十二年等者○今初破道场五时。○此即第一引小乘论○。疏然经文相续云。无是老死。无谁老死。此即明十二因缘人法空义。是老死者。指老死法体谁者即人也。故无是老死即法空。无谁老死即我人空也。然诸经论多明小乘。但有人空未明法空者有二义故。一从多小分说。小乘多分但明人空。二从显了不显了说。虽说法空未全显了。故言不说法空。若从不显了说及小分说。则亦明法空。今从此义三藏等者第三引大乘论。彼释十八空拣二空大空之异。今但取三藏明法空之言。三藏亦即小乘教耳（文）
    问。付智光论师三时教。且般若经立第三时事者。可云深密教之后说耶。答（云云）两方。有疑。若云深密之后说者。般若者如来来道第七年之后说。深密是三十年说也。更以般若不可云深密之后说也。若依之云尔者。见三时教之废立尤可依说时次第也。所以第二时为中根。虽说境空心有。唯识道理具有三乘之异。未入平等真空。故犹不了教也云。第三时为上根。说心境俱空平等一味之旨。述趣寂声闻回心之义。故是了义教也定。此等义相宁自非说时次第者。何如此可释耶。是以戒贤论师。以般若置深密之前。尤□道理。如何。
    答。付智光论师三法轮判般若空密说时之前后。虽释文未分明。由说时前后立第二第三明教者。深密后可云说般若经也。其旨如一边疑难。凡般若经说时不定故。唯不可限成道第七年。则于多时以调练机根为彼经之规模。何可定深密后不说般若经乎。是以元晓师释中。依大品经并智论文。大品般若是法花以后说之判。若尔者。深密后说般若之义极成。尔者诸部般若经中。以后时大品经为说时。本判深密后说般若者。强不可有失。
    难云。金刚仙论中。大品经成道初时说之（云云）元晓释非招相违耶。答。彼论释不可依用欤。宗家释中。于金刚仙论者用不随时见。若强会通。彼论释者案元晓释之前后。大品经说时亦可通多时欤。不可有相违也。
    义记上云。二智光论师远承文殊龙树。近禀提婆清辨。依般若等经中观等论。亦立三教。以明无相大乘为真了义。谓佛初鹿园为诸小根说于四谛。明心境俱有。次于中时。为彼中根说法相大乘。明境空心有唯识道理。以根犹劣未能令入平等真空。故作是说。于第三时为上根说无相大乘。辨心境俱空平等一昧为真了义。又初则渐破外道自性等。故说因缘生法决定是有。次则渐破小乘缘生实有之执。故说依他因缘假有。以彼怖畏此真空故。犹在假有而接引之。后时方就究竟大乘。说此缘生即是性空平等一相。是故即判法相大乘有所得等。为第二时非真了义也○（云云）
    又云○第二门内亦二。初约益物渐次者。谓初时所说喻令众生得小乘益。益未究竟。故非了义。第二时中虽益以通大小。然不能令趣寂二乘亦得大益。是故此说亦非尽。第三时中普皆令得大乘之益。纵入寂者亦令回向大菩提故。是故经云。唯此一事实。余二则非真○二约显理增微者。初说缘生以为实有。次说缘生以为假有。后说缘生方是性空。前二所说显理未周。会缘未尽。故非了义。后一显理至空。会缘尽故为了义。由此等义。是故第三方为究竟了义大乘。亦即初唯小乘。次具三乘。后唯乘故也（云云）
    演义抄二下。云○彼云。谓佛二月八日成道。四月八日于波罗奈鹿野园中。为声闻众转四谛法轮。后于成道第七年中在舍卫国。去祇园五里智惠河边。为诸菩萨及二乘众说般若等经。此时具二。谓转照法轮。又于成道三十年后未涅槃前。在毗舍离国鬼王法堂。为真常菩萨说解节经。此时具有转照及摄三种法轮也（云云。此引真谛三藏三法轮也。云云。）大惠度经宗要三（元晓）○问。是二师说何者为实。答二种教门。三种法轮是就一途亦有道理。然其判此大品经等皆属第二时。摄第二法轮者。理必不然。违经论故。如此论释。毕定品言。须菩提闻法花经说。若于佛所作等功德乃至戏笑一称南无佛。渐渐必当作佛。又闻阿鞞跋致品中有退不退。如法花经中毕定。余经有退有不退。是故今问为毕定。为不毕定。乃至广说。以是验知。说是经时在法花后。即示第二时者。不应道理也。问。若判此经。在法花后者。是说云何通。如仁王经言。尔时大众各相谓言。大觉世尊前已为我等大众。二十九年说摩诃般若金刚般若天王问般若光赞般若波罗蜜。今日如来放大光明。斯作何事。答。摩诃般若非一众多。为在前说。有在后说。如论说言。此经二万二千偈。大般若十万偈。若龙王宫阿修罗宫天宫中者千亿万偈。乃至广说。以是义故不相违也。又此论云。复次有二种说法。一者诤处。二者无诤处。诤处者如余经。今欲明无诤处故。说是摩诃般若波罗蜜经。以此证知。今经者同于第三显了法轮。非诸诤论安足处故。而判此经等示第二法轮。是即此经为诤论处不应。谓论说是无诤（文前后繁文略之。可引见也。）
    问。疏中付明不定种姓声闻回心向大之义。尔者准为限入寂已前为当。如何。两方。有疑。若云限入寂已前者。凡立不定姓之名事者。依大缘之有无可名无余入不入不定也（文）例如彼立决定姓之名事者必名入无入。余二乘何况涅槃经中说三种病人之中。第二人依医王遇不遇差不差不定也。法譬相例时。是不定姓者也见。若依之云尔者。正见大师解释。若不定种姓未入无余前即有回心。此不待言（文）今此不待言词无诤限入寂已前见。如何。
    义记云。二乘回心者。若不定种姓。未入无余前则有回心。此不待言○此上七位并是定姓二乘要入寂已方乃回心。不同不定姓人未入寂前有回心故（文）
    又云。又无上依经胜鬘经宝性论等。广明无漏界中有三种不思议变易生死。谓声闻缘觉大力菩萨。若言此中二乘是不定种姓。理必不然。以未回心有分段故。回心已去是渐悟菩萨。非二乘故。论说二乘有三种余。非菩萨故（文）
    菩提心论云。二乘之人虽破人执犹有法执。但执意识不知其他久久成果位以灰身灭智趣其涅槃。如太虚空湛然常寂。有定性者虽可发生。要待劫限等满方乃发生。若不定性者。无论劫限遇缘便回心向大。从化城超为以趣三界（文）
    楞伽心玄记云（香象）二约教者。或一切二乘皆不回心。如小乘说。或诸二乘不定性者。未入见道亦有回心。余并不回。如大般若及净名经等。或诸二乘定种性者。一切不回不定种性纵得罗汉而许回心。如深密等经。或诸二乘定与不定。一切皆回但有入灭不入灭迟疾差别。如法花涅槃楞伽密严等经（文）
    吽字义云（弘法）决定二乘。妄生灭想。烧灭身智。同彼大虚。沉醉昧酒。不觉不醒。决定不定。轻重有差。空历劫数。损无过此。本有三身。严然不动。遍空诸佛。惊觉开示。乃超化城。回趣宝所。
    问付二乘无余七位。且香象大师御心引楞伽何文。证第六位经耶。答。引楞伽三昧酒所醉。乃至劫不觉等文（云云）付之。依大师解释正披本经文。初乐着三昧乐。安住无漏界。如述。终譬如昏醉人。酒消然后觉。彼觉法亦然。得佛无上身结断。今此文心全无定性经劫之时限故。指八六四二万等诸劫。总相乃至劫不觉云。是以余处解释中。引此文已此文但总相说释给。何况同本异译经中。无量劫不觉述。明总相说见。如何。
    义记上云。第六位中。如楞伽云。三昧所醉。乃至劫不觉。酒消然后觉。得佛无上身。此亦利于前。不迳万劫（文）
    五教章下云。问。如生心回向时分齐云何。答。由根不等。故云有迟疾。迟者迳劫乃起。故楞伽云。乐着三昧乐。安住无漏界。无有究竟趣。亦复不退还。得诸三昧身。乃至劫不觉。譬如昏醉人。酒消然后觉。后觉法亦然。得佛无上身。解云。此文但总相说。若差别说者。随其利钝。各别迳时到阿耨菩提心位。如涅槃经云○若极疾者。如法花经云○等（云云）
    同本异译楞伽经云。得寂灭三昧。无量劫不觉。是声闻定非我诸菩萨○如世间醉人。酒消然后寤。彼人然后得我佛法身体（云云）
    问。付二乘回心之义且大佛引法花论何文。证定性声闻增上慢人回心给耶。答。大师引法花论决定声闻增上慢人。以根未熟菩萨与记等（云云）付之。此以根未熟文心。定性声闻无大乘之根熟故终不熟云心。是以寿量品中。说报身寿命无断尽之义。今犹未尽（文）加之二乘圣者。终虽不断不染无知。不染无知犹未断故（文）相例是可同也。如何。
    答。凡以根未熟菩萨与记论文。专于决定声闻迷当作佛之义见。即见次下论文。菩萨授记者。方便令发菩提心故（云云）令发菩提心之文。当可熟故。云未熟事实分明也。但今出难给经论文者。一切未之字皆非可对当。依义随所其心各别也。殊非可一准欤。无失（明心御房。）
    义记云。问。为一切定性二乘入寂悉皆回心。为有不回者。答。一切皆回何以得知。法花论云。授声闻记有其共二种。一者如来。二者不轻菩萨。所授声闻有四种。一决定声闻。二增上慢声闻。三退菩萨心声闻。四应化声闻。后二声闻以根熟故。佛为授记。谓应化声闻退已还发菩提心也。决定声闻增上慢人以根未熟。菩萨与记。方便令发菩提心也。解云。决定声闻既有所记之中。故知定有发菩提心。又既但云根未熟。不言总不熟。故知定有性○解云。此是菩萨与记。明知定性声闻有佛性也（云云）
    大疏一上云。法花论中四声闻内。决定及增上慢。此二根未熟故。菩萨与记。方便令发心。既云未熟。明必当熟。方便令发菩提心。不可不顺己宗。为论错（云云）
    演抄三上云。疏法花论中。四声闻内等者○言菩萨与记者。论主次前自云。如不轻品中。示现礼拜赞叹。作如是言。我不轻于汝。汝等皆当作佛者。示诸众生皆有佛性故。此上皆论。而安国法师不许此义云何。有昔时菩萨预记。今日会上声闻。即诸弘法菩萨。谓药王等当与记也。释曰。既是论主自言。菩萨与记亦论自释。何得不依疏。既云未熟下○若决定声闻定有不成佛。则应言余二声闻根不熟故佛不与记。既言未熟。非永不熟也。若大乘云。令言不熟。译者误。言未熟了故。结弹云。不可未字不顺己宗。定有趣寂。便判论文错耶。又上言方便令发心者。彼论以前有问曰。彼声闻等为实成佛故与授记。为不成佛与授记耶。若实成佛者。菩萨何故于无量劫。修习无量种种功德。若不成佛者。云何与之虚妄授记。答曰。彼声闻授记者。得决定心。非诸声闻成熟法性故。如来依三平等说一乘法故。以如来法身与彼声闻法身平等无异故。与授记非。即具修功德行故。是故菩萨功德具足。诸声闻人功德未具足。释曰。由此论文故。上云方便令发心耳。言三平等者。一乘平等。无二乘故。二生死涅槃平等。三身平等。今即第三平等（文）
    问。付戒贤智光立教。且大师御心朋智光之义可云耶。两方也。若云朋者。大师设无会无不会之释。不云朋何义耶。若依之云尔者。大师解释之始未朋智光之义见。是以清冷大师释中。贤首心朋智光之义释给。如何。
    义记云○由有此二种门故。是故圣教各依一势以明权实。互不相违（文）
    演义抄三上云○今观贤首之意多朋法性何者。有二义故。一以摄生宽狭对益物渐次。则摄生宽狭为不及益物。唯大为了。以言教具阙对显理增微。则言教具为了。不及显理为尽了。思之可知。二者言中虽云各有二了有二不了。深密宗中二种了义亦成不了何者。如摄生中以第二时唯摄大为不了。第三时具抄为了者。则得纯金何如杂铁。纯菩萨众何如凡小同居。法花唯为菩萨何如昔日彼三。是故应云唯摄大机为了。总摄三根为不了。又如言教具阙中。以第二时不具为不了。第三具说三乘为了者。言皆开典应为不了杂以无稽应当是了。纯卖真金应为贫土。凡木杂货应为富商。法花唯说一乘。何如昔开三异。是故应云唯说一极方为了义。杂说三乘即为不了。上二本是法相为了。今皆成不了。后二又成法性是了。则四不了皆属前字四种了义。皆在法性（云云）
    问。付智光立教。且以般若立第三时一乘事。与法花同味可云耶。答。尔也。两方。若云同味者。般若经才虽说平等真空之妙义。未及悉皆成佛之深旨。是以经中于声闻乘性决定者。闻此法已速能证得自无漏地。如述。若悉皆成佛之义为先者。更不可有三乘各别说相。若依之云尔者。凡立教大宗偏如法花。同明悉皆成佛义见。所以说证据于法花。然立无相了义之名。此等皆同味也可云也。如何。
    答。智光之心般若与法花一味云事。宗家处处定判也。其旨如一边御难。凡般若经心者。说毕竟皆空之妙理。故于空理何有三乘五性之别哉。但令出难给经文者。设虽说一性之义。声闻缘觉证自乘之果事何遮之哉。一性五性之宗之别者。回心之不回心之异也。非云无声闻缘觉也。故涅槃经中。有三乘五乘等之得益见云。然彼经可云说不成之义毕。然当宗之心者。与智光全别也。故处处解释中。以般若定给教部之经判。不说皆之义。以华严法花为究竟一乘。以彼经为三乘未了说。两宗之心遥别也。以之非可难彼宗。何况清冷大师解释中。以真空无相宗即顿教也释给。此等释心。又以般若可谈皆成之义见。凡于空理虽有浅深。同一味空故皆同属般若也。依此等之义般若法花云一味。有何失哉。
    记云。二无不会者。通明此二所设教行。了与不了有其二门。一约摄生宽狭言教具阙。以明了不了○二约益物渐次显理增微。以明了不了○第二门内亦二。初约益物渐次者。谓初时所说唯令众生得小乘益。益未究竟故非了义。第二时中虽益通大小。然不能令趣寂二乘亦得大益。是故此说亦非尽理第三时中普皆令得大乘之益。纵入寂者亦令回向大菩提故。是故经云。唯此一事实。余二则非真。又云。若以小乘化。我则堕悭贪。此事为不可。是故此说方为了义○亦即初唯小乘。次具三乘。后唯一乘故也（文）
    法界无差别论疏○总有四宗。一随相法执宗○二真空无相宗。谓般若经中百论等。三唯识法相宗○四如来藏缘起宗○今此四宗略举四义等（文。下具引之。可见彼也。）
    问。智光立教出何经论耶。答。般若灯论中引妙智经（云云）付之。正见般若灯论。都无引妙智经。又非不引彼经。全彼论中不述三时次第如何。
    答。般若灯论释中。引大乘妙智经云事。大师所释分明也。始不可惊。但论文不见云御难者。现行流布之本文来不尽欤。既依日照三藏之所说。彼论有三时次第云事者。大师所释分明也。然清冷大师以现行流布本。定智光所造给。依之案之。今十五卷论文。来不尽得意。可有何失哉。无失。
    疑云。文不来尽云事。未分明。以何为证据。如此得意哉。次以现行流布之本定智光所造事。又其理不明。大师余处释。以般若灯论清辨所造（云云）今论外更无般若灯论故。以现行流布十五卷之本清辨所造可云也。若不然者。何论是清辨所造哉。况又无三时次第。更可非智光所造也。如何。
    答。如自元答申。现行流布之般若灯论者。智光所造云事。清冷释分明也。以之得意。文来不尽也。又文不来尽云事者。是常例也。即今华严经梵本万颂也。然而现行流布事四万五千颂也。如此不来尽事始非可惊。次大师余处释者。清辨所造。般若灯论可有欤。其故者。般若灯论释智光所造云事者。大师自解释也。然又大师释云。般若灯论清辨所造。清冷释。非相违。自释又召相违。以之案之。清辨所造论。智光所造论。两本可有也。然现行流布之本。分别明菩萨释（云云）清冷释云。分别即智明即光（文）更非清辨所造故。任清冷释现行流布。智光所造。可云也。况大师定清辨所造处。唯般若灯论云无释字故。如此可得意也。
    又疑云。清冷释云。大乘妙智经即般若经也（文）然大师释妙智经此土未翻（云云）然又以相违。如何。
    次又清冷以现行流布之本。定智光造之时。论无释字如何。
    答。大乘妙智经般若经也释事。必一向不可定即释云。大众妙智经未见经本（云云）大师之此土未翻云释同。然或即般若经释。义分相似故如此释也。即般若智。摩诃大。亦可妙义相同故般若经释事。又非无其理。以义分相似。如此释事。常习也。始非可惊也。况又智光以般若为第三时教。以之定至极之说。故今正说三时。文彼经中虽无之。为第三时依凭之经。故或即般若释给事。有其谓欤。次云。无释字难者。下文分别明菩萨释云释之。故上文。略之也。强非疑难也。
    记云○此三教次第如智光论师般若灯论释中。引大乘妙智经说（云云）
    疏一上云○此三次第如智光论师般若灯论释中。引大乘妙智经说。
    抄三第云。疏此三次上下结成。所凭般若灯论本颂。即中论五百偈题云。分别明菩萨释。分别即智。明即是光。人译异耳。释论称为般若灯者。照了般若。今无此。不可见故。又体即般若。照物如灯。大乘妙智经未见经本。但依贤首引耳。或云。即般若经。般若是智。摩诃是大。亦可妙故（文）
    玄一云。此三教次第如智光法师般若灯论释中。具引苏若那摩诃衍经说。此云大乘妙智经。此昔所未闻也。
    入楞伽心玄义云（第九明义分齐处。）然此经中义事浩汗。撮其机要略显十门。一缘起空有门○十佛果常住门。初者于缘起性。此土南北诸师各执空有不定为会。但西域清辨论主。依般若等经习龙猛等宗。造般若灯及掌珍等论。确立比量。辨依他家。护法等论师。依深密等经习无著等宗。造唯识等论亦立比量。显依他不定。后代学人智光戒贤继其宗致。传芳不绝○（云云）
    十二门论疏云。五定量破。谓如陈那所造因明等论。清辨所造般若灯论及掌珍论等。并依决择宗因喻等定量道理出他宗过。无违失者方可得为是真能破。若于宗等不善出过名似能破不成破也（文）
    玄一云。第八教前后者。○约时显教。大例有四。一本末差别门。二依本起末门。三摄未归本门。四本末无碍门○三摄末归本门者○深密妙智既各圣教。不可取一舍一。是故合此二经。总有四门。一切时小乘。二经同说。第二时唯大乘。唯深密说。第三时具三乘此是深密第三。妙智第二。第四时唯一乘。唯妙智第三时说。是故当知。妙智经在深密后说。若谓妙智经此土未翻。而不信者。彼深密经既当第三时教。然许定性二乘及无性有情共不成佛。具足三乘名一切乘者。法花涅槃既在深密后说。然定性二乘无性阐提悉皆成佛。当知即是第四时名一乘教。是故与妙智经极会无疑（文）
    问大师御心戒贤三法轮。摄华严经可云耶。两方也。若云摄者。华严既非小乘。更不可摄初时小乘。又既在初时第二七日又不可云第三时也。若依之云尔者。今此三法轮广为摄一代之教。何至华严不摄云事。如何。
    五教章上卷（立教义）云○此三法轮中。但摄小乘及三乘中始终二教。不摄别教一乘。何以故。华严经在初时说。非是小乘故。彼持法轮在后时说。非是华严故。是故不摄华严法门（文）
    立教义私记云。又慈恩章云。因阿笈摩等是初时教。诸说空经是第二时。以隐密言总说。诸法无自性故。华严深密唯识等第三时也以显了言说。三无性非空非有中道教故（云云）
    问。此世一乘根定者。唯见一乘不见三乘可云耶。答。尔也。付之。设虽此世三乘根定者。一乘根未熟故不见之。一乘根定者。若有说三乘法者。何不见云耶。如何。
    答。此世一乘根定者。更不可见三乘等法也。故大师余处之解释中。此世具有普贤机者。从初成道乃至涅槃。一切佛法并知。初时第二七日海印定中。自在说尽乃至。本来不见说三乘等法（文）权少机不能见普法故。随分虽见三乘等法。一乘普机之辈何见方便教哉。何况鹿园四谛之教者。是通方无尽法。鹫峰十六之说者。又圆融相即谈也。于何法见三乘等异哉。无失。
    记云。泛论如来圆音说法。大例有二。一为此世根定者说。二为此世根不定说。初中自有三节。一或有众生。此世小乘根性定者。唯见如来从始至终但说小乘○二或有众生。此世三乘根性熟者。则唯见如来从始至终但说三乘。如密迹力士经说○三或有众生。此世一乘根性熟者。则唯见如来初树王下花藏界中。依海印三昧说无尽藏圆满自在法门。唯为菩萨。如华严经等说。是故诸说各据当根所得。互不相违也（文）
    玄一云。三或有众生。此世一乘根性熟者。即初见佛于树王下花藏界中。依海印定。唯为菩萨。演说无尽圆满自在无碍法门。具足主伴乃至终极亦同说此。以此法中通括九世。摄前后故也（文）
    五教章上卷云。九或有众生。此世具有普贤机者。则见如来从初成道乃至涅槃。一切佛法并于初时第二七日海印定中。彼在说尽。具足主伴。穷因陀罗微细境界。本来不见说三乘小乘等法。如华严经别教中说者是（文）
    问。此世小乘根不定故。进入一乘位者。依彼小乘教可云证小乘耶。两方也。若云不证者。凡如来初说小乘之事。自本终为引平等一乘也。何况法花回心声闻者。宁非前证小乘之者耶。若依之云尔者。大师解释中。今此进入一乘之机。既于小乘作不了义之思云事。大师解释也。若自始思不了义教者。何依彼教可证小果耶。如何。
    答。设虽转一乘证小果有何妨耶。但作不了想云御难者。虽证小果一乘根机渐熟。于自所得果为不了想事。更不可及疑滞欤。是以塔婆比丘。虽证果自厌之见。更不可有疑难也。无失。
    记云。问。若如所说。两宗各初唯说小乘。何故华严亦最初说。而非小乘。答。此难诸德总有三释○。今解此难。泛论如来圆音说法。大例有二。一为此世根定者说。二为此世根不定说。初中自有三节。一○二○三。或有众生。此世一乘根熟者。则唯见如来初树王下花藏界中。依海印三昧。说无尽圆满自在法门。唯为菩萨。如华严经等说。是故诸说各据当根所得。互不相违也。二不定根者。有二位。一此世小乘根不定故。堪可进入三乘位者。则初闻唯小为不了教。次唯说大亦非了教。后具说三乘方为了义。故有深密经中三时教也。二此世小乘根不定故。堪可进入一乘位者。则初闻小乘为不了教。次通三乘亦非了教。后唯说一乘方为了教。智光所引当此意也。是故由有于此世中根定不定二位别故。令此教门。或有前后。或无前后也。
    问。付四宗废立尔者。第二立真空无相宗。第三置唯识法相宗事。依浅深次第可云耶。两方。若云依浅深次第者。真空无相宗者。会缘既圆。显理又极。何性空平等之深旨浅自法相有所得之教可云耶。是以义记中。但虽有第二第三次第。未云依浅深列之。何况清冷大师十宗废立之时。第七云。三性空有宗。第八真空绝相宗。初浅后深释给。是宁非今真空无相唯识法相之二宗耶。若依之云尔。宗家所立五教十宗等废立。依浅深次第列之。解释处处非一。限此四宗次第何必不依浅深次第耶。既第一小乘也。第四是如来藏宗也。中间第二第三无诤可依浅深也。是以十二门记中。
    答。今两宗次第依浅深立之可云也。其旨如一边御难。是以余处解释中。以四义判今四宗给中。依浅深云事。释文明镜也。即小乘中说一向有。般若中说一向空。遣彼有执。唯识法相宗心者。说八识三性之法相剩谈不空之义门。何况章中。引法鼓经以空为始。不空门为终之义。深密后二法轮是也。释给此心。但可会申处。清冷大师释与。凡于空理非无浅深之不同。即于三性谈空义引向真理等义门。故大师御释方便渐渐引向真理故。说熏等悉皆即空文虽有浅深空义一故。取之置第八。故释文各依一势更无相违欤。可会申也。无失（林法师答。）
    记云○宗途有四。一随相法执宗。即小乘诸部是也。二者真空无相宗。即般若等经。中观等论所说是也。三唯识法相宗。即解深密经等。瑜伽等论所说是也。四如来藏缘起宗。即楞伽密严等经。起信宝性等论所说是也○二龙树提婆所立。三是无著世亲所立○等（云云）
    八疏第一下云。七三性空有宗。谓遍计是空。依圆有故。八真空绝相宗。谓心境两亡。直显体故○然此十宗后后深于前前○七即法相宗。八即无相宗○又七初教。八即顿教○又第七亦名二谛俱有宗。谓胜义真实故。不无世俗因果。不失是有。如深密瑜伽等。第八亦名二谛双绝宗。谓胜义离相故。非有世俗缘生。如幻故是无。如掌珍颂云。真性有为空。如幻缘生故。无为无有实。不起似空花等。即般若三论中一分之义（云云）疏第四同之。
    抄第四云○一通明浅深故。后后深于前前。然此十宗前六全圆大乘法师。大乘则有八宗。七名胜义俱空。八名应理圆实。即以法相为应理圆实。法性为胜义俱空。今回七为第八。八为第七。如前西域中二宗不同○言即般若三论中一分之义者。以三论中四谛品。前以空遣有。四谛品中以空立有故○则三观齐驱。三谛无碍。岂独空耶。故有言。学龙树宗堕恶趣空。斯言可怖故。云一分之义即三观中一空观义（云云）
    会解记第十三疏八真空下。言直显体故者。以显体故下配顿教也。若唯心境两亡。真空绝相是但空故。亦通始教故。次抄拣空有双绝双存云。上言空有容滥。但空故说真如即空等。真如即空。是直显体义。此唯实也。又下配无相宗。此宗虽局唯顿教。若约通义亦通始终教也○钞今回七为第八八为第七者。正明立意也。然贤首探玄教章。皆第七名一切法皆空宗。第八名真德不空宗。第九名相想俱绝宗七即始教。八即终教。九即顿教。今不尔者。以前八宗皆大乘法师所立。若如贤首却成顺于彼宗。但名异尔以一切法皆空。即彼胜义俱空。真德不空同彼应理圆实。以教章约奘师持法轮中说三性及真如不空理等。又云。此三法轮中但摄小乘及三乘中始终二教。即知持法轮是终教。此正是应理圆实宗。又说真如不空理等。故知同彼第八宗也。以备谈三性真如不空故。圆实尔。今欲反彼所立故。取彼三性宗理为第七三性空有宗。却以第七为第八也。然顺法性故。约直显体以配顿教也。复以第九融前七八。故云空有无碍宗。不同贤首所立也但以教章立宗立教。以□三教多顺彼宗。唯顿圆过彼所立。尔今反反此。故立不同也。问。若贤首顺彼八宗。何成玄妙。答。但以后二宗趣之。尔今两重趣胜。一回七作八。八却作七。二复加后二足彰深玄也。疏八即顿教者。此约宗教义相当处配之。不必全取教之次第也。问。若尔应终教深于顿教。不尔何得前浅后深耶答。以真空绝相宗虽是顿教。然亦通始教。但多分义配故云顿也。故清冷云。况复宗者从多分说今亦多分故配于顿。前浅后深未爽通理（文释文尤广。能能可见也。）
    十二门疏云。第三总申宗意者。通辨三论。总以二谛中道为宗趣。今□□义略作三门。一示义理。二约成观。三显德用。初门内复作三门。一约依他起性。二约余二性。三通约（私云。释虽广皆约终教。具可见之也。）
    心经疏云。第二藏摄者。为三藏中契经藏摄。二藏内菩萨收。权实教中实教所摄（文）
    法界无差别疏云。二述现宗。谓现今东流一代圣教。通大小乘及诸权实总有四宗。一随相法执宗。谓阿含等经婆沙等论。二真空无相宗。谓般若等经中百等论。三唯识法相宗。谓深密等经瑜伽等论。四如来藏缘起宗。谓楞伽密严等起信宝性等论。释此四宗略举四义。一约乘者。初唯小乘。次二具三乘。谓此二宗同许定性。二乘不成佛。后唯一乘。以此宗许入寂二乘亦成佛故。智光三教及梁论第八并同此说。二约识者。初二唯说六识。后二具说八识。于中初说六识有。后说六识空。后二中初说八识唯是生灭。后说八识通如来藏具生灭不生灭。三约法者。初唯说有。二唯说空。三说亦空亦有。谓此宗许遍所报空。依他圆成有。四说非空非有。谓此宗许如来藏随缘成阿赖耶识。即理彻于事也。许依他缘起无性同如。即事彻于理也。以理事交彻空有俱融。离双离二边故云也。此四约法。就多分说。四约人者。初是小乘诸师。达磨多罗等所立。二是龙猛圣天等所立。三是无著世亲等所立。四是马鸣坚惠等所立余随宗义别并准可知（文）
    问。引何经文证佛界生界不增不减耶。答。引不增不减经文（云云）付之。见彼经或云。以不如实知一法界故等。或众生即法身法身即众生。众生法身义一名异（文）此则约理性如此说也。今依事相差别门者。众生设虽无数悉许成佛。何无终尽之期。此则非自语相违之失耶。依之论藏中出最后成佛。即无所化之失。或难诸佛利他功德有断尽等。如何。
    问。众生界增减之见者。五见中何见所摄可云耶。答。邪见（云云）付之。邪见者。是拨无见也。然增减之见断常二见之摄。是边见所摄。如何（五教章种姓义有答。）
    记云。问。如有难言○答。此所设难。并由妄见众生界故。妄起此难。故不增不减经云。大邪见者。见众生界增。见众生界减。以不如实知一法界故。于众生界起增减见○答。若尔。汝于有性既起减见。即于佛界必起增见。此增减见不离汝执。当知经意明一切众生一时成佛。佛界不增众生增不减。故彼经云。众生即法身。法身即众生。众生法身义一名异。解云。况众生界如虚空界。设如一鸟飞于虚空。从西向东。迳百千年。终不得说东近而西远。何以故。以虚空无分齐故。亦不得云总不飞行。以功不虚故。当知此中道理亦尔。非有灭度令有终尽。非终尽有不灭度。故众生界甚深广大。唯是如来智所知境。不可辄以狂心限量勘酌增起减见（文）
    问。付无余七位且以法花是人虽生灭度之想等文证何位耶。答。第七一念无余之证也。付之。彼文心但说入寂以后回心之文也。未云限一念故。总二乘所得无余体非实灭。故云虽生灭度之想也。是以处处解释中。虽证入寂以后回心。未云一念速疾。如何。
    记云。由彼二乘根有利钝。灭定防心。种有强弱是故在定。极迳八万乃至一念○第七位如法花第三云。我灭度后。复有弟子。不闻是经。不知不觉菩萨所行。自于所得功德。生灭度想。当入涅槃。我于余国作佛。更有异名。是人虽生灭度之想入于涅槃。而于彼土求佛智慧。得闻此经。唯以佛乘而得灭度。更无余乘。除诸如来方便说法也。解云。此最利根亦舍分段入涅槃已。于佛土受变易身。佛教化入于大乘○（文）
    问。决定声闻入寂以后。必可云回心耶。答。尔也。付之。二乘无余既身心灰断。归永灭之处也。本转二识俱不成。然依何有心想还生之义耶。是以新翻经论盛谈入寂二乘不回心之义。如何。
    记云。问为一切定性二乘入寂悉皆回心。为有不回者。答。一切皆回。何以得知。法花论云○解云。此是菩萨与记。明知定性声闻有佛性也。问。何故新翻经论说有人入寂定性二乘不回心耶。答。新经论中。据未入寂定不回心。入寂已去彼不说故。故不相违。又教有了非了。别如佛性论辨。故不可怪○。
    五教章下云（回心义）○二或一切皆回心悉有佛性力。为内熏因故。如来大慈力外缘不舍故。根本无明犹未尽故。小乘涅槃不究竟故。是故一切无不回心向大菩提也。此约终教说。问。如瑜伽显扬论说。诸识成就不成就中。四句内声闻独觉入无余依涅槃者。阿赖耶识及诸转识俱不成就。既本识转识皆灭无余。后生心以何为因。无因而生。不应理故。答。彼论依始教论。门引小乘故。所立赖耶行相粗显不从真起。故说有识。又为顺小乘。故亦许彼涅槃非不究竟。故说入已不后起也。今终教中就实而说。既以根本无明动如来藏成梨耶识。彼二乘人于此二法既俱未断证。何因得灭阿梨耶识。又由于彼无断证故。所得涅槃岂为究竟。化城同喻就便有失。又由上四因故得生心也○（等云云）
    问。于大小乘始教立分教名事。唯为限不成佛之一义。为当广直法相法理未尽之义可云耶。答（云云）两方。不明。若云限不成佛门者。寻始教心者。真如但限凝然之一义。赖耶又止生灭一分。空不空中唯说空义。定性无性悉不成佛。此等诸门皆不尽法理。故广立分教之名可云也。若依之云尔者。今释家心释始分二教别名但说一切法相有不成佛。故名为分（文）今此文心限不成佛一义见。如何。
    答。始分二教非一教之上二名者。是非谓第二权教上不立二名。今依空不空门立始终。依成佛不成佛门立分名。今暂于空不空并成佛不成佛门故。简相滥云不立二名欤。始故分也。不空义胜故分也。分故始也。有不成之人故始也。依此等义门者。强不遮之欤。已第二教上名故一教之上二名云事勿论也。其上有此释故可有此料简也（云云。是林师答也。云云。）
    注疏一云。二大乘始教亦名分教。于中但说诸法皆空。未尽大乘法理故名为始。但说一切法相有不成佛故名为分（文圆觉疏同之。）削记一云。始分二教者。且标两名。此中二教各诠一义。是谓空相。非谓一教而有二名。但说下明所诠理。即诸部般若明心境染净等并空○既但说空。当知未尽故（云云）有不成佛下。判为不了。谓五性之中。定性二乘无性阐提。及不定性中三分之二。必不成佛。既不皆成。即名为分（云云）
    又云。第二始教。此有二类。一始教但说诸法皆空即彼通教也。二分教但说一切法相。即别教也（文。与天台四教相望释也。）
    玄一云。二始教者。以深密经中第二第三时教同许定性二乘俱不成佛。为今合之总为一教。此既未尽大乘法理。是故立为大乘始教（文）
    五教章上云○以空门为始。不空门为终○此则约空理有余名为始教（云云）
    大疏一上云。二始教者。亦名分教。以深密第二第三时教同许定性二乘俱不成佛故。今合之总为一教。此说未尽大乘法理。故立为初。有不成佛故名为分。
     演义抄第三上云○此既未尽下。二释名也。谓何名初教复称分耶。由合二三两时皆未尽理故。言未尽者。第二时中但明于空。空是初门。第三时中定有三乘。隐于一极故教名并从深密二时以得○若尔彼第三时既不明空。何得名初。以未显一极故。特由此义加分教名。故云有不成佛故名为分（云云）
    又云（终教义）由前定性二乘及一阐提皆不成佛故。名为分亦名为始（文）
    随文要解第五云。疏始教者。亦名分教。以深密第二第三时教同许定性无性俱不成佛故。今合之总为一教。以深密下正出合彼二三时。为一教之义相。二三时既同许定性无性俱不成佛。皆未尽大乘法理。即大乘之初门合为始教。既同许定性无性俱不成佛。亦名分教（上依疏释。）若演义云言未尽理者。第二时但明于空。空即初门。第三时定有三乘。隐于一极故。初教名并从深密二三时以得。故法鼓经以空为始。以不空为终。若尔第三时既不明空。何得名初。以未显一极故。特由此义加分教名。故云有不成佛。故名为分。问。若依演义分教名唯就第三时得。今疏何云分教亦双从二三时而得耶。答。演义为贤首通伏难故作是说也。当知此义有通有别。若约通义二三时俱名始教。亦俱名分教。如上所出疏文之意是也。若约别义第二时空义即始教。第三时五性三乘即分教。如演义说。若对智光三时亦同。深密二三时并是分教。如圭峰起信疏。以智光三时但说诸法皆空。未尽大乘法理为始教。以深二三时但说一切法相有不成佛为分教。问。彼第二时说一向成相宗。以谓太过。唯菩萨机言教阙故。摄生狭故。若尔今家何谓同许定性无性俱不成佛耶。答。相宗意许俱不成以第三破第二。谓第二约遍计密说。第三依圆成实说。以此推之。故知同许。又况说一向成者。是相宗。深密本文彼经判第二时但说空也（大抄四）问。彼第二时但说空者。何故今疏云二三时同许定性无性俱不成佛耶。答。钞云。深密判二三时教皆说五性其中定性无性以无佛性故毕竟不成佛果。又探玄始同终别三。始终俱别三双指深密二三时以彼第二时但破遍计不破依他。故知即是五性一乘无差别论疏第二时亦作三乘。以彼第二时即是般若不妨说诸法空。不妨说三乘五性。会解引探玄证第二第三时五性义。然彼文云。深密第二者即深密经第二卷。此是第三时经文非第二时也。此义不成。问。何以教章分教等中第二时为始教。第三时为终教耶。答。彼第三时教以有照空。以显中道双持空有名持法轮。三时次第总摄一代渐经。三轮义宽收经亦广故。当渐门三教。若克所宗但境空心有五性三乘有不成佛。究其所归本非终教。经含多义用有不同。问。戒贤第二时与智光第三时同耶异耶。答。俱说诸法皆空。祖师皆指般若。但戒贤第二时但空。遍计唯破六识。若智光第三时心境俱空。亦破八识。若尔则不无浅深之异。问。今疏始教能诠唯举深密二三时。所诠唯说有百法。钞云以说相多性少故言法相宗也。若尔不收智光三时之义耶。答。若能诠则影在深密第二时。以俱说诸法皆空皆未尽大乘法理。并属始教故。若所诠则疏钞唯说百法。止论相宗不收空宗之义。以空宗诸法皆空故。唯就相宗通相说耳。问。何不正名分教亦名始教耶。答。始教对终教以立。若正名分教应对下满教有妨后二教故。问。何以演义六云名为分教亦名始教耶。答。彼释终教中并成佛对前教不成佛。故先言分也。非正释始教义相耳（文）
    问。长水心以花严所说四谛十二缘等小乘教可云耶。答。尔也。付之。道理不明。既花严称性谈也。何以彼可判小乘教耶。是以净法心维印师平道教出四谛名号等。清冷大师会此义。皆是称性善巧一时顿演（文）尔者何背此等释可判小乘教耶。如何。
    注疏一云。教则一经容有多教。宗则一宗容具多经（文）
    削记一云。一经容多教者。如花严中具说十恶十善。即是人天教也。说四谛十二因缘。即小乘教。具列地位。即分教。三天偈云。法性本空寂无取亦无舍。性空即是佛不可得思量。即始教。如心佛亦尔。如佛众生然。心佛及众生是三无差别。即终教。初发心时便成正觉。即顿教。一切无碍。即圆教也○等（云云）
    大疏一云。三唐印法师亦立二教。一屈曲教。谓释迦经以遂机性随计破着故。如涅槃等。二平道教。谓舍那经以遂法性自在说故。如花严经○然花严虽有随诸众生各别调伏。皆是称性善巧一时顿演（等云云）
    钞二下云。谓刊定记不许此师立义○彼疏破中。先牒义意云。若尔○花严梵纲既舍那说。何故花严说于四谛普贤行等品中。皆云。随诸众生所应调伏作如是说。又四明净行梵行三贤十地离世间入法界等诸品之中。不应皆说对治行等（此破平道以有屈曲故。）今疏云。虽有随诸众生各别调伏此牒其破平道教中有屈曲之文。言皆是称性一时顿演者。释成是平道之义。以称性之善巧无边差别皆是平道。又一时顿演不同屈曲说。权之时不说实说。实之时不说权说。四谛唯为小乘。说六度被菩萨。故一切并陈尤显平道。又说随众生者。说于世尊余处随机。非此经中是随机说○涅槃先异后同亦成屈曲。花严若同若异。空不空等一时顿演（云云）
    问。长水心引如心佛亦尔之文。五教中配何教可云耶。答。终教付之。凡寻唯心之义者。设虽有一分具分不同。始终二教同谈唯心义。何引此文但可配终教（云云）耶。如何。
    问。长水心引初发心时便成正觉之文。证何教义可云耶。答。顿教也。付之。道理不明。凡初发心时便成正觉者。是圆经所谈也。寄终教不退证上说别教初心成觉也。何引此文可证顿教之义耶。如何。
    削记一云（如上文抄。）
    圆觉略疏二云○终教相尽性显名成正觉。曰花严说十信。信满初发心住即成正觉（等云云）
    同略抄第五（本云）
    问。以十信摄三僧祇之劫数可云耶。两方。若摄者。当长水记中十信菩萨位居解凡未入劫数（文）今此释心明三僧祇之解也（见）若依之云尔者。既是信位也。何同邪定可置劫前耶。何况摄论等心以信位立位。何可云不摄僧祇劫数耶。如何。
    削记云。即十信菩萨位居解凡未入劫数。今论正被此辈。故下文云。是中依未入正定聚众生故。说修行信心。然是初机之上根也（云云）
    问。能诠教体门有几门耶。答。疏云。略作四门（云云）付之。正见疏文。随相门唯识门归性门无碍教诵诸法门既五门也。如何。
    疏云。第五能诠教体者。略作四门。一随相门。二唯识门。三归性门。四无碍门。五教通诸法门○（等云云）
    德治二年五月日。誂或者书写了
　　尊辨

起信论抄出上
大乘起信论抄出卷下

          
　　　　  
　　　　  
　　　　  

    问。大师依小乘教心。判归命稽首轻重义之时。引龙树智论何文可云证之耶。答。疏云。智论如小乘经中。毗沙门王归命释迦稽首余佛（文）付之。设虽归命释迦稽首余佛。何依之云有轻重不同耶。但是于一敬礼之言。可云立归命稽首之名也。是以勘智论文过去未来今诸佛。一切我今稽首礼。如是我今归命佛。亦如恭敬三世尊（文）此文但为证有十方佛之义所引处也。更不见轻重之别。何况世亲论主归敬诸佛之时。敬礼如是如理师（文）自释之。稽首接足故称敬礼（文）若以归命为胜。更不可出稽首言耶。尔者如何。
    答。稽首归命以一相之义分之时。非无轻重。故智论中引长阿含。稽首去来现在诸佛。亦复归命释迦牟尼之文了。毗沙门王在释迦佛所得道故敬爱心重。故归命释迦余师稽首（文）是即稽首属身。归命属意。故且分轻重也。但以实义言之。设虽小乘之心作稽首之时。岂无归命意业之义哉。令出难给论文等皆此心也。故强非相违可答申。
    记云。归命与稽首何别。答。智论云。如小乘经中。毗沙门王归命释迦稽首余佛。论主将非为初重后轻。以小乘人偏贺释迦之恩故有斯也。又释。通论皆具三乘。别分稽首属身归命是意。三业之中意业为重。如仙人起嗔令三国人死等。可知（云云）
    法界无差别论疏云。前中。首是头也。稽是至也。以头至地。故名稽首。相唯身业。实通三也（文）
    唯识述记第一云。稽首至也。首者头也。以首至地。故名稽首。此唯身业敬相不尽。今但举身义显意语二业亦敬。又依理解起殷净心。策殊胜业申诚。归仰敬礼之异名也。此通三业敬相（文）
    智论第四云。长阿含中毗沙门王以偈白佛。稽首去来现在诸佛。亦复归命释迦文佛。汝经说过去未来现在诸佛言稽首。稽迦文尼佛言归命。以此故知。现在有余佛。若无余国佛何以故。前稽首三世佛。后别归命释迦文尼佛。此已未离欲。在释迦文尼所得道故。敬爱心重故归命。知余佛所直稽首（文）知论第九云心同第四。
    问。付释救世大悲者之句。尔者今以此大悲。于众生缘法缘无缘之中。判何悲给耶。答。无缘悲也。付之。今以此大悲可云。众生缘悲心也。所以疏上文释救世等。三世间中举众生世间。是所救也（文）若尔者。所救既众生世间也。能救之体尤可众生缘悲也。何况大师自引佛性论中。悲者暂救济。如文对悲暂救济之义。赞大悲能永救济之德。若尔者。自义与论文相违。更不可为证据。是以净影大师心众生缘之悲也见。如何。
    答。以今大悲云无缘悲事。大师御释分明也。改疏中无缘之悲三中最胜故云大悲（文）但今出难给可众生缘云御难者。自元无缘悲非离众生缘别立。故至相大师解释中。无缘者。缘法无我起慈故（文）起慈事宁可离众生哉。此事非难势之限欤。无失。
    记云。救世等者。世谓世间。有其三种。此明众生世间。是所救也。救谓能救。即如来大悲。悲亦有三种。谓缘众生法及无缘。无缘之悲三中最胜。故云大悲。佛性论云。悲者暂救济不能真实救。大悲者能永拔济。恒不舍离（文）
    笔削记第二云。疏大悲下二能救也。三缘者。谓四无量心皆具三缘。一众生缘。缘于众生如父母眷属等。二法缘。缘于众生俱是众法合成。三无缘。不见众生及与法相今虽言悲必具四心。无缘下释大字。于三缘中此最胜者。谓与法性同体故。名为大也。佛性下引证。暂救等者。反显也。谓暂起缘心好行小惠。见贫苦者。或施以金帛。济以衣食。见危难者。或施以无畏。致之安乐。不已我人众生之见。有厚薄亲疏之心。此则必不表久。不唯不久。抑亦不普。以见众生及以我相。生疲劳故。由是佛法诃为爱见也。永救等者。顺明也。谓见众生本成佛道如我无异。伤此迷倒妄处轮回。若反其源定当作佛。是故为化一众生。于微尘处经无量劫难行苦行。于一既尔。于多亦然。此乃不唯久永。兼能普救。方曰大悲。故下文云。所谓发愿尽于未来。化度一切众生。使无有余。皆令究竟无余涅槃。以随顺法性无断绝故。法性广大遍一切。众生平等无二。不念彼此究竟灭故○大悲为力等者。准阿含说。凡力有其六种。谓孩子以啼。女人以嗔。国王以憍傲。沙门以忍辱。罗汉以精进。佛以大慈悲。如佛垂登正觉。魔兵大至。佛入慈悲定魔即退败。况大慈悲是佛心体。故经云。佛心者。大慈悲是。今请加护理合称之（文）
    远疏云。言救世者。救者覆义。救覆生善。即是与乐。得乐因故。此是慈也。言大悲者。悲者护义。护者止恶。悲能拔苦。应佛之意无出此二（云云）
    孔目第三云（四无量章。）四无量者。一慈。二悲。三喜。四舍。无量缘三义。一众生缘。二法缘。三无缘。众生缘者。缘众生起缘故。法缘者。缘蕴等法起慈故。无缘者。缘法无我起慈故。喜舍亦然。此义在三乘。小乘中即无。但有众生缘一乘义具足。何以故。缘生无尽故（文）
    探玄记第十二云（第三地所。）四种类者。诸经论中多说三种。一缘众生。二缘法。三无缘。智论中二释。一约能起。初一是凡夫慈等。次是二乘法执。三是菩萨称真。二约所益。初一令得人天益。二令得二乘益。三令得菩提佛地论中。诸佛菩萨缘众生。假者亦缘彼五蕴假法。及缘二空真理。而教化故（文）
    八十经第三十五（第三地所。）佛子此菩萨心随于慈。广大无量。不二无怨。无对无障无恼。遍至一切处尽法界虚空界。遍一切世间住。悲喜舍亦复如是（文）
    大疏第七上云。大文第四佛子此菩萨心随下。明其厌果○次十句别慈之种类总有其三。初七句八义。众生缘慈次一法缘。后二无缘缘。谓缘今初缘假者。欲与其乐。次缘人空。但有蕴等善恶行法。以用教化。后众生体空。欲令悟入。初一通凡。次一通小。后一唯大（文）
    演钞第十五下云。疏慈之种总有其三者。疏依常义。经论大同。涅槃十五更有一义。云众生缘者。缘于五蕴愿与乐故。法缘者。缘诸众生所愿之物。无缘者。缘于如来。是名无缘慈者。多缘于贫穷众生。如来大师永离贫穷受第一乐。若缘众生则不缘佛法亦如是。以是义故。缘如来者名曰无缘（文）
    问。论中付云及彼身体相。尔者今此相者。配属佛三身之时。大师判何身给耶。答。疏云。体相二大自是法身（文）付之。法身还同本觉之位。唯归理性故。可云限体大也。相大法体之相故。可云报身也。是以清冷大师报身也释给。加之净影大师又报身释给。倒如彼心真如门唯体大。如何。
    答。大乘终教心于不空功德云。一得以后同真如故。故以相大为法身云事。何始可。惊之乎。今体相二大自是法身者。此心也。但清冷并净影之释者。暂发之虽配三身。自受用报身法身之上相故不分之。体相二大自是法身释也。若如彼释暂分者。大师御心非云无其义也。无失（林师答）
    论云。及彼身体相。法性真如海。无量功德藏（文）
    记云。第二法宝中○体谓体大。相谓相大以用大中辨佛受用变化二身。是故体相二大自是法身属法宝摄（文）
    笔削记第二云。以用下二通伏难。初正通也。难曰。既云彼身体相合配属佛。其义则顺。何以却云法宝耶。故此释也。以佛有三身。用大之中已摄报化。即属佛宝。体相二大正是法身。配归法宝。于理甚宜（文）
    论云。所言义者。则有三种。云何为三。一者体大。谓一切法真如平等不增减故。二者相大。谓如来藏具足无量性功德故。三者用大。能生一切世间出世间善因果故（文）
    记云。体者直性深广。凡圣染净皆以为依。故受大名○相大者。二种如来藏中不空之义。谓不异体之相。故云性德也。如水八德不异于水。用大者。谓随染业幻自然大用。报化二身粗细之用。令诸众生始成世善终成出世。（文）
    元晓疏上。云次显法宝。及彼身体相者。谓彼前说如来身即是报佛。正用法身以为自体。故言彼身之体也。此是举佛而取其法（文）
    演义抄一上云。若直说者。法身约体。报身约相。化身约用。然报身之义分三。所言义者。则有三种。一者体大○善因果故。藏和尚释相大云。二种藏中唯取不空如来藏。用大者。谓随染业幻自然大用。报化二身。粗细之用。令诸众生始成世善终成出世善也。释曰。依此解者。以不空之藏修成方显为真报故。用大中报化受用故。显胜名报（文）
    远疏云○言身体者。是法佛也○亦可应用所依名之为体。故曰身体。所言相者。是报佛也。法体之相故曰。报佛。此之一句合明法身（文）
    问。付归敬法宝门。尔者。第二有义意。教理行果四法共归敬可云耶。答。尔也。付之。归敬法宝事可归理果深圆。即约彼佛身明法宝者。是果法也。显身之体相者。是理法也。然教浅行分也。更不可归之。何况法性真如句者。释体大。无量功德藏者。是相大也。然体相二大自是法身释故。更不可通教行二法也。是以海东师出法宝体相。言法性者。所谓法之本性如述。唯出理法也。如何。
    答。归敬法宝门之中。第二有义意。四法宝共可有归敬之义也。宗家解释中。教含所诠之功德。行摄所成之功德。是故云无量功德藏也。当知此中通四法宝有含藏判给。但可限理果深圆云御难者。此即第一门义意欤。任及彼身体相论文。唯取深圆归理果。嫌教行二法也。今此第二有义意。能诠教含所诠理中。以六度万行之分果。纳究竟圆果故理果二法之中必又摄教行义。关之通四法宝释给也。长水又分兼正义尤此心也。海东师释意相当第一门义也。就论现文如此释难欤。自元略释故。广不尽义门也。探意趣之时更不可有相违也（云云）
    记云。泛论法宝有四种。谓教理行果。于此四中。教浅理深。行分果圆。今此所归唯取深圆但归理果是故约彼佛身以明法宝。是果法也显身之体相。是理法也○有义。此中亦摄教行二法。谓教含所诠之功德。行摄所成之功德。是故亦云无量功德藏也。当知此中通四法宝俱有含藏（云云）笔记第二委释之。
    元晓疏云○及彼身体相者。谓很前说如来之身。即是所佛。正用法界以为自体。故言彼身之体也。此是举佛而取其法。下句正出法宝体相。言法性者。所谓涅槃。法之本性○言真如者。无遣曰真。立曰如○（云云）
    问。付法性真如海论文。法性者。明真体普遍义释给。尔者引何文证之给耶。答。在众生数中名为佛性。在非众生数中名法性（云云）付之。今此文法性之言既非众生数。何以彼可云证真体普遍义耶。如何。
    答。法性体遍染净。通情非情显深广之义。即名真体普遍之义也。真体遍众生数名佛性。众生有觉性故。真体在非常数名法性。为法之自性故。非情无觉性故不名佛性也何引智论文证之事尤有其谓欤。但可会申处。法性词限非常御难者。长水判也。若言佛性即但局于果不通诸法。若言法性无所不缘不唯于佛也（文）聊对非情之时。虽名法性。法性词广亘情非情。故不可有相违也（文）
    记云。法性者。明此真体普遍义。谓非直与前佛宝身体。亦乃通与一切法为性。即显真如遍于染净通情非情深广之义。论在众生数中名为佛性。在非众生数中名法性（云云。笔记第二委释也。）
    问。论中付云及彼身体相。尔者今此体者。可通真如生灭二门中体大耶。两方。若云通者。凡立体相用三大事。既于生灭门中谈之也。然今此归三宝门之时。初一项报化二身。释属真如用大。归法宝之时。体相二大自是法身云。故付三大配属之。尤可限生灭门也。何况谈如来义事。又限生灭门。然既法身如来释。故无详可限生灭门之中体大也。若依之云尔者。既云体大。何必可限生灭门耶如何。
    问。今论心归敬僧宝之时。地前地上共归之可云耶。两方。共归者。马鸣大士是第八地菩萨。前地更不可归之。设又同如实修虽归地上三贤是方便。更不可归之。是以光法师俱舍论中。释不归二乘之义。世亲菩萨一阿僧耶。向满智慧胜彼故不归敬（文）若依之云。不归者。宗家本疏中释。等字举中等前后（文）明知三贤同归可云也。如何。
    问。今论中付归敬僧宝。尔者地前地上共归敬之可云耶。答。大师共归敬之释给也。两方。若通地前归敬之者。凡立僧宝之名事唯可云限地上证理之位也。是以大师释云。僧通凡圣宝唯圣位。圣通大小。菩萨为胜。是故此中唯归地上大菩萨僧谓证理起行如实修。若云归地前者。何可置唯言给耶。是以海东师唯于地上如实修行菩萨。若依之云尔者。论中等字释。此中等者。等取前后也（文）如何。
    答。今论归敬僧宝之时。可有兼正二意也。若依正门者。如一方御难。于地上可归也。论中如实修行是也。僧通凡圣。宝唯圣位。圣通大小。菩萨为胜。是故此中唯归地上之释。即此门建立也。若依兼门者。三贤十地皆以可归也。等前后云此心也。而于浅位归之事者。凡终教以上教心。于同体真理之上立僧宝故。一切悉可归也。是以长水释中。据论主示迹因地令归一切圣贤。若以此而言。等字通于一地。即以圣等贤。以大等小。自然令前归心广大理。缘同体之言也（文）但光法师解释者。凡小乘心者付相谈之故。二乘与菩萨智慧胜劣遥隔也。故菩萨不归二乘也。今教心者。于性上立僧宝故。二教之心施设遥别也。况又三贤十地位。聊虽有浅深同是菩萨也。彼者二乘与菩萨对比。此者菩萨与菩萨对判。彼付相谈。此者付性论故。更可非例难可答申。或义云。凡僧通凡圣。以四人以上为僧故。设虽地前浅位宁可不归依哉。是以梵纲经中自供五百罗汉。僧不如僧。次一凡夫僧（文）凡夫僧通十方僧。故宁可令轻哉。归一切僧云事。是即归心广大之义也（云云）
    二义共自案谬义也。后见可刊定之（山本欤）
    问。论文无量功德藏（文）尔者香象大师御心。法僧二宝中何也释耶。答。疏云次三句明法宝（文）故法宝同之内句也。付之凡寻地上菩萨者。万行集成亦等法界。能摄尽无限量故。可云无量功德藏也。依之海东师配归敬僧宝之句举德取人释给。何况同本异译论中。无边德藏僧勤求正觉者（文）异译论文既符顺海东师之释。尤可云归敬僧宝门句也。如何。
    答。凡大师御心以真如体相二大定法宝之体故。今无量功德藏之文心。于法身如来藏之中。明含摄蕴。积无边恒沙之性功德故。既是释相大之文也。属法宝摄给事。有其谓哉。但新译论文并晓公御释者。以所成之德随修行之人。人法合论故配属僧宝。与彼所成之德即法宝故。大师御心开人法。以此句属法宝给。例彼体相二大是虽佛法身。分佛与法故。如配大法宝。此又可齐等。然者各据一义非召相违可答申也。论云○最胜业遍知○如实修行等（云云）
    疏云。初三句明佛宝。次三句明法宝。后一句明僧宝○法性等者。释体大也。无量功德藏释。相大释也。次释相大中。谓此法身如来藏中含摄蕴。积无边恒沙性功德故立藏等（云云）
    又云。第三僧宝者。僧通凡圣。宝唯圣位。圣通大小。菩萨为胜。是故此中唯归地上大菩萨僧谓证理起行名如实修。下文云。依法力重习是地前行。如实修行是地上行。满足方便是地满位。此中等者举中等取前后也。又依宝性论。就地上菩萨约正体后得说二修行○（文）
    笔削记第二云。论如实下三僧宝也○大。拣地前菩萨拣小。若据马鸣所归。合是九地已上。今约地上。同是如实行故。所以归之○地满位者。以地满行绝故。言位而不言行。今举如实以地满故。云举中等后。二又依下依宝性也。若约地位竖论故。以地上等取地满。今约智行横说故以正体等取后得○然此二说约位约智。虽即有殊。但就地上而论。故皆取之。然据论主示迹因地合归一切圣贤。若以此而言。等字通于下位。即以圣等贤以大等小。自然合前归心广大理。缘同体之言也。
    元晓疏上云。此下二句。叹其僧宝。言无量功德藏者举德取人。谓地上菩萨随修一行万行集成。其一一行皆等法界。无有限量。积功所得。以之故言无量功德。如是功德总属菩萨。人能摄德。故名为藏。次言如实修行等者。正叹行德。以宝性论谈约正体智。故名如实行。其后得智名为遍行。今此中言如实修行。举正体。次言等者。取后得智○等（云云）
    慧远疏上云。自下一句叹僧宝。言如实者。遣邪取正故○如实言修行者。在不定位。研习胜进故曰修行。所言等者。此类非一。故曰等也（文）
    光俱舍疏第一本云。不言僧者。略而不论。或四向四果说之为僧。世亲菩萨一阿僧祇耶向满。智慧胜彼。故不归敬问。何故论主造摄论中。亦敬僧耶。解云僧者谓众。大乘菩萨容有众多。同时入圣鸣。名僧归敬。此宗菩萨唯一。得入三十四心。不名僧。故不归敬（文）
    遗教论记卷上（观复）问。马呜大士证不动地。下功德悉以满足。何故下位皆归命耶。□谓由所摄能归之人皆亦同自位故（上诸问答皆依释摩诃衍论中。）
    疏上云。二敬意者。一为荷恩故（云云）
    注疏上本云。如实修行等。僧宝也○又解。次上一句亦属僧宝。上句举德取人。谓地上菩萨随修一行万行集成。其一一行皆等法界。积功所得故云功德。人能摄德故名为藏。下句即正叹行德也。据后说云无边德藏。僧勤求正觉者。即符后解也。然菩萨虽属僧宝。修行所成之德则属法宝。由是前解摄属法也。亦如体相是佛法身。而摄入法宝。故知此句文通上下文。
    笔削记第二云。疏又一下三兼取上文三。初正释。举德取人者。如名人为三藏等。随修一行等者。谓此菩萨修一行时。具一切行。以此一行。如理趣故。理体具足无不摄故。故云集成等。法界者。此之万行既依理起故。一一行皆破于理。理遍行遍故云等也。是谓非真流之行无以契真。即斯义也。积功所得者。德者训得也。即地上菩萨所修等。法界之行。名之为德。由地前久积功力。至于地上而获得故。此乃功力为因。是能得。实行属果。是所得。今因果合论故言功德。人能摄德者。功德多少属于一人。若无其人约何言德。人有此德则人是功德之藏也。正叹行德者。是前积功所得之行。即如实等法界行也。据后下引证可知。疏然菩萨下二通妨。或曰。此句既属于僧。何以前文指云法宝。故有此释。如前教理行果俱名为法。今此是行故属法宝也。亦如下三行引例。此则前于佛中取体相。后于僧中取功德。共成法宝。若使体相归佛功德还僧。则何有法宝而归敬之。通上下者。在上为法。在下为僧。如前体相之文。在上为佛。在下为法。故引为例也（文）
    新译论云。归命尽十方。普作大饶益。智无限自在。救护世间尊。及彼体相海。无我句义法。无边德藏僧。勤求正觉者（文）
    问。付造论大意。且疏主依今论。有几意可云耶。答。略申三意（文）付之。凡离疑执之过既成正信之行。是为益众生之一因。信立成满入位不退堪成当果。是又佛种不断一因也。此外更不见法久住之因。依何如此释给耶。若又以法久住为佛种不断之因者。此外又何可有佛种不断之因耶。就进退但可云二意也。更不可云有三意也。如何。
    答。凡于为欲令众生等一是偈含三意故。大师得文心。今此文中略申三意释给也。所谓为欲令众生除疑舍邪执。起大乘正信之三句。为益众生一因也。于佛种不断故之一句含摄二意也。一者信位成满入位不退堪成当果。故以之为佛种不断之一因。次教法之久住即佛种不断。故为法久住之因也。是故引金刚般若无著论也。般若波罗蜜流行世间。为佛种不断之文。释成此义给。于此句含教与机二。故分为二因。故略申三意之释。尤有其谓欤可答申。
    论云。为欲令众生除疑舍邪执。起大乘正信。佛种不断故（文）
    记云。第二申敬意中。余论之首多申二意。谓利自他法久住等。今此文中略申三意。一为益众生故。二为佛种不断故。三为法久住故。即此教法久住。亦是佛种不断。如金刚般若无著论中。由善付属般若波罗蜜。流行世间。佛种不断○三成益意者。谓众生离过成行。使信位成满入位不退堪成当果。故云佛种不断。下文云。信成就发心者。毕竟不退。入如来种中。正因相应等又释。由此所说令许众生修行佛因常恒不绝。故云不断。华严云。下佛种子于众生田生正觉芽。是故能令佛宝不断。此之谓也。又释。由此教法流传。如前所释。亦为不断○等（云云）
    元晓疏上云。此下一颂述造论意。造论大意不出二种。上半明为下化众生。下半显为上弘佛道。所以众生长没生死之海不趣涅槃之峰者。只由疑惑邪执故也。故今下化众生之要。令除疑惑而舍邪执。泛论疑惑。乃有多途。求大乘者所疑有二。一者疑法。障于发心。二者疑门障于修行○以下二句。上弘佛道除彼二边之疑。得起决定之信。信解大乘唯是一心故言起大乘正信也。舍前二执分别。而得无分别智。生如来家。能绍佛位。故言佛种不断故也。如论说云。佛法大海信为能入智慧能度。故举信智。明弘佛道（文）
    慧远疏上云。自下一偈造论之意。此中有二。一者半偈遣邪。二者半偈立正言为欲令众生者。明所为人○自下一句佛所除事○自下二句明立正也。言起大乘正信者。正者非曲为义○何故起此信者。下显其意。佛种不断故。立信之人修行能得常住佛果故。经言。生信心者生诸佛家已种佛性（文）
    论又云。其有众生于此论中。毁谤不信所获罪。超经无量劫受大苦恼○以深自害亦害他人断绝一切三宝之种。以一切如来皆依此法得涅槃故。一切菩萨因之修行得入佛智故（文）
    疏下云。三以深自害下释重罪。意曰。以一切如来下转释断三宝之义。此中二句。初约果。人依之得涅槃。后约因。人依之得菩提。菩提涅槃即是法宝。佛僧可知由毁谤乖此。故断三宝也（文）
    笔削记第六云。论以深下或问曰。以何义故。不信毁谤者。获罪如斯。故此释之。亦如法花云。断佛种故受斯罪报。以一下又难曰。但谤此论。如何乃言断三宝种成自他之害耶。故此释之。疏果人得涅槃等者。此但约人。互显影略而言。据理则一得俱得故。非别证。如般若心经说。菩提萨埵依般若得涅槃。三世诸佛依般若得菩提。此亦如是。法宝等者。以论中如来是佛宝菩萨是僧宝。若不信此法。则无菩萨修行。即僧宝断绝。若无修行则不证菩提涅槃。是法宝断绝。若不证果即无如来。是佛宝断绝。三宝断绝。皆由不信毁谤。是故获罪经无量劫受大苦也（文）
    问。疏中引楞伽经中。如来藏者为善不善因（乃至等云云）
    问。心生灭门中。辨体大事有何所以耶（等云云）
    问。大师释成心厚无念之义。引金光明经依诸伏道起事心灭。依法断道。依根本心灭等之文给。尔者今此依根本心灭者。诸识分别时指何心灭可云耶。答疏中依根本心灭者。犹此论中舍粗念相。即是住相灭也（文）准此文。第八识一分并分别事识细分也可云也。付之。依大师解释。案本经之文。起事心者是第六识。根本心者是赖耶识也。然第七未那依赖耶本心故可云依根本心也。是以余处解释中。引有人解释依根本心是未那识也（文）如何（云云）
    答。自元如答申。此论心不说第七识。故以依根本智配住相事。尤有其谓也。即当转现二相。智相相续故。第八一分事识细分可云也。若说八识经论前以依根本智配第七识事。是常途性相也。始不可疑。如是会中不可有相违欤（或人云。此答非也。）不可依第七识说不说。
    记云○若别就通说者。如金光明经言。依诸伏道起事心灭。依法断道依本心灭。依胜拔道根本心尽。此言说伏道者。谓三贤位。起事心灭者。即此论中舍粗分别执着相。是异相灭也。法断道者。法身位。依根本心灭者。犹此论中舍粗念相。即是住相灭也。胜拔道者。金刚喻定根本心尽者。犹此论中离微细念是生相尽也（文）
    五教章下云○如金光明经说。依诸伏道起事心尽。得显化身。依法断道依根本心尽。得显应身。依胜拔道根本心尽。得显法身。有人解云伏道是地前。起事心是第六识。法断是地上。依根本心是未那。以依缘赖耶本心故。胜拔是金刚位。根本心是赖耶（文）
    问。今论所说四相差别。为于同时论之。为当异时也可云耶。答（云云）两方。若云同时者。四相觉时既差别。有初后浅深不同四相。若同时者。宁觉时更不可有前后之别也。是以经中菩萨知终不知始。唯佛如来始终俱知（文）若依之云尔者。正见论文四相俱时而有（文）今此文于四相不可云论前后不同也。如何。
    疏云。然此四相但约真心。随重粗细差别。寄说为四。非约一刹那心明四相也。所以知者。若约一刹那心辨者。如下文中明地上菩萨业识之心微细起灭。于中异灭相等岂凡小能知。是故十地已还具有微细四相。于中灭相岂信地能知。故知文意稍异（云云）
    又云○虽后从细至着辨四相偕降。然其始终竟无前后。总此四相以为一念为粗细。镕融唯一心故。故说同时而有。皆无自立也。然未穷厚者。随行浅深觉有前后。达心厚者。一念四相俱时而知。经云。菩萨知终不知始。唯佛如来始终俱知。始者谓生相也。终者余相乃至灭相也○问。四相云何而得俱时。既其俱时云何。上文觉有前后。答。上已辨竟。谓唯一心梦四相流传梦之士。谓四相唯一净觉。有体性可辨前后故。云俱时无有自等也。摄论云。处梦谓经年○等（云云）
    元晓疏上云。问。此中四相为当同时。为是前后。此何所疑。若同时耶。论说四相觉时差别。若前后耶。下言四相俱时而有。或有说者。此依萨婆多宗四相。四体同时。四用前后。用前后故。觉时差别。体同时故。名俱时有。或有说者。是依成实前后四相。而言俱时而有者。以本觉望四相。则无四相前后差别。故言俱时而无自立。或有说者。此是大乘秘密四相。觉四相时。前后浅深。所觉四相。俱时而有是义云何。夫心性本来离生灭相。而有无明迷自心性。由违心性离相寂灭。故能生起动念四相。四相无明和合力故。能令心体生性异灭。始似小乘论议之中。心在未来未迳生灭。而由业力引于四相。能令心法生住异灭。大乘四相当知亦尔。如经言。即此法身为诸烦恼之所漂动。往来生死名为众生。此论下文云。自性清净心因无明风动。正谓此也。总说虽然。于中分别者。四相之内各有差别。谓生三。住四。异六。灭七（文。三细六粗五熏六染也。）
    问。大师释四相无念之义。引楞伽一切法不生。我说刹那义等文证之给。尔者今此文述同念生灭之义可云耶。答。余处解释中。依今文心述同念生灭之义。付之任本经说。乘文相之起尽。凡有为法生时。生灭二念之间全无间隔之义。故遮二生一灭等义。故可云初生即有灭也。何况下文。无间相续生云。岂非一二刹那相续意如何。
    疏云。谓唯一心梦四相流传转处梦之士。谓为前后各各随其智力浅深分分而觉。然大觉之者。知梦四相唯一净心无有体性。可辨前后俱时。无有自立等也。故摄论云。处梦谓经年悟。乃须思。故时虽无量摄在一刹那。此中刹那者。即谓无念。楞伽云。一切法不生。我说刹那义。初生即有灭。不为愚者说。解云。以刹那流转必无自性。无自性故即是无生。若非无性则不流转是故契无生者方见刹那也○（等云云）
    玄四云。又依楞伽云。刹那息烦乳。寂静离所作。一切法不生。我说刹那义。初生即有灭。不为愚者说。无间相续生。忘想可所熏。解云。前论中生灭隔念。经中生灭同念。是故则不生不灭之生灭。更之经约终教。是不生灭与生识和合名阿梨耶识等。故论约始教。唯生灭识是细克亦不成生灭。以生时无灭应非有为。以相不具故。若有灭应不得生。以相违故。是故终教中同念。以各虚假故不相碍也。又依真心故得。同随相故有异（更思之）过去灭能成生。当来灭能坏生生法能怀过灭能成当灭又一灭相望前生能坏。望后生能成。一生相望前灭能坏。望后灭能成。是故相续无绝也。更思之。又生由灭起故。是故生中具有灭。具有灭故都令生不住。还复成灭也。灭由生有故。是故灭中含于生。含于生故令灭不住。还后成生。是故生灭交倒。前后同时不相障碍。流转不断。又一生相中有四种灭义。同时具足。一性不成就名灭。二由灭故起。是故具灭。三能成灭故具灭。四由生灭。俱是梦忘中委有前后。现实照时皆无前后。是故生时还有灭也○（等云云）
    问。今论心地前地上菩萨共见报身可云耶。两方也若云见者报身地上所见者。常性相也。何共可云见之耶。若依之云。不见者正见论文。从初发意乃至菩萨究竟地心所见者名为报身（文）明知报身三贤所见也见。如何。
    问。付之四相废立且大师御心。以三细共可云为生相耶。答。不尔付之。三细共不相应心。非心王心所相应之位。既为染心源。尤生相所摄可云也。是以海东师心三细共生相也（文）如何。
    问。今论心于佛果有色声功德可云耶。
    答。不尔付之。设虽今论心何于佛果无色声功德耶。是以始教。心证佛果。色声引能见微细色之文。又引得一微妙音等。岂实非僧祇所灭之色声耶。是以或经中自受用身。诸相好一一遍十方界（等文）加之涅槃经中舍无常色。获得常色文。如何。
    答（可探玄记抄。）
    义记云○又疑云。若以法性非是色相可见法故及不现二色者。诸佛何故现报化等种种色邪。释云。彼见诸佛种种色等者。并是随众生染幻。心中反异显现。属复异相门。非此同相门中本觉智内有此色碍不空之性。又亦可本觉不空恒沙德中亦无此色相故。云而见色相乃至不空之性也。何以得知彼法体中无色相者。释云。以本觉智相是非可见法故也○（等云云）
    问。今论心说第七识可云耶。答。大师不说释给。付之。今论立真如生灭二门。广尽返流随性相。然第七末那必与赖耶既无间断之时。何不说之耶。何况六识缘外境之时。必以末那为染行依。尤可说之也。是以海东师心。以智相配第七识见。如何。
    别纸委勘也。
    义记云问。三细属赖耶。六粗属意识。何故不说末那识耶答。有二义意。一前既说赖耶。末那必执相应。故不别说故瑜伽云。赖耶识起必二识相应故。又由意识缘外境时。必内依末那为染依方得生起。是故次说六粗。必内依末那故。亦不说。二以义不便故。略不说之。不便相者。以无明住地动本静心。令起和合成梨耶。未起既无此义。故前三细中略不说。又由外境牵起事识。末那无此缘外境义故。六粗中亦略不说。亦可计内为我属前三细。计外为我所属后六粗。故略不论也。楞伽中亦同此说。故彼经云。大惠略说有三种识。广说有八相。何等为三。谓真识现识。分别事识。乃至广说。经中现识。即是三细中现相也。分别事识。即是下六粗。所以知者。彼经下释分别事识中。乃云举外境界起于事识等。故得知事识非是末那。此论下文并亦同此（文）
    问。于第七末那识释今论不说之义。大师以二义释给。尔者第一义心如何释耶。
    开。今论心说色界顶成道可云耶。答。再也。付之。不明立色顶佛土为报佛之土事。是始教大乘义也。然今论是终教所依论也。何可说色须成道。是以余处解释中。始教立色顶之土。终教立三界外之土（文）如何（别纸勘之。）
    问。今论中说前五识可云耶。答。两方。若云说者。付第八第五粗细。虽立三细六粗等废立。未见说前五识之文。若依之云尔者。前五识既对境界造诸业。尤可有此事也。如何。
    论云。复次言识者。即此相续识依诸凡夫取着转。深计我我所种种妄执。随事攀缘分别六尘名为意识。亦名分离识。又复说名分别事识。
    疏上云。名意识者。此论就一意识义。故不别出五识。但说意识分别六尘。亦名分离者。依于六根别取六尘。故云分离也。又能分别去来内外种种事相。故复说为分别事识也（文）
    注疏上末云。此论就一意识义。分别于五识故。说意识分别六尘（文）
    笔记第四云。疏此论等者。谓于一意意识中。分于眼等五识兼本成六。以对六尘。然前相续智识亦缘六尘。以彼不与爱见相应故。属前意也。故前云。六粗属意识故。依六根等者。谓依内六根发于六识。缘外六尘。斯则聚缘内摇起外奔逸。既以一为六。即分离义也。如佛顶经云。元依一精明分成六和合（文）
    元晓疏上云。言意识者。即此相续识乃至分别六尘名为意识。此识就其一意识义。故不别于眼等五识。故说意识分别六尘。亦名分离识者。依于六根别取六尘。非末那不依别根故名分离（文）
    慧远疏上云。复次意识者是六识也。即此相续识依凡夫取着转。深转深计我我所者。谓根本取往无明种种妄执。随事攀缘者。计名字相也。此之明根本也（文）
    行愿品疏第二云。三摄所归。王说一心。唯通八识。以彼心所依王。无体亦心变故○第三大乘实教明如来藏藏识唯是一心○理无二体故说一心。于中二门。一摄前七识归于藏识故说一心。谓前七转识皆是本识差别。功能无别体故○然此门及前门亦唯识论所破。故论云。或执诸识用别体同。释云。即大乘一类菩萨言八识体唯是一心也。
    唯识论第一云。复有迷谬唯识理者○或执诸识用别体同。
    述记第一云。论或执诸识用别体同。述曰。此第三计即受中一类菩萨。依相似教说识体一。摄论第四说一意识菩萨计。一依远行及独行教游历诸境。故说远行复言独行。无第二故。二依五根所行境界意各能受教。三依（以下疏下也。）
    问。论中付明因缘体相。尔者从初正信发心观察者。取十住已上可云耶。答。自十信云初取之。付之。今论心信满入住之位。是不退信心之处也。十信尚在轻毛。更不可立正信之名也。是以下文三发心之中。直心正念真如法故（文）十信创虽有厌求之心。才成菩提。分解脱分善许也。何况解行发心之中。从初正信之文取十住已上见。案一论始终更于十信之始不可立正信称。如何。
    答。从初正信发心观察之文。自十信之始取之云事。大师御释分明也。净影之释又同大师欤。凡十信菩萨修唯识真如等之观。故于业等识信见之云事。始非可诤难。但于下文者。凡于信有退不退之别。然下文者。即解行发心之中文也。故从初正信之文。尤可取成根不退之处也。今者于业等识。凡夫二乘不觉知之。五位菩萨虽有分满之不同。觉知之故自信始论之。尤有其谓哉。无失（山大十欤）
    疑云。亲译论今从初正信发心观察文解。解行地菩萨始学观察异译。此文心自十信不取之释。如何。答。彼付成根所论之。云然非遮取初信也。即举成根不退之处兼可取退位也无失。
    论云。依无明熏习所起识者。非凡夫能知。亦非二乘智慧所觉。谓依菩萨从初正信发心观察。若证法身得小分知。乃至菩萨究竟地不能知尽。唯佛穷了（文）
    疏下云。言无明熏习所起识者。牒上所说。依根本无明起彼。净心成业等识也。下正叹甚深。于中初凡小非分。次菩萨分知后唯佛穷了。以彼二乘但觉四住不了无明故。比无明所起之识非其境也。菩萨从初正信等者。十位之初创发心时即观本识自性缘起因果之体。得成正信故。摄论中约彼本识说云。菩萨初起应先观诸法如实因缘。此之谓也。三贤位中意言比观故云观察地上。证之未穷故云少分。以其但觉住相不觉生相故。如来四相俱了故得穷源也（文）
    笔削记第四云。疏十信等者。谓此菩萨虽位在外凡能信教了。知本识因缘所生。无有自性。决定无体唯是真如。方成正信故。下说十信菩萨信真如。及修真如三昧。以成正信之行。因果体者。因即无明。果即本识三相也。体即真如也。三贤等者。异前位之信。殊后位之证。故言观察比观者。既未亲证。但比度观察。即相似觉也（文）
    慧远疏上云。依无明熏习所起识者。是题名也。业识以下若细穷。论无明亦是自下。明知就人以辨人别不同。泛有四位。一者凡夫二乘。此人一向非境界也。二者十信以上。此人发心始觉观察此理。三者初地以上乃至十地。名小分知。四者诸佛。佛乃穷了真妄缘起相生之义也。文显可知。
    元晓疏无释也。
    新译起信论云。无始无明熏所起识。非诸凡夫二乘智慧之所能知。解行地菩萨始学观察法身菩萨能少分知。至究竟地犹未知尽。唯有如来能总明了（文）
    下论云。解行发心者。当知转胜。以是菩萨从初正信已来。于第一阿僧祇劫将欲满故（文）
    疏云。初举时显胜。谓在十回向位中望于初地。邻而且迩故云将欲满也（文）
    疏云。信成就发心者。位在十住兼取十信。十信位中修习信心成就发决定心即入十住。十住初心名发心住即十信行满名信成就。进入十住之初故之发心行。发心者。位在十回向○（等云云）
    问。今论心三贤位菩萨可云受变易身耶。答（云云）两方也。若不受者。起业一相信位除之。执取计名二相。三贤觉之既以舍粗分别执着相。离含嗔人我见受等分别。若无分段系业之因缘者。依何不受变易身耶。若依之云尔者。修发心十地受变易云事。常途法性也。是以余处解释中。此前受分段身（文）如何。
    论云。如二乘观智初发意菩萨。
    记云。谓未入十信已前。广造身口恶业而不觉。今入信位。能止恶业定招善报。故言觉者。此明觉于灭相义也○第二位中。能观入者。十解已上三贤菩萨○以此菩萨虽留惑故不证人空。然此位菩萨于人空得自在故。与二乘同位论也○如上所说二种异相分别内外。计我我所含嗔见爱等。此二种人共了知故。明本净心为无明所眠。梦于异相起诸烦恼而今渐与智慧应从异相梦而得微觉。故言觉于念异也○以舍粗分别执着相者。释成相。起含嗔等名粗分别。着违顺境明执着相。似于异相梦觉故能舍之。而犹眠于住相梦中。名相似觉。
    五教章云。若依终教地前留惑受分段身。于初地中永断。一切烦恼使种。亦不分彼分别俱生。所知障中亦断一分粗品正使。是故地上受变易身至金刚位。
    论云。妄心熏习义有二种。云何为二。一者业识根本熏习。能受阿罗汉辟支佛一切菩萨生灭苦故。
    疏云。妄心熏中业识根本熏习者。以此业识能资熏住地。无明迷于无相能起转相。现相等相续合彼。三乘人虽于三界离事识分段粗苦。犹受梨耶变易行苦。然此细苦无始来有。但为简细异粗故。初已离粗苦时相显处说（文）
    笔削记第四云。然此下出三乘人受变易所以。然此梨耶细苦九类同有。今独说三乘人偏受者。以约离粗苦故。细苦方现处说是。则一切凡夫皆有。三乘贤圣有细无粗。凡夫虽有细苦。以彼粗苦所盖。都未觉知义边故。说三乘所有。如人重病不知余物所侵。病愈之时方觉微痛。然回心菩萨十信已来。即受变易。若直性菩萨约终教说。有地前时即受变易。始教即初地已去方受变易。智增初地悲增八地悲智平等四五六地。若二乘未回心者。灭苦依后法尔便受变易身也（文）
    元晓疏同大师仍不记。
    问。信相应地者。自十信取可云耶。
    问。终教心于地上论留惑交生之义可云耶。答。不尔付之。三贤菩萨于烦恼所知二障全未断也。何可论故留义耶。若地上无故留烦恼者。何可有大悲同事摄生之义耶。是以或论藏中。一切圣人皆以随眠力结生相续文抑今此故留之义有何所以耶。如何。
    记云。地前总名信行地菩萨○此菩萨得人空。见修烦恼不得现行。故云远离。非约随眼。以留惑故。摄论云。若不断上心。则不异凡夫。若不留种子。则不异二乘。又二意留惑为自他也。此约终教说。若约始教。初地已上方说留惑（云云）
    五教章云。然彼地前三贤位中。初即不堕二乘地故。于烦恼障自在能断留故。不断为除智障等故。是以梁摄论云。十解已去得出世净心。又云。十解以上名圣人。不堕二乘地○以此菩萨唯怖智障故。修唯识真如等观伏断彼障。然于烦恼障非直不怖不修。对治亦乃故留助成胜行。初地以上断于智障一分粗故。于烦恼障不复更留（云云）
    又云。涸生摄化故。不堕二乘地故。为断所知障故。为得大菩提故等（云云）
    问。瑜伽唯识等论中。说真如受薰之义可云耶。答。不尔。两方。若说者瑜伽唯识等论心。唯说疑然不变事。常途义相也。更不可说随缘之义。若依之云尔者。清冷大师解释中。又唯识等亦说真如。是识实性。但后释者定言不变。失于随缘过归后辈（文）此等文心明说随缘之义释给。如何。
    大疏三上云。问。若尔者瑜伽等中异熟类耶。抄八下云○以上诸教皆如来藏而为识体。故知心性即如来藏。此外无法故为也。彼又唯识下引唯识又结同法性故。彼论云。此诸法胜义亦即是真如。常如其性故。即唯识实生。释曰。既用真如为识实性。明知天亲亦用如来藏而成识体。但释论之人唯立不变。故云过归后辈说。世亲造佛性论广用胜鬘故○（云云）
    俱舍下疏第一云。
    问。疏中不遣真如实法。以是妙智观境故文尔者为妙智同观境事。唯可云限真如耶。答。尔也。付之。有为无为说法何非妙智观之境耶。是以圣者缘苦集二谛作空非我等观。是岂非以遍计情有依他似有等为妙智之境耶。如何。
    记云。此真如体无可遣等者。有二释。一约观释云○但遣虚妄名相。不遣真如实法。以是妙智观境故。何以不遣者○以一切法悉皆真故。无法可遣也。二约法释云。
    问。付楞伽所说真识现识分别事识。且今此分别事识者通七转识可云耶。答。不尔付之。披楞伽经所说。付三相三识分别八识之事显然也。然三相既通八识。三识宁不通耶。是以清凉大师三识共通八识释给。如何。
    记云。如经云○如是转识藏识真相。若异者○解云。此中真相是如来藏。转识是七识。藏识是梨耶○（文）
    又云。问三细属梨耶。六粗属意识。何故不说末那耶。答。有二义。楞伽中亦同此说。故彼经云。大惠略说有三种识。广说有八相。何等为三。谓真识。现识分别事识。乃至广说。经中现识。即是三细中现相也。分别事识。即是下六粗。所以知者。彼经下文说分别事识中。乃云举外境界起于事识等。故得知事识。非是末那。此论下文并同此（云云）
    疏云。
    演抄第八下云○诸识有三种相。谓转相业相真相。释云。此三种相通于八识。谓起心名转。八俱起故。皆有生灭故。名转相。动则是业。如三细中初业相故。八识皆勤尽名业相。八之真性尽名真相。是故经云。诸识有三种相。则知通八识。异译经辨三识云。谓真识现识。分别事识。释云。初不与妄合如来藏心以为真识现。即第八故。下经云。譬如明镜现象色像。现识处现亦复如是。明是第八余七皆名分别事识。是则三识别为三类。现唯第八分别唯前七真相。约佛是以出缠。约凡在第八中亦兼余七○等（云云。私云。抄释能能可见之也。答又能可案也。）
    问。于心生灭相之中。说起业业系二相可云耶。答。不尔付之。起业业系二相同是生灭之上相也。何不说之耶。是以六粗之中。无明不觉之相故。列起业业系二相。如何。
    记云○与心相应者。六染之中前三染是心相应。其相粗显。经中说为相生灭。细与心不相应者。后三染○经中说为流注生灭○今论主约相应不相应义。显其二种粗细之心生灭之相○欲明现识依不思议熏故得生。依不思议变得住。事识依境界得生。依心海得住今此论中但说生缘。故不论住。是于细中唯说无明熏。粗中单举境界缘也（云云）
    同疏云。
    问。今论中付明法二我见。尔者今此中人我见者。小乘学人所起也可云耶。答。尔也。付之。不明于五种人我见者。共于真如如来藏上所起诸见也。若尔者。为小乘人未说如来藏之妙理。依何闻彼说可起此见耶。是以海东师解释中。佛法内学大乘人所起也（文）如何。
    答。今论中既出人法二执时。法执既二乘之所起也。和人执是小乘初学凡夫。位于如来藏之上起此见。云难者。凡起人法二执事。自本迷如来藏唯心义故也。今论谈如来藏藏义。是故彼执于藏性之上立之许也。云然依闻如来藏之义。始不可云起此见也。但海东师释者。大乘初学凡夫自本犹在此见。故虽如此释。依闻此义始不可云起。若如此存者。与大师御心无相违也。此问答者。付初学小乘人之本问答之也。依初学大乘人之异本者。不可及问答也。
    论云。
    记云。言人我见者。计有总相主宰。此是佛法内初学小乘人迷教妄起。非是外道等所起也○问。等既并于真如法上计。云何说为人我执耶。答。此有二释。一云。此是初学凡夫有人我者作此执。故云人我执也。二云。由如来藏中有二义。一是本觉义。即当是人。于上妄计。故云人执。二是理实义。当所观之法。今据初义故说人执（文）
    元晓疏云。此中人执唯取佛法之内大乘人之所起也。
    问。付对治邪执之文。且以初五种见名人我见。有何故耶。答。计有总相主宰故。付之。人我见者于无我蕴界处等。起常一执名执我体也。然今此五见于真如如来藏法上。迷教所起见也。何可云为人我见耶。如何。
    答释文如上。
    问。以第八识为能熏。可云有以七转为所熏义耶。重云。有此义付之。坚法受熏云事。是常途性相也。然七转是不坚法也。更不可为所熏也。如何。
    义记云。二有净用者。此是生灭门中本觉真如。故有熏义。真如门中则无此义。由此本觉内熏不觉。令成厌求。返流顺真。故云用也。此释经中由有如来藏能厌生死苦乐。求涅槃也。涅槃经云。阐提之人未来佛性力故。还生善根。彼言佛性力者。即此本觉内熏力耳。良以一识含二义更互相熏。遍生染净故也（文）
    笔削记第四云。疏此是等者。以生灭是揽理成事门。染净相存。故有熏习之义。若真如是泯相显性门。则镕融生灭为一真体。无所敌对。故无熏义。由此等者。若顺流违真如时。即是染用。今以本觉熏习使反顺真。乃名净用。其犹逆叛之徒既已降伏。乃奉赤心于主也。昔则背之为逆党。今则顺之为忠臣。此释下既胜鬘经也。如前引意云。所以能生厌求者。盖真如之熏力也。狂寇归伏者。乃明主之化也。涅槃下引证。彼言下会彼同此良以下结归。今意二义。即觉不觉觉义即合真如。不觉即合无明。无明具含妄心妄境（文）
    又次上云恶习所熏等。即楞伽经如前略辨。然准他宗。于能所熏中皆栋真如以是坚密及不生灭。今此实教约不思议熏变故。有斯义（文）
    演抄云。如记（文）
    教章云○问。果中有六义不。答。果中唯有空有二义○若约互为因果义说。即此一法为他因时。具斯六义。与他作果时。即唯有二义。是故六义唯有因中。问。若尔现行为种因。岂得有六义。答。随胜缘不具。如论说。种子有六义。此约初教。若缘起秘密义。皆具此六义。约终教。以此教中六七识等亦是如来藏随缘义无别自性。是故六七识亦具本识中六义也（文）
    问。终教心中不许隔念生灭之义。有何故耶。答隔念生灭不成生灭故。付之。设虽隔念何不成生灭耶。生相既在未来正生之位。灭抑与同时者。宁生灭不杂乱耶。何况虽在正生之位。法体未现行。何云有灭义耶。加之正生之后谢灭之位。何又可有生义耶。如何（文）
    答。终教心同念生灭云事。宗家定判明镜也。述亦不成生灭。以生时无灭应非有为。以一相不具故。生时无灭不可成有为故。终教心破隔念生灭义。成同念义处也。但今出难御难者。始教门建立也。隔念之义即终教所破。上出之了。重可会不足（文）
    古经第六云。明难品譬如驶水流流流无绝也。二俱不相知。诸法亦如是（文）
    玄第四云。初云如驶流者。唯识论中作阿赖耶识恒转如暴流。是此义也（等云云。上引之。）
    大疏第一上云。若约所说法相者○同时四相灭□后无（文）
    抄第三上云。疏四相同时体性即灭者。第七四相一时前后别中一时义也。以性灭为灭。故得同时。故楞伽初生则有灭不为尽者。说一切法无生我说刹那义。净名云。汝今即时亦生亦老亦灭故。又云。过去已灭未来未至现在无住。三世皆空故。体性即灭。乃会相归性也故起信论云。若得无念者。则知心相生住异灭。以无念等故而实。无有始觉之异。以四相但时而有。皆无自立。本来平等同一觉故。前教假立四相。故一不同时。此教以所相法体随法性。而融通故显相之相亦生灭而无碍（文）
    问。三贤菩萨由惑业受生可云耶。两方。若云由惑业者。正见记文。今明菩萨于起修短而得自在。不由惑业故云非业系（文）今此文不由惑业。若依之云尔者。今此菩萨故留惑。既涸生分段之报犹未舍。往业未已故。更不可云不依惑业也。若不依惑业者。此菩萨依何可云受生耶。如何。
    答。终教心三贤菩萨愿智力自在故受生。更不可依惑业。既舍粗分别执着之相。依之云非业系也。未得无漏真智故。虽受分段是非业系故。不由惑业等云也。
    义记云○初往业未已。次微苦犹续。下显异凡。既闻业苦未已。则谓与凡夫 无异。今明菩萨于起修短而得自在。不由惑业故云非系。以留惑益生悲愿之力故。云以大愿等力也（文）
    问。至相大师解释中。成诸法唯识义。列多门建立中。出转理真实二义尔者以今论所说心真如为真实。以心生灭为转理门义可云耶。答（云云）两方。若云配者。心生灭门中真如三大义。何云转理非实之意耶。是以彼所释中全不出此二门。若依之云不配者。心真如门一昧自体故尤可云真实也。是以论中一法界大总相法门体云。疏中。约真如门者。即镕融含摄染净不殊如释。任此等解释。真如门解尤转理非实义也可云。例如彼第八识真实故。许为种子谷麦等。是此义故判假因。如何。
    答。凡依转理真实二门。虽无判之更以生灭门不可为转理非实之义也。既述如来藏随缘义。谈三大实义。何可云转理门意耶。更非如谷麦因果等也。依之章家全不出此二门。无失。
    孔自第一云○明本识中有互为因果义余法即无。若尔因何芦束等所有互为因果。答。余法之中互为因果即是转理之门假说。因果非真实也。
    又云。三可熏者。唯如来藏不守自性。随诸法缘起成似义。故是可熏。余法不尔。以被缘缚何得更转受。诸法熏为此余法不成可熏。问。义若如是何故说衣堪得受熏。答。衣亦是假非实堪熏。所以知之如香熏衣。坏衣香在。当知熏绢不熏于衣。以此验之。言熏衣者指位语也。但绢四尘等受熏。以次推之。四尘等思不受熏。何以故以香熏时香成。即是果义。因果道理。乃是如来藏德离藏更无。所以知者。但诸法中辨因果者。并转理门非实义也（文）
    问。论中自体相用故（文）尔者今此自体之言为限体大。为当可云通相用二大耶。两方。若云通二大者。见大师解释。体谓生灭门中本觉之义。是生灭之自体如述无诤自体词可云限体大也。若依之云尔者。见下文以所示三大义。还在能示生灭门中显非别解。故云自也。既云三大义故尤可云通三大也。如何。
    义记云。自体相用者。体谓生灭门中本觉之义。是生灭自体生灭因故。在生灭门中亦辨体也。翻染净。随染业用并在此门中故具论辨○何故真如门中直云体。生灭门中乃云自体等者。以所示三大义。还在能示生灭门中显非别解。故云自也。
    问。终教心于初发心住。唱八相成道可云耶。答。尔也付之。寻初住菩萨者。位才在发心。但得人空一理业惑未除断。更不可唱八相化用。若又唱正觉者。圆教之初发心时便成正觉可有何差别耶如何。
    答。初住现八相云事。宗家定判也。依此观门少分见法身。或依人空门见法身。故现八相云也。但圆教初心成觉无别云难者。彼一得一切得故。于彼位得自在。此不尔故更不可相例也。
    记云○谓十解菩萨依此观门见于法界故。云少分见也。亦可依人空门见法身故。二以见法身下明八相益生即利他功德。十解初发心住中能作此事。
    教章云。起信论说三贤初位中。少分得见法身。能于十方世界八相成道利益众生。又以愿力受身自在亦非业系。又依三昧亦得少分见于报身佛。其所修行顺真如○（云云）
    又云。问。前终教中不退染上亦得如是八相等用与此如何。答。彼于此位示成佛时。于后诸位皆不自在。以未得故。但是当位系起化故。此即不尔。于初位中起此用时。于后诸位并同时起。皆以得故。是实行故。缘六位故（云云）
    晓云。引华严初位之文为证。如何。
    问。信位轻毛菩萨生安乐世界耶。两方。若云生者。大师余处解释中。十住以共不退位。三贤菩萨生处名为净土。如述。生彼皆住正定等（文）此文明不生见。若依之云尔者。大师解释中释若有专念等文时。十信未断惑凡夫生述。加之四重五逆者生云事。是常途性相也。如何。
    德治二年六月日誂或者尽写毕
　　尊辨。

大乘起信论抄出卷下
